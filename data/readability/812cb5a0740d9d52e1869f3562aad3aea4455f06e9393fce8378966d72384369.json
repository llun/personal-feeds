{"title":"เปิดตัวลำโพงพกพา Sonos Roam เล็ก เบา กันน้ำ IP67 กันหล่น ราคา 169 ดอลลาร์","link":"https://www.blognone.com/node/121621","date":1615370400000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/main-qimg-97062d28d22faa393b1201513bd23f9d-c.jpeg?itok=gIhecHY-\"></p><div itemprop=\"description\"><p>Sonos เปิดตัวลำโพงไร้สายตัวใหม่ Roam รองรับทั้งการเล่นผ่าน Bluetooth, Wi-Fi และ AirPlay 2 ภายในมีแอมป์ Class-H สองตัว ทวีตเตอร์สำหรับเสียงแหลมและวูฟเฟอร์สำหรับเสียงทุ้มอย่างละหนึ่งตัว ขนาดลำโพงกว้าง 168 มิลลิเมตร ยาว 62 มิลลิเมตร สูง 60 มิลลิเมตร และหนักเพียง 0.43 กิโลกรัมเท่านั้น</p><p>แบตเตอรี่ใช้งานได้ 10 ชั่วโมง มาพร้อมแท่นชาร์จไร้สายและรองรับชาร์จไร้สายแบบ Qi ทั่วไป กันน้ำกันฝุ่นมาตรฐาน IP67 กันกระแทก (drop resistant) สามารถวางได้ทั้งแนวตั้ง แนวนอน มีไมค์รองรับคำสั่งเสียงทั้ง Google Assisant และ Alexa</p><p>Roam มีสีดำ และสีเทาอ่อน เปิดให้สั่งจองแล้วบน<a href=\"https://www.sonos.com/en-us/shop/roam.html\">หน้าเว็บไซต์ Sonos</a> ในราคา 169 ดอลลาร์ หรือราว 5,200 บาท</p><p>ที่มา - <a href=\"https://www.sonos.com/en-us/shop/roam.html\">Sonos</a> via <a href=\"https://www.theverge.com/2021/3/9/22319251/sonos-roam-pricing-features-release-date\">The Verge</a></p><p><img alt=\"No Description\" src=\"https://www.blognone.com/sites/default/files/externals/d37cdee0b57e25f7e8d434c66d4b3c2e.png\"><img alt=\"No Description\" src=\"https://www.blognone.com/sites/default/files/externals/f3001f09b1e0e190efda9d29aaf07040.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"812cb5a0740d9d52e1869f3562aad3aea4455f06e9393fce8378966d72384369","category":"Thai"}