{"title":"PUBG Mobile ทำเงินวันละกว่า 7.4 ล้านดอลลาร์ ในปี 2020 ปัจจุบันรายได้รวมกว่า 5.1 พันล้าน","link":"https://www.blognone.com/node/121885","date":1616728123000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/PUBG%20logo.jpg?itok=_ilkmEOj\"></p><div itemprop=\"description\"><p>Sensor Tower เปิดเผยข้อมูลรายได้ของเกม PUBG Mobile เกมยิง Battle Royale ของ Tencent ในปี 2020 และในไตรมาสแรกของปี 2021 นี้ โดยในปี 2020 ทั้งปีทำรายได้ไปกว่า 2.7 พันล้านดอลลาร์ ในไตรมาสแรกของปีนี้ (นับถึง 24 มีนาคม) 709 ล้านดอลลาร์ และทำรายได้รวมตั้งแต่เปิดตัวไปแล้วกว่า 5.1 พันล้านดอลลาร์</p><p>ไตรมาสที่ PUBG Mobile ทำเงินได้มากที่สุดในปี 2020 คือไตรมาสแรก ผลพวงจากการกักตัวทำให้ ในเดือนมีนาคมเพียงเดือนเดียว ตัวเกมทำรายได้ไปกว่า 300 ล้านดอลลาร์, ทำรายได้รวมไป 721 ล้านดอลลาร์ในไตรมาสนั้น และมีรายได้เฉลี่ยต่อวันในปี 2020 กว่า 7.4 ล้านดอลลาร์</p><p>ในประเทศจีน <a href=\"https://www.blognone.com/node/109679\">PUBG Mobile ถูกแทนที่ด้วย Game For Peace</a> จาก Tencent ซึ่งเป็นเกม PUBG ที่ลดความรุนแรงลงตามกฎหมายจีน แต่ยังถือเป็นเกมเดียวกันอยู่ โดย Game For Peace ทำรายได้ไปกว่า 2.8 พันล้านดอลลาร์ในประเทศจีน เป็นประเทศอันดับหนึ่งที่ทำเงินมาที่สุด ตามมาด้วยสหรัฐอเมริกาที่ 2.3 พันล้านดอลลาร์</p><p>ที่มา - <a href=\"https://sensortower.com/blog/pubg-mobile-five-billion-revenue\">Sensor Tower</a></p><p><img alt=\"No Description\" src=\"https://www.blognone.com/sites/default/files/externals/4e6110c318d5cb09f565d5b004688f79.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a7605e99f27a7e26201d40e534b4a0a64f629ffe2f768513f593613fd58592d","category":"Thai"}