{"title":"กูเกิลไล่หัวหน้าทีม Ethical AI ออกอีกคน หลังไล่นักวิจัย Timnit Gebru ออก","link":"https://www.blognone.com/node/121293","date":1613781312000,"content":"<div id=\"readability-page-1\" class=\"page\"><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>จาก<a href=\"https://www.blognone.com/node/119982\">กรณี Timnit Gebru นักวิจัยด้านจริยธรรมปัญญาประดิษฐ์ (Ethical AI) เปิดเผยว่าเธอถูกไล่ออกจากกูเกิล</a> จนทำให้<a href=\"https://www.blognone.com/node/120163\">พนักงานเข้าชื่อประท้วง</a> และ<a href=\"https://www.blognone.com/node/120050\">ซีอีโอ Sundar Pichai ต้องออกมาขอโทษ</a></p><p>ล่าสุดมีกรณีคล้ายๆ กันขึ้นมาอีก เมื่อ Margaret Mitchell หัวหน้าทีม Ethical AI อีกคน (เป็นระบบหัวหน้าสองคน) เปิดเผยว่ากูเกิลไล่เธอออกเช่นกัน</p><p>กรณีของ Mitchell สาเหตุต่อเนื่องมาจากกรณี Gebru เพราะหลังกูเกิลไล่ Gebru ออก ทำให้ Mitchell พยายามเข้าไปหาหลักฐานในระบบอีเมลของบริษัท ทำให้กูเกิลปิดการเข้าถึงบัญชีอีเมลของเธอตั้งแต่เดือนที่แล้ว และไล่ออกในวันนี้</p><p>ฝั่งกูเกิลแถลงต่อ Axios ว่า Mitchell ละเมิดกฎของพนักงานหลายข้อ รวมถึงกฎเรื่องความปลอดภัยของบริษัท ในการเข้าถึงข้อมูลที่เป็นความลับธุรกิจ และข้อมูลส่วนตัวของพนักงานคนอื่นด้วย</p><p><img alt=\"No Description\" src=\"https://www.blognone.com/sites/default/files/externals/01f9e2a69578a66a90b4d694560b1ee2.png\"></p><p>ที่มา - <a href=\"https://www.axios.com/google-fires-another-ai-ethics-leader-6ef7dcd5-4583-4396-b5b3-129547ff3091.html\">Axios</a></p></div><div><p><a href=\"http://line.me/R/msg/text/?%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5%E0%B9%84%E0%B8%A5%E0%B9%88%E0%B8%AB%E0%B8%B1%E0%B8%A7%E0%B8%AB%E0%B8%99%E0%B9%89%E0%B8%B2%E0%B8%97%E0%B8%B5%E0%B8%A1%20Ethical%20AI%20%E0%B8%AD%E0%B8%AD%E0%B8%81%E0%B8%AD%E0%B8%B5%E0%B8%81%E0%B8%84%E0%B8%99%20%E0%B8%AB%E0%B8%A5%E0%B8%B1%E0%B8%87%E0%B9%84%E0%B8%A5%E0%B9%88%E0%B8%99%E0%B8%B1%E0%B8%81%E0%B8%A7%E0%B8%B4%E0%B8%88%E0%B8%B1%E0%B8%A2%20Timnit%20Gebru%20%E0%B8%AD%E0%B8%AD%E0%B8%81%20https%3A%2F%2Fwww.blognone.com%2Fnode%2F121293\"><img src=\"https://www.blognone.com/sites/all/themes/blognone42/images/linebutton.png\" width=\"76px\" height=\"20px\" alt=\"LINE it!\"></a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71eae3e22161625fa00ad250fe24f4e3d69fd43b7f3cbbc92979f097642f01ff","category":"Thai"}