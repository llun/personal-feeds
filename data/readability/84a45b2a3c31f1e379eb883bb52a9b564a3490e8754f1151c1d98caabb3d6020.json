{"title":"รวมเครื่องมือจากนักพัฒนาภายนอก เพื่อเสริมการใช้งาน Clubhouse","link":"https://www.blognone.com/node/121438","date":1614473815000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 28 February 2021 - 07:56</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/ch1.png?itok=9ZGvrEcD\"></p><div itemprop=\"description\"><p>Wired รวบรวมเครื่องมือจากนักพัฒนาภายนอก ที่สร้างเพื่อช่วยเพิ่มความสามารถในการใช้งาน Clubhouse โซเชียลมีเดียสนทนาเสียงที่กำลังมาแรงตอนนี้ ซึ่งสะท้อนว่า Clubhouse มีคนใช้งานจริงจังและพยายามแก้ปัญหาของตนเอง คล้ายกับ Imgur ที่เกิดขึ้นเพราะ Reddit ในอดีตไม่สามารถอัปโหลดรูปภาพได้ หรือ Twitter ก็ต้องสร้างระบบจัดการ Hashtag ขึ้นมา หลังผู้ใช้งานพยายามจัดหัวเรื่องที่พูดคุยด้วยวิธีนี้</p><p>ในบรรดาแอปที่สร้างขึ้นมาเพื่อรองรับ Clubhouse ก็มีทั้งแบบฟรีและไม่ฟรี รวบรวมมาดังนี้</p><ul><li><strong><a href=\"https://www.yoyo.club/\">YoYo Club</a></strong> เว็บรวมตารางห้องที่เตรียมจัดขึ้น แยกหมวดหมู่ให้ค้นหาได้สะดวก</li><li><strong><a href=\"https://askclub.house/en\">Ask Clubhouse</a></strong> เว็บบอร์ดแยกสำหรับให้ผู้เข้าร่วมโพสต์คำถามส่งเข้าไป</li><li><strong><a href=\"https://gethostnotes.com/\">Host Notes</a></strong> ใช้เพิ่มข้อมูลเพิ่มเติมในห้องสนทนา ลิงก์ ไปจนถึงสรุปการประชุม</li><li><strong><a href=\"https://t.me/ClubHouseRec_bot\">Clubhouse Recorder</a></strong> บอต Telegram สำหรับบันทึกเสียงในห้องสนทนา</li><li><strong><a href=\"https://www.clubpad.co/\">Clubpad</a></strong> รวมซาวด์ประกอบไว้เพิ่มลูกเล่นในห้องสนทนา</li><li><strong>แอปย่อลิงก์</strong> อาทิ <a href=\"https://clublink.to/\">ClubLink</a>, <a href=\"https://clubhype.io/\">Clubhype</a> และ <a href=\"https://shorten.club/links/665292\">shorten.club</a></li><li><strong>แอปตกแต่งอวาตาร์</strong> เพิ่มวงแหวนรอบ ๆ เช่น <a href=\"https://chpic.me/\">CHPic</a>, <a href=\"https://avatar.lvwzhen.com/\">Avatar Maker</a>, <a href=\"https://www.clubhouseglow.com/\">Clubhouse Glow</a></li><li><strong><a href=\"https://direcon.com/\">Direcon</a></strong> เครื่องมือ Analytic บน Clubhouse มีค่าบริการรายเดือน</li></ul><p>ปัจจุบัน Clubhouse ยังไม่มี API ให้นักพัฒนาภายนอกอย่างเป็นทางการ และ Clubhouse ก็ยังไม่ออกมาให้แนวทางที่ชัดเจนเรื่องนี้ ทุกบริการจึงอาจใช้สิทธิของผู้ใช้งานแต่ละคนเพื่อขอเข้าถึงข้อมูล การใช้งานจึงมีความเสี่ยงด้วยเช่นกัน</p><p>ที่มา: <a href=\"https://www.wired.com/story/clubhouse-booming-so-is-ecosystem-around-it/\">Wired</a></p><p><img src=\"https://www.blognone.com/sites/default/files/externals/a32e84bd516e76f551e687705ff3f23c.png\" alt=\"Clubhouse\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a45b2a3c31f1e379eb883bb52a9b564a3490e8754f1151c1d98caabb3d6020","category":"Thai"}