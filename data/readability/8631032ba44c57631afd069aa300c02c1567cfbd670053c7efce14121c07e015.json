{"title":"กูเกิล-ไมโครซอฟท์ ผนึกกำลังแก้ปัญหาเบราว์เซอร์แสดงผลเว็บต่างกัน","link":"https://www.blognone.com/node/121877","date":1616678139000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121877\" title=\"กูเกิล-ไมโครซอฟท์ ผนึกกำลังแก้ปัญหาเบราว์เซอร์แสดงผลเว็บต่างกัน\">กูเกิล-ไมโครซอฟท์ ผนึกกำลังแก้ปัญหาเบราว์เซอร์แสดงผลเว็บต่างกัน</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/edge_0.png?itok=7cZCJn95\"></p><div itemprop=\"description\"><p>กูเกิล-ไมโครซอฟท์ประกาศความร่วมมือระหว่างทีม Chrome และ Edge แก้ปัญหาเรื่องเว็บเบราว์เซอร์แต่ละตัวแสดงผลมาตรฐานเว็บไม่เหมือนกัน ใช้ชื่อโครงการว่า #Compat2021</p><p>โครงการนี้จะอ้างอิงข้อมูลจาก <a href=\"https://insights.developer.mozilla.org/reports/mdn-browser-compatibility-report-2020.html\">Web DNA (Web Developer Needs Assessment) ที่ริเริ่มโดย Mozilla</a> สำรวจความเห็นของนักพัฒนาเว็บ และพบว่ามีปัญหาสำคัญ 5 ประการคือ CSS Flexbox, CSS Grid, CSS position: sticky, CSS aspect-ratio property, CSS transforms ที่พฤติกรรมของแต่ละเบราว์เซอร์ต่างกัน</p><p>กูเกิล ไมโครซอฟท์ และพาร์ทเนอร์รายอื่นๆ จะร่วมกันแก้ปัญหานี้ โดยไมโครซอฟท์จะเริ่มจากแก้ Chromium ให้ผ่านการทดสอบ CSS Grid test 100% เป็นต้น</p><p>ตัวอย่างบั๊กของ CSS Flexbox (ซ้าย: ขนาดผิดจากบั๊ก auto-height, ขวา: แสดงผลถูกต้อง)</p><p><img alt=\"No Description\" src=\"https://www.blognone.com/sites/default/files/externals/7918bdfc38202300e3ab7960f837b637.png\"></p><p>ที่มา - <a href=\"https://blogs.windows.com/msedgedev/2021/03/22/better-compatibility-compat2021/\">Microsoft</a>, <a href=\"https://web.dev/compat2021/\">Web.dev (Google)</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8631032ba44c57631afd069aa300c02c1567cfbd670053c7efce14121c07e015","category":"Thai"}