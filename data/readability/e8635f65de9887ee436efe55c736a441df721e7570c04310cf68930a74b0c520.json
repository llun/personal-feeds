{"title":"Uber อังกฤษจะจ่ายค่าแรงขั้นต่ำรายชั่วโมงให้คนขับ 7 หมื่นราย รวมทั้งเงินล่วงเวลาและบำนาญ","link":"https://www.blognone.com/node/121727","date":1615942340000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 17 March 2021 - 07:52</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/uber.png?itok=eiShY4FN\"></p><div itemprop=\"description\"><p>จากประเด็น<a href=\"https://www.blognone.com/node/121288\">ศาลฎีกาในสหราชอาณาจักรลงมติเอกฉันท์ให้คนขับรถของ Uber มีสถานะเป็นพนักงานบริษัท แทนท่ี่จะเป็นพาร์ทเนอร์</a> ล่าสุด Uber ออกมาบอกว่าจะจ่ายค่าแรงขั้นต่ำรายชั่วโมงให้แก่คนขับในประเทศทุกคนที่มีอยู่ราว 70,000 ราย รวมถึงค่าล่วงเวลาในวันหยุด และบำนาญต่างๆ</p><p>การได้มาซึ่งสถานะพนักงานของคนขับ Uber นั้นผ่านการต่อสู้มายาวนาน สหภาพแรงงานในอังกฤษหรือ GMB บอกว่าต้องชนะถึง 4 ศาลเลยทีเดียว และ Uber เองก็ต่อสู้คดียื่นอุทธรณ์มาตลอด</p><p>Uber ระบุว่าคนขับจะได้รับค่าแรงขั้นต่ำตามกฎหมาย และจะได้รับการลงทะเบียนโดยอัตโนมัติในแผนบำนาญของบริษัทรวมภึงประกันภัยที่ Uber ทำให้คนขับอยู่แล้ว</p><p>อย่างไรก็ตาม ยังมีความเห็นว่าการเปลี่ยนแปลงที่เกิดขึ้นกับฝั่งคนขับนั้นไม่ได้มากนัก James Farrar และ Yaseen Aslam จากสหภาพ App Drivers &amp; Couriers Union ผู้เรียกร้องในคดี Uber บอกว่ากว่าคนขับจะได้เงินก็ต่อเมื่อส่งผู้โดยสารลงจากรถแล้ว ซึ่งไม่สะท้อนเวลาการทำงานจริงของคนขับ</p><p><img alt=\"No Description\" src=\"https://www.blognone.com/sites/default/files/externals/4712134cddb498a510b4d2016502187e.jpg\"></p><p>ที่มา - <a href=\"https://www.theguardian.com/technology/2021/mar/16/uber-to-pay-uk-drivers-minimum-wage-holiday-pay-and-pension\">The Guardian</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8635f65de9887ee436efe55c736a441df721e7570c04310cf68930a74b0c520","category":"Thai"}