{"title":"อินเทลโชว์เบนช์มาร์ค Core i9-11990K Rocket Lake นำหน้า Ryzen เรื่อง PCIe ราว 11%","link":"https://www.blognone.com/node/121400","date":1614268323000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/intel-08-removebg-preview%20%281%29.png?itok=U63X9ojh\"></p><div itemprop=\"description\"><p><a href=\"https://www.blognone.com/node/120539\">อินเทลมีแผนเปิดตัวซีพียูเดสก์ท็อปรุ่นใหม่ Rocket Lake-S ภายในไตรมาส 1/2021</a> พอใกล้กำหนดการเข้ามาเรื่อยๆ ก็เริ่มมีเบนช์มาร์คออกมาข่มกัน ทั้งที่เป็นเบนช์มาร์คหลุดและเบนช์มาร์คจากอินเทลเอง</p><p>ล่าสุด Ryan Shrout ผู้บริหารตำแหน่ง Chief Performance Strategist ของอินเทล ออกมาโพสต์เบนช์มาร์คเปรียบเทียบซีพียูรุ่นท็อป Core i9-11900K เทียบกับคู่แข่งระดับเดียวกันคือ AMD Ryzen 9 5950X ในเรื่องประสิทธิภาพสตอเรจที่เป็น PCIe Gen 4</p><p>เดสก์ท็อปทั้งสองตัวใช้สตอเรจเป็น SSD Samsung 980 Pro 1TB รุ่นเดียวกัน โดยประสิทธิภาพของฝั่งอินเทล (วัดด้วยเบนช์มาร์ค PCMark 10 Quick System Drive) เหนือกว่าฝั่ง AMD ประมาณ 11% แสดงให้เห็นว่า Rocket Lake มีประสิทธิภาพ PCIe ที่สูงกว่า</p><p>แน่นอนว่า เบนช์มาร์คตัวนี้เป็นเพียงส่วนเล็กๆ ของการวัดผลในภาพรวมเท่านั้น (และอินเทลย่อมเลือกตัวที่ตัวเองชนะมาโชว์) แต่ก็เป็นสัญญาณสะท้อนให้เห็นว่า ตลาดซีพียูเดสก์ท็อปจะกลับมาร้อนแรงขึ้นอีกในเร็วๆ นี้ หลังจาก<a href=\"https://www.blognone.com/node/119208\">ฝั่ง AMD ชนะขาดในยุค Ryzen 5000</a> มาตั้งแต่ช่วง Q4 ปีที่แล้ว</p><p><img alt=\"No Description\" src=\"https://www.blognone.com/sites/default/files/externals/d6b8d69a37c45c31ada21259d7514300.jpg\"></p><p>ที่มา - <a href=\"https://www.notebookcheck.net/Intel-teases-i9-11900K-s-11-lead-over-AMD-Ryzen-9-5950X-in-PCMark-10-benchmark-and-a-new-CPU-Z-run-confirms-the-Rocket-Lake-chip-s-position-as-a-single-core-sovereign.524198.0.html\">Notebookcheck</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c09b1088d9df452f769b2ab726bb6b895dd8b31a9a49916fed6ab75fa762c2e0","category":"Thai"}