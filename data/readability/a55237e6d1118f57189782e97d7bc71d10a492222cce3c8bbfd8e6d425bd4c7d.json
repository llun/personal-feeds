{"title":"ไมโครซอฟท์เปิดตัวโครงการให้นักพัฒนาเกม เข้ามาทดสอบการพัฒนาเกมให้คนพิการเล่นได้","link":"https://www.blognone.com/node/121223","date":1613528605000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121223\" title=\"ไมโครซอฟท์เปิดตัวโครงการให้นักพัฒนาเกม เข้ามาทดสอบการพัฒนาเกมให้คนพิการเล่นได้\">ไมโครซอฟท์เปิดตัวโครงการให้นักพัฒนาเกม เข้ามาทดสอบการพัฒนาเกมให้คนพิการเล่นได้</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/xbox.png?itok=TkD0oVE1\"></p><div itemprop=\"description\"><p>ในตลาดเกม ไมโครซอฟท์ถือเป็นบริษัทที่พยายามกระตุ้นเรื่องการเข้าถึงเกมได้ทุกคนไม่เว้นแม้แต่คนพิการมาตลอด ปี 2018 ไมโครซอฟท์ออก <a href=\"https://www.blognone.com/node/102375\">Xbox Adaptive Controller</a> คอนโทรลเลอร์เกมที่สามารถปรับแต่งการใช้งานให้เหมาะกับผู้พิการได้ ล่าสุด ไมโครซอฟท์เปิดตัวโครงการให้นักพัฒนาเกมจากสตูดิโอต่างๆ เข้ามาทดสอบการพัฒนาเกมอย่างไร ให้คนพิการเล่นได้</p><p>โดยไมโครซอฟท์จะร่วมสร้างความเข้าใจว่า จะพัฒนาเกมอย่างไรและมีส่วนไหนของเกมที่ผู้พิการเล่นลำบากเป็นพิเศษ จะแก้ไขอย่างไร เป็นต้น โดยให้ผู้พิการเข้ามาร่วมทดสอบการเล่นเกมด้วยจริงๆ และจะมอบทรัพยากรที่จำเป็นและแนวทางการออกแบบให้เหมาะกัยผู้พิการด้วย</p><p>นอกจากนี้ ไมโครซอฟท์ยังอัพเดตแนวทาง Xbox Accessibility Guidelines หรือแนวทางการสร้างเกมมห้คนพิการเข้าถึงได้ที่สร้างไว้ตั้งแต่ปี 2019 ส่วนหนึ่งคือลดภาษาเทคนิคที่เข้าใจยาก เพิ่มรูปภาพตัวอย่างการใช้งานมากขึ้นเพื่อให้เห็นภาพรวมและเข้าใจแนวทางได้ดีขึ้น เป็นต้น</p><p><img alt=\"No Description\" src=\"https://www.blognone.com/sites/default/files/externals/37e5773817ac509f1592402342818211.jpg\"></p><p>ที่มา - <a href=\"https://www.engadget.com/microsoft-accessibility-testing-program-220057370.html\">Engadget</a>, <a href=\"https://news.xbox.com/en-us/2021/02/16/xbox-accessibility-guidelines-and-testing/\">ไมโครซอฟท์</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a55237e6d1118f57189782e97d7bc71d10a492222cce3c8bbfd8e6d425bd4c7d","category":"Thai"}