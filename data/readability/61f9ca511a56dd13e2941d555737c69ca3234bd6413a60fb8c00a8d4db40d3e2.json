{"title":"Samsung ร่วมกับ Manna ให้บริการส่งสินค้า Galaxy ด้วยโดรนสำหรับผู้สั่งสินค้าในไอร์แลนด์","link":"https://www.blognone.com/node/121867","date":1616591016000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/j8u2rhG1.jpg?itok=NFRGxKyD\"></p><div itemprop=\"description\"><p>Samsung ร่วมมือกับ Manna Drone Delivery เพื่อให้บริการส่งสินค้าด้วยโดรนสำหรับผู้สั่งซื้อสินค้า Galaxy ผ่านเว็บไซต์ Samsung ในประเทศไอร์แลนด์</p><p>สำหรับผลิตภัณฑ์ที่ร่วมรายการส่งสินค้าผ่านโดรน มีตั้งแต่ Galaxy S21 Ultra, Galaxy Buds Pro, Galaxy Tab S7, Galaxy Watch 3 และ Galaxy A Series ซึ่งตอนเริ่มให้บริการจะยังคงจำกัดเฉพาะเมือง Oranmore ก่อน</p><p>โดรนที่ Manna ใช้งาน จะเป็นโดรนเกรดที่ใช้ในอากาศยาน สามารถบินได้ตั้งแต่ 50-80 เมตรที่ความเร็วกว่า 60 กิโลเมตรต่อชั่วโมง เพียงพอที่จะส่งสินค้าถึงลูกค้าในเมือง Oranmore ภายใน 3 นาทีหลังออกจากจุดปล่อยโดรน</p><p>นอกจาก Samsung แล้ว Manna ยังร่วมมือกับ Tesco รวมถึงธุรกิจท้องถิ่นอีกหลายแห่งเพื่อให้บริการขนส่งสินค้าอุปโภคบริโภค, หนังสือ และยาให้ผู้ประชากรในพื้นที่ Oranmore ด้วย และในอนาคทางบริษัทจะขยายบริการโดรนขนส่งสินค้าไปทั่วประเทศ</p><p>ที่มา - <a href=\"https://news.samsung.com/global/samsung-partners-with-manna-to-launch-drone-delivery-service-to-irish-customers\">Samsung</a>, <a href=\"https://www.engadget.com/samsung-drone-delivery-ireland-121547382.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/c2aadea0c8c976f1e58d047dad89a491.jpg\"><br>ภาพจาก Samsung</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61f9ca511a56dd13e2941d555737c69ca3234bd6413a60fb8c00a8d4db40d3e2","category":"Thai"}