{"title":"Reuters รายงาน Xiaomi เตรียมผลิตรถ EV ในแบรนด์ตัวเอง ใช้โรงงาน Great Wall Motor","link":"https://www.blognone.com/node/121894","date":1616742849000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/xiaomi.png?itok=_RalDX7c\"></p><div itemprop=\"description\"><p>Xiaomi อาจเป็นบริษัทเทคอีกรายที่ก้าวเข้าสู่อุตสาหกรรมรถ EV ล่าสุด Reuters รายงานโดยอ้างอิงบุคคล 3 ราย ว่า Xiaomi มีแผนจะผลิตรถยนต์ไฟฟ้า (EV) โดยใช้โรงงานของ Great Wall Motor</p><p>โดย Xiaomi ตั้งเป้าหมายรถ EV ในตลาดใหญ่ซึ่งสอดคล้องกับแนวทางของผลิตภัณฑ์อื่นๆ ในเครือ ด้าน Great Wall Motor ที่ไม่เคยให้บริการด้านการผลิตแก่บริษัทอื่นมาก่อน จะให้คำปรึกษาด้านวิศวกรรมเพื่อเร่งโครงการให้เร็วขึ้น</p><p>แหล่งข่าวยังบอกด้วยว่า Lei Jun ผู้ก่อตั้งและผู้บริหารระดับสูงของ Xiaomi เชื่อว่าความเชี่ยวชาญของบริษัทในการผลิตฮาร์ดแวร์จะช่วยเร่งการออกแบบและผลิต EV ออกมาได้ และคาดว่าจะสามารถผลิตออกมาได้ในปี 2023</p><p>ด้าน Great Wall Motor ก่อนหน้านี้ก็เปิดตัวแบรนด์สแตนอโลนสำหรับยานยนต์ไฟฟ้า นอกจากนี้ยังกำลังสร้างโรงงาน EV ในประเทศจีนร่วมกับ BMW AG ของเยอรมนี และจะมีโรงงานแห่งแรกในไทยด้วย</p><p><img src=\"https://www.blognone.com/sites/default/files/externals/19cc176c0cca850b315faa5a98ad7fa9.jpg\" alt=\"\"></p><p>ที่มา - <a href=\"https://www.reuters.com/article/us-xiaomi-electric-great-wall-motor-excl-idUSKBN2BI05P\">Reuters</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91d2c5768802ddd8b48d1ee0ffec57817a1b6d1ff51519763c36d6d8ca4602e4","category":"Thai"}