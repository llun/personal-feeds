{"title":"ไมโครซอฟท์เปิดตัว Microsoft Mesh แพลตฟอร์มโลกเสมือนผสมกับโลกจริง","link":"https://www.blognone.com/node/121480","date":1614710154000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/hololens.png?itok=cZCrn4rM\"></p><div itemprop=\"description\"><p>ไมโครซอฟท์เปิดตัวแพลตฟอร์ม Microsoft Mesh ที่สร้างขึ้นบนบริการคลาวด์ Azure แต่เป็นบริการสำหรับการสร้างโลกเสมือนแบบผู้ใช้จำนวนมาก โดยผู้ใช้สามารถเข้าร่วมในโลกเสมือนนี้ผ่านทางแว่น HoloLens หรือจะใช้แว่นตา VR ไปจนถึงหน้าจอสองมิติธรรมดาจากโทรศัพท์หรือเดสก์ทอปก็ได้</p><p>ผู้ใช้ใน Mesh สามารถสร้างตัวแทน (avatar) เดินทางในโลกเสมือน วางวัตถุให้ผู้ใช้คนอื่นเห็น ตัวแพลตฟอร์มจะซิงก์ข้อมูลระหว่างผู้ใช้แต่ละคนให้เอง รวมถึงการส่งข้อมูลเสียงก็สามารถบอกทิศทางเสียงได้เหมือนอยู่ในห้องเดียวกันจริงๆ</p><p>แนวทางการใช้งานเช่นนักพัฒนาสามารถสร้างห้องประชุมที่ทุกคนจะมองเห็น avatar ของแต่ละคนเหมือนอยู่ในห้องเดียวกัน และได้ยินเสียงตามทิศทางที่แต่ละคนยืนอยู่ในห้องเสมือนจริงๆ</p><p>ตัว SDK เริ่มเปิดให้ทดลองใช้งานแล้ว โดยใช้ Unity ร่วมกับโค้ด C++ หรือ C# มาพร้อมกับชุด UX เริ่มต้น หลังจากนี้ไมโครซอฟท์เตรียมจะรองรับชุดพัฒนาอื่น เช่น Unreal, Babylon, และ React Native</p><p>ที่มา - <a href=\"https://techcommunity.microsoft.com/t5/mixed-reality-blog/microsoft-mesh-a-technical-overview/ba-p/2176004\">Microsoft</a></p><p><img alt=\"No Description\" src=\"https://www.blognone.com/sites/default/files/externals/ca39b0064cadcedf779dc8b5cb30bb90.jpg\"></p><iframe width=\"560\" height=\"315\" src=\"https://www.youtube.com/embed/Jd2GK0qDtRg\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"270015bc7f092849b17d082af5c61f8583258fb5a24523530a074651ec308543","category":"Thai"}