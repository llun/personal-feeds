{"title":"การพัฒนาตนเองในปี 2558","link":"https://menn.blog/self-development-in-2015/","date":1451818560000,"content":"<div id=\"readability-page-1\" class=\"page\"><article><div><p>ปีที่ผ่านมามีเรื่องราวที่น่าแบ่งปันหลายอย่าง ส่วนที่ขอหยิบมาเล่ารวมกันก็คือ “การพัฒนาตนเอง”</p><h2 id=\"%E0%B9%80%E0%B8%88%E0%B8%A3%E0%B8%B4%E0%B8%8D%E0%B8%AA%E0%B8%95%E0%B8%B4%E0%B8%A1%E0%B8%B2%E0%B8%81%E0%B8%82%E0%B8%B6%E0%B9%89%E0%B8%99\">เจริญสติมากขึ้น</h2><p>ตามที่เขียนไปในบันทึก \"<a href=\"https://menn.blog/2015/introducing-mindfulness/\">รู้จักความรู้สึกตัว</a>\" พอได้สวดมนต์นั่งสมาธิวันละ 15 นาที / อาราธนาศีล 5 ทุกเช้า, เพียง 2-3 เดือนก็เห็นความเปลี่ยนแปลงในชีวิต รู้สึกมีพลังในการทำงานและโฟกัสสิ่งที่จำเป็นในชีวิตได้ดีขึ้น</p><h2 id=\"%E0%B8%84%E0%B8%A5%E0%B8%B8%E0%B8%81%E0%B8%84%E0%B8%A5%E0%B8%B5%E0%B8%99%E0%B9%89%E0%B8%AD%E0%B8%A2%E0%B8%A5%E0%B8%87-%E0%B8%AD%E0%B8%B4%E0%B8%99%E0%B8%99%E0%B9%89%E0%B8%AD%E0%B8%A2%E0%B8%A5%E0%B8%87\">คลุกคลีน้อยลง / อินน้อยลง</h2><p>พอโฟกัสมากขึ้น ก็เลยทำให้ไม่ค่อยได้ปาร์ตี้สังสรรค์ ดูหนังฟังเพลง ทั้งในโลก Online และงานที่ต้องเจอหน้ากัน</p><p>พบว่าการลบ Facebook App ในมือถือทิ้ง และปิด Timeline ของ Facebook (เช่นใช้ <a href=\"https://chrome.google.com/webstore/detail/kill-news-feed/hjobfcedfgohjkaieocljfcppjbkglfd\">Kill News Feed</a>) ทำให้ชีวิตสงบดีมาก และจริงๆ ก็ยังมีเล่น Facebook ในเวลาอื่นๆ อยู่ ไม่ถึงกับตกข่าวไปเสียหมด</p><h2 id=\"%E0%B8%94%E0%B8%B9%E0%B9%81%E0%B8%A5%E0%B8%AA%E0%B8%B8%E0%B8%82%E0%B8%A0%E0%B8%B2%E0%B8%9E%E0%B8%94%E0%B8%B5%E0%B8%82%E0%B8%B6%E0%B9%89%E0%B8%99%E0%B8%AB%E0%B8%99%E0%B9%88%E0%B8%AD%E0%B8%A2-%E0%B8%AA%E0%B8%B2%E0%B8%A2%E0%B8%8A%E0%B8%B4%E0%B8%A5\">ดูแลสุขภาพดีขึ้นหน่อย (สายชิล)</h2><p>เนื่องจากนั่งหน้าคอมมาก เหงื่อไม่ค่อยได้ออก ปีที่ผ่านมาเลยไปแช่น้ำแร่ในอุทยานตอนเช้าเกือบทุกเช้า, ปั่นจักรยานชมวิว (คือไม่ใช่ทั้งปั่นออกกำลังกายและปั่นแข่ง), ดื่มชาอู่หลงระหว่างทำงาน (เนื่องจากได้ไปทำโปรเจ็คให้ <a href=\"http://www.suwirunteashop.com/\">ไร่ชาสุวิรุฬห์</a> เลยพบชาดีและวิถีออแกนิก) เริ่มหัดใช้ครีมกันแดดและสเปรย์น้ำแร่ฉีดหน้า พบว่าทำให้ทำงานหน้าคอมได้อย่างสดชื่นขึ้นมาก เมื่อรวมกับตรวจสุขภาพประจำปีทุกปี เลยยิ่งทำให้ชิลขึ้นไปอีก ฮ่าๆ</p><h2 id=\"%E0%B9%80%E0%B8%9E%E0%B8%B4%E0%B9%88%E0%B8%A1%E0%B8%9B%E0%B8%A3%E0%B8%B0%E0%B8%AA%E0%B8%B4%E0%B8%97%E0%B8%98%E0%B8%B4%E0%B8%A0%E0%B8%B2%E0%B8%9E%E0%B8%81%E0%B8%B2%E0%B8%A3%E0%B8%97%E0%B8%B3%E0%B8%87%E0%B8%B2%E0%B8%99-%E0%B8%94%E0%B9%89%E0%B8%A7%E0%B8%A2-self-journal-%E0%B9%81%E0%B8%A5%E0%B8%B0-pomodoro\">เพิ่มประสิทธิภาพการทำงาน ด้วย SELF Journal และ Pomodoro</h2><p>ช่วงปลายปีได้สมุด <a href=\"https://bestselfco.refersion.com/c/1ed24\">SELF Journal</a> มาจากที่เคย <a href=\"https://www.kickstarter.com/projects/bestself/self-journal\">สนับสนุนใน Kick Starter</a> และก็เป็นช่วงเดียวกับที่ลองศึกษาการทำงานแบบ <a href=\"http://pomodorotechnique.com/\">Pomodoro</a> และเมื่อได้พบ <a href=\"https://www.facebook.com/chutika\">น้องพฤศ</a> ผู้ใช้ Pomodoro มา 2 ปี ก็เลยได้ทดลองจริงจัง และพบว่าทำงานได้มากขึ้น เหนื่อยน้อยลง</p><h3 id=\"%E0%B8%AB%E0%B8%A5%E0%B8%B1%E0%B8%81%E0%B8%81%E0%B8%B2%E0%B8%A3%E0%B8%82%E0%B8%AD%E0%B8%87-self-journal\">หลักการของ SELF Journal</h3><p>คือ ให้ตั้งเป้าหมายของ 13 สัปดาห์ข้างหน้า ตั้งรางวัลให้ตัวเอง แล้วแต่ละวันวางแผนงาน 3 อย่างในตอนเช้า โดยเลือกทำสิ่งที่ยาก/มีความหมายสุดก่อนเสมอ, บันทึกงานที่ทำในแต่ละช่วงเวลา (เริ่ม 6 โมงเช้าและสิ้นสุด 3 ทุ่ม) สรุปการเรียนรู้ในแต่ละวัน, ขอบคุณสิ่งต่างๆ 3 สิ่ง ในเวลาตื่นนอนและก่อนนอน, และทุกสัปดาห์ก็ประเมินผลตนเอง</p><p>ดูเหมือนยุ่งยาก แต่พอทำจริงก็เรียบง่ายและใช้พลังน้อยมาก ลองดูตัวอย่างการบันทึกตามรูป ส่วนรายละเอียดอื่นๆ ลองดูในเว็บ <a href=\"http://bestself.co/products/self-journal\">SELF Journal</a></p><figure><div><p><img src=\"https://menn.blog/content/images/2021/03/xsj-week.jpg.pagespeed.ic.rrxt2_0yZ2.webp\" width=\"1600\" height=\"1200\" loading=\"lazy\" alt=\"\" srcset=\"https://menn.blog/content/images/size/w600/2021/03/sj-week.jpg 600w, https://menn.blog/content/images/size/w1000/2021/03/sj-week.jpg 1000w, https://menn.blog/content/images/2021/03/xsj-week.jpg.pagespeed.ic.rrxt2_0yZ2.webp 1600w\" sizes=\"(min-width: 720px) 720px\" data-pagespeed-url-hash=\"4248764840\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/xsj-day.jpg.pagespeed.ic.08LvtA7Gz2.webp\" width=\"1600\" height=\"1200\" loading=\"lazy\" alt=\"\" srcset=\"https://menn.blog/content/images/size/w600/2021/03/sj-day.jpg 600w, https://menn.blog/content/images/size/w1000/2021/03/sj-day.jpg 1000w, https://menn.blog/content/images/2021/03/xsj-day.jpg.pagespeed.ic.08LvtA7Gz2.webp 1600w\" sizes=\"(min-width: 720px) 720px\" data-pagespeed-url-hash=\"518110862\" onload=\"pagespeed.CriticalImages.checkImageForCriticality(this);\"></p></div></figure><h3 id=\"%E0%B8%AB%E0%B8%A5%E0%B8%B1%E0%B8%81%E0%B8%81%E0%B8%B2%E0%B8%A3%E0%B8%82%E0%B8%AD%E0%B8%87-pomodoro\">หลักการของ Pomodoro</h3><p>คือ แบ่งงานที่จะทำเป็นชิ้นย่อยๆ แล้วทำงานนั้นอย่างเดียว ห้ามทำอย่างอื่น 25 นาที เสร็จแล้วติ๊กถูก แล้วพัก 5 นาที เรียกว่า 1 Pomodoro ครบ 4 ครั้งก็พักครึ่งชั่วโมง</p><p>ก็คล้ายๆ การจับเวลาและนับ Man-hour แต่ความรู้สึกของการทำงานเล็กๆ สำเร็จบ่อยๆ ทั้งวันนั้น ทำให้เรามีพลังและมั่นใจในการเดินต่อ</p><p>ยิ่งแบ่งชำนาญ มองงานก็จะประเมินได้ทันทีว่า งานนั้นๆ ใช้เวลากี่ Pomodoro และทำไปซักพักก็จะรู้ลิมิตของตนเองว่า วันนึงทำได้กี่ Pomodoro และช่วงเวลา 5 นาทีที่พัก ก็เพียงพอสำหรับการไปเช็คเมล/เล่นเฟส/ยืดเส้นยืดสาย/เจริญสติ ฯลฯ</p><p>น้องพฤศแนะนำให้ใช้ <a href=\"http://kanbanflow.com/\">KanbanFlow</a> แต่ลองแล้วไม่ชอบ เลยใช้ <a href=\"https://asana.com/\">Asana</a> บันทึกงานเป็นหลัก แล้วใช้ App จับเวลาแทน (ถ้าใครใช้ Toggl ก็มี <a href=\"https://blog.toggl.com/2015/11/toggl-button-gets-pomodoro-timer/\">Extension</a> ช่วย)</p><p>สนใจ Pomodoro แนะนำให้อ่าน <a href=\"http://www.chriswinfield.com/40-pomodoro-workweek/\">How to Get 40 Hours of Work Done in 16.7</a></p><p>เมื่อรวมการปฏิบัติด้านบนเข้าด้วยกัน ก็เลยได้ตารางด้านล่างนี้ อาจดูน่าหมั่นไส้หน่อย แต่ก็ทำมาได้เรื่อยๆ อยู่นะ 😛</p><table><tbody><tr><td><strong>เช้า</strong></td><td>ตื่นมาปั่นจักรยาน / แช่น้ำแร่ / อาบน้ำ / นั่งสมาธิ / กินข้าวเช้า</td></tr><tr><td><strong>สาย</strong></td><td>ทำงาน 2-4 Pomodoro</td></tr><tr><td><strong>เที่ยง</strong></td><td>กินข้าวเที่ยง</td></tr><tr><td><strong>บ่าย</strong></td><td>ทำงาน 2-4 Pomodoro บางเย็นอาจไปปั่นจักรยาน / แช่น้ำแร่ / นวด</td></tr><tr><td><strong>เย็น</strong></td><td>กินข้าวเย็น</td></tr><tr><td><strong>ค่ำ</strong></td><td>ทำงาน 2-4 Pomodoro</td></tr><tr><td><strong>ดึก﻿</strong></td><td>อาบน้ำ, สรุปบันทึกประจำวัน, นอน</td></tr></tbody></table><p>หมายเหตุ: อาหาร 3 มื้อส่วนใหญ่ไปกินที่บ้านแฟน (คุณอาทำให้) เลยมีเวลาให้แฟนโดยปริยาย</p><h2 id=\"%E0%B8%AA%E0%B8%A3%E0%B8%B8%E0%B8%9B%E0%B8%9C%E0%B8%A5%E0%B8%A5%E0%B8%B1%E0%B8%9E%E0%B8%98%E0%B9%8C%E0%B9%83%E0%B8%99%E0%B8%9B%E0%B8%B5-2558\">สรุปผลลัพธ์ในปี 2558</h2><ul><li>รู้สึกตัวได้บ่อยขึ้น, เห็นว่าร่างกายไม่ใช่เราได้บ่อยขึ้น</li><li>ผลสุขภาพค่อนข้างดี ยังเหลือค่าเก๊าท์ที่สูงไปหน่อย</li><li>สร้างรายได้มากกว่าปีก่อนเกือบล้านบาท (มีรายจ่ายพิเศษปีนี้ราวๆ 1 ล้าน &gt;_&lt; )</li><li>สิ้นปี ตัดสินใจหยุดรับงานทำเว็บของ <a href=\"http://mennstudio.com/\">Menn Studio</a> แล้วโอนให้จ๋งแห่ง <a href=\"http://www.vaivaisoft.com/\">Vai Vai Soft</a> ดูแลลูกค้าใหม่ทั้งหมด เพื่อปี 2559 นี้จะทำเว็บขายธีม <a href=\"http://www.seedthemes.com/\">SeedThemes</a> เต็มตัว</li><li>ตึก <a href=\"https://menn.blog/2015/muse-foundation-pai/\">Muse Foundation</a> ใกล้เสร็จละ จะได้เป็นทีทำงาน / สอนทำเว็บเขียนธีม / แลกเปลี่ยนความรู้ต่างๆ ด้วยกัน</li></ul><figure><div><div><p><img src=\"https://menn.blog/content/images/2021/03/xmuse-05.jpg.pagespeed.ic.XUDEyB9CM7.webp\" width=\"1280\" height=\"804\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-05.jpg 600w, https://menn.blog/content/images/size/w1000/2021/03/muse-05.jpg 1000w, https://menn.blog/content/images/2021/03/xmuse-05.jpg.pagespeed.ic.XUDEyB9CM7.webp 1280w\" sizes=\"(min-width: 720px) 720px\" data-pagespeed-url-hash=\"3602107606\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/xmuse-06.jpg.pagespeed.ic.9Ozbn7L6Nz.webp\" width=\"960\" height=\"720\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-06.jpg 600w, https://menn.blog/content/images/2021/03/xmuse-06.jpg.pagespeed.ic.9Ozbn7L6Nz.webp 960w\" sizes=\"(min-width: 720px) 720px\" data-pagespeed-url-hash=\"3896607527\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/muse-07.jpg\" width=\"960\" height=\"960\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-07.jpg 600w, https://menn.blog/content/images/2021/03/muse-07.jpg 960w\" sizes=\"(min-width: 720px) 720px\" data-pagespeed-url-hash=\"4191107448\" onload=\"pagespeed.CriticalImages.checkImageForCriticality(this);\"></p></div><div><p><img src=\"https://menn.blog/content/images/2021/03/muse-08.jpg\" width=\"960\" height=\"720\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-08.jpg 600w, https://menn.blog/content/images/2021/03/muse-08.jpg 960w\" sizes=\"(min-width: 720px) 720px\" data-pagespeed-url-hash=\"190640073\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/muse-09.jpg\" width=\"720\" height=\"960\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-09.jpg 600w, https://menn.blog/content/images/2021/03/muse-09.jpg 720w\" sizes=\"(min-width: 720px) 720px\" data-pagespeed-url-hash=\"485139994\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/muse-10.jpg\" width=\"2000\" height=\"1413\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-10.jpg 600w, https://menn.blog/content/images/size/w1000/2021/03/muse-10.jpg 1000w, https://menn.blog/content/images/size/w1600/2021/03/muse-10.jpg 1600w, https://menn.blog/content/images/2021/03/muse-10.jpg 2048w\" sizes=\"(min-width: 720px) 720px\" data-pagespeed-url-hash=\"2054391988\" onload=\"pagespeed.CriticalImages.checkImageForCriticality(this);\"></p></div><div><p><img src=\"https://menn.blog/content/images/2021/03/muse-11.jpg\" width=\"960\" height=\"720\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-11.jpg 600w, https://menn.blog/content/images/2021/03/muse-11.jpg 960w\" sizes=\"(min-width: 720px) 720px\" data-pagespeed-url-hash=\"2348891909\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/muse-12.jpg\" width=\"960\" height=\"720\" loading=\"lazy\" alt=\"\" srcset=\"https://menn.blog/content/images/size/w600/2021/03/muse-12.jpg 600w, https://menn.blog/content/images/2021/03/muse-12.jpg 960w\" sizes=\"(min-width: 720px) 720px\" data-pagespeed-url-hash=\"2643391830\" onload=\"pagespeed.CriticalImages.checkImageForCriticality(this);\"></p></div></div></figure><h2 id=\"%E0%B8%AA%E0%B8%A7%E0%B8%B1%E0%B8%AA%E0%B8%94%E0%B8%B5%E0%B8%9B%E0%B8%B5%E0%B9%83%E0%B8%AB%E0%B8%A1%E0%B9%88-2559\">สวัสดีปีใหม่ 2559</h2><p>สวัสดีปีใหม่ทุกท่านครับ 🙂</p></div></article></div>","author":"เม่น","siteTitle":"เม่น • บล็อก","siteHash":"12f49096dcb7d4ce38cfda709c2a594b39fe28a8a04178d76c9958c90aebab51","entryHash":"65125907749355d2b0d3543dee2be991807a1ae3ab37154acafc58aee3f42f85","category":"Thai"}