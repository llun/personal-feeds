{"title":"Unity เผยผลสำรวจ ปี 2020 คนเล่นเกมในวันธรรมดาเพิ่มขึ้น 52% ชนะวันสุดสัปดาห์แล้ว","link":"https://www.blognone.com/node/121385","date":1614231422000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/unity3d.png?itok=Xdqufvnz\"></p><div itemprop=\"description\"><p>Unity เผยผลสำรวจเกมที่ใช้เอนจิ้นของบริษัทในปี 2020 ซึ่งมีจำนวนผู้เล่นกว่า 2.8 พันล้านคน พบว่าความแตกต่างระหว่างจำนวนผู้ที่เล่นเกมในวันธรรมดาเมื่อเทียบกับสุดสัปดาห์ เพิ่มขึ้นถึง 52% โดยเป็นการเพิ่มในฝั่งของวันธรรมดา และเอาชนะยอดผู้เล่นเกมในวันหยุดสุดสัปดาห์ได้แล้ว</p><p>นอกจากนี้ผลสำรวจยังระบุข้อมูลอื่นๆ ในวงการเกม เช่นชี้ว่าเกมผู้เล่นหลายคนควรโฟกัสไปที่การออกคอนเทนต์ใหม่ เพราะการออกคอนเทนต์ใหม่ ช่วยเพิ่มยอดผู้เล่นได้กว่า 11% ส่วนวงการเกมมือถือมียอดผู้เล่นสูงขึ้นในช่วงต้นปี ก่อนจะตกลงช่วงกลางปี และมียอดผู้เล่นต่ำกว่าปี 2019 แต่ยอดใช้จ่ายในมือถือก็ยังเติบโตอยู่ที่ 8% และยอดใช้จ่ายวันแรกในแอป ก็เพิ่มขึ้นถึง 50%</p><p><img alt=\"No Description\" src=\"https://www.blognone.com/sites/default/files/externals/7d660959b7129ee362804e407951170f.png\"><em>ยอดผู้เล่นเกมมือถือต่อวันลดลง แต่ยอดใช้จ่ายเพิ่ม</em></p><p>ยอดผู้เล่นเกมระดับ HD เพิ่มขึ้นสูงกว่าปี 2019 มาก ผู้เล่นรายวันเติบโตถึง 38.27% โดยเติบโตขึ้นเรื่อยๆ และพุ่งขึ้นสูงสุดในช่วง 4 เดือนสุดท้ายของปี 2020 จากอากาศที่หนาวเย็นและผู้คนต้องอยู่บ้านมากขึ้น ส่วนยอดผู้เล่นที่กลับมาเล่นเกมทุกวันในหนึ่งเดือน (“stickiness”) ก็เติบโตถึง 1.82% และจบปีด้วยตัวเลข all-time-high เช่นกัน คาดว่ามาจากการเปิดตัวของเครื่องเกมเจ็นใหม่</p><p><img alt=\"No Description\" src=\"https://www.blognone.com/sites/default/files/externals/d102bf8c6685c90911b525db5d4f0e71.png\"><em>ยอดผู้เล่นเกม HD ต่อวันเพิ่มขึ้นช่วงสิงหาคมถึงตุลาคม</em></p><p>ในด้านการเติบโตของรายได้ มีเกมสองประเภทที่มีรายได้จากโฆษณาเติบโตมากที่สุดในปี 2020 คือเกมแอ็กชั่นและการ์ดเกม โดยในปี 2019 รายได้จากโฆษณาในเกมแอ็กชั่นเติบโตเพียง 1.9% ส่วนการ์ดเกมเติบโต 66.5% แต่ในปี 2020 เกมแอ็กชั่นมีรายได้จากโฆษณากลับมาโตถึง 51.9% ส่วนการ์ดเกมรายได้เติบโตพุ่งสูงถึง 108.1% เลยทีเดียว</p><p>สรุปได้ว่าปี 2020 น่าจะเป็นปีที่ดีในแง่รายได้ของวงการเกม ทั้งเกมมือถือที่แม้จะมีผู้เล่นต่อวันน้อยลง แต่ก็จ่ายมากขึ้น ส่วนวงการเกมระดับ HD ก็เติบโตอย่างมากจากการกักตัวอยู่บ้านเพราะ COVID-19 แถมยังประจวบเหมาะกับการเปิดตัวเครื่องเกมเจ็นใหม่ในช่วงปลายปีอีกด้วย</p><p>ที่มา - <a href=\"https://venturebeat.com/2021/02/24/unity-more-people-play-games-during-the-week-than-on-the-weekend/\">VentureBeat</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"523ef7e769e9c4fada4ddafded0d630a627fbdd6b3070a1f71b5ba1ead3ee0f2","category":"Thai"}