{"title":"เรา (ยัง) ไม่ทิ้งกัน Nintendo ออกอัพเดตใหม่ให้ Wii U เป็นครั้งแรก หลังปี 2018","link":"https://www.blognone.com/node/121520","date":1614848506000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 4 March 2021 - 16:01</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/nintendo.png?itok=vmWZ1aub\"></p><div itemprop=\"description\"><p>Nintendo ออกอัพเดตใหม่ให้เครื่อง Wii U เครื่องคอนโซลรุ่นต่อจาก Nintendo Wii ที่ไม่ค่อยประสบความสำเร็จเท่ารุ่นก่อนหน้า สาเหตุหนึ่งมาจากแคมเปญมาร์เก็ตติ้งที่คลุมเครือว่าเป็นอุปกรณ์แยกหรือเป็นเครื่องเกมรุ่นใหม่กันแน่ ก่อนจะมาประสบความสำเร็จกับ Nintendo Switch</p><p>อัพเดตใหม่นี้เป็นครั้งแรกที่ Nintendo ปรับปรุงเฟิร์มแวร์ให้ Wii U นับตั้งแต่ปี 2018 โดยอัพเกรดจากเวอร์ชั่น 5.5.3 เป็น 5.5.5 ส่วนใน<a href=\"https://en-americas-support.nintendo.com/app/answers/detail/a_id/1436/~/system-menu-update-history#v555\">แพทช์โน้ต</a> เขียนไว้แค่ว่า “ปรับปรุงความเสถียรของระบบและแก้ไขสิ่งอื่นเล็กน้อย เพื่อยกระดับประสบการณ์ของผู้ใช้” เหมือนกับเวอร์ชั่นก่อน โดยไม่มีรายละเอียดรายการที่ปรับปรุงแก้ไขที่ชัดเจนแต่อย่างใด</p><p>อย่างน้อยก็ถือว่า Nintendo ยังไม่ละทิ้งเครื่อง Wii U โดยสิ้นเชิง แม้ Nintendo Switch จะประสบความสำเร็จมากกว่า และหลายๆ เกมที่เคยลง Wii U ก็<a href=\"https://www.blognone.com/node/93502\">ถูกนำมาพอร์ต</a> และขายดีเป็นเทน้ำเทท่าบน Nintendo Switch เช่น Mario Kart 8</p><p>แม้แต่ The Legend of Zelda: Breath of the Wild เอง ในช่วงแรกก็เป็นเกมที่พัฒนาสำหรับ Nintendo Wii U เช่นกัน และยังเป็นเกมสุดท้ายของ Nintendo บนเครื่อง Wii U อีกด้วย</p><p>ที่มา - <a href=\"https://www.theverge.com/2021/3/2/22309312/nintendo-wii-u-console-software-update\">The Verge</a></p><p><img src=\"https://www.blognone.com/sites/default/files/externals/a5d4f2894790f4533e115b3f6d15b6cb.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b17f01c4123d8734b1249b3ffd90c8d5ca9010bd82a2026e668a995964993c3a","category":"Thai"}