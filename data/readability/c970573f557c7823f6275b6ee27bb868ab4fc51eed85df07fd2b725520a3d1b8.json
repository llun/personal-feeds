{"title":"Niantic ผู้สร้าง Pokemon Go และ Nintendo จับมือออกเกม Pikmin กองทัพตัวจิ๋ว เวอร์ชั่น AR บนมือถือ","link":"https://www.blognone.com/node/121827","date":1616463424000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/pikmin-red.png?itok=2yn0nYTg\"></p><div itemprop=\"description\"><p>Niantic ผู้สร้าง Pokemon Go และ Nintendo ร่วมกันออกเกมใหม่ คือ Pikmin เกมกองทัพตัวจิ๋ว หนึ่งในซีรีส์วิดีโอเกมเด่นของ Nintendo ซึ่งคราวนี้มาในรูปแบบเกม AR บนมือถือ ซึ่งจะเปิดตัวภายในปีนี้</p><p>หลักการของเกมยังเหมือนเดิมคือ กระตุ้นให้ผู้เล่นออกไปเดินเพื่อทำภารกิจในเกม ผู้ที่สนใจสามารถเข้าไป<a href=\"https://nianticlabs.com/newappsignup/\">ลงทะเบียน</a>รอรับข่าวสารก่อนได้ นอกจากนี้ เกม AR Pikmin ยังเป็นเกมแรกที่พัฒนาโดย Niantic Tokyo Studio</p><p>Pikmin ถือเป็นเกมเก่าแก่ของ Nintendo พัฒนาโดยดีไซน์เนอร์และโปรดิวเซอร์ Shigeru Miyamoto เริ่มเปิดตัวภาคแรกมาตั้งแต่ปี 2001 เนื้อเรื่องคร่าวๆ เกม Pikmin คือการที่ตัวละครจิ๋วออกสำรวจในดาวเคราะห์หนึ่ง เพื่อรวบรวมทรัพยากร และเจอกับมนุษย์ต่างดาว สัตว์ประหลาดมากหน้าหลายตา ภาคล่าสุดคือ Pikmin 3 Deluxe ซึ่งออกมาเมื่อเดือนตุลาคม ปี 2020</p><p><img alt=\"No Description\" src=\"https://www.blognone.com/sites/default/files/externals/a584e876e30f602a19f7bc32e22a72a6.png\"><br>ภาพจาก <a href=\"https://www.nintendo.co.jp/corporate/release/en/2021/210323.html\">Nintendo</a></p><p>ที่มา - <a href=\"https://www.theverge.com/2021/3/22/22345472/niantic-nintendo-pikmin-partnership-collaboration-ar-mobile-game\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c970573f557c7823f6275b6ee27bb868ab4fc51eed85df07fd2b725520a3d1b8","category":"Thai"}