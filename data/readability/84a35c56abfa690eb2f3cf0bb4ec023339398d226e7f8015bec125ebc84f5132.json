{"title":"Huawei ระบุ HarmonyOS จะอยู่บนมือถือกว่า 200 ล้านเครื่อง, ครอบคลุมเกือบทุกรุ่น ภายในปีนี้","link":"https://www.blognone.com/node/121472","date":1614681327000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 2 March 2021 - 17:35</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/1024px-Huawei_Standard_logo.svg_.png?itok=_8XfgCM3\"></p><div itemprop=\"description\"><p>หลัง Huawei ประกาศ<a href=\"https://www.huaweicentral.com/breaking-harmonyos-for-huawei-phones-launching-in-april-2021/\">เตรียมอัพเดตมือถือเป็น HarmonyOS ในเดือนเมษายน</a> เริ่มที่ Huawei Mate X2 เป็นรุ่นแรก ล่าสุด Wang Chenglu หัวหน้าทีมซอฟต์แวร์ของ Huawei ออกมาเปิดเผยเพิ่มเติมว่า HarmonyOS จะอยู่บนมือถือ Huawei กว่า 200 ล้านเครื่อง ครอบคลุม 90% จากมือถือทุกรุ่นของ Huawei ในท้องตลาด และเป็นกว่า 300 ล้านเครื่อง เมื่อรวมอุปกรณ์ third-party</p><p>การอัพเดตน่าจะทำได้ไม่ยากนัก เนื่องจากนักพัฒนาที่ได้เข้าทดสอบในช่วง Beta ระบุว่าไส้ในของ HarmonyOS ยังอิง Android OS อยู่พอสมควร จนเหมือนกับเป็น <a href=\"https://www.blognone.com/node/121105\">AOSP เฟรมเวิร์ค ที่ตัดคำว่า Android ออกไป</a>เลยทีเดียว คงต้องติดตามต่อไปว่าการใช้งานจริง และแอปที่รองรับจะเป็นอย่างไรบ้าง</p><p>ที่มา - <a href=\"https://www.huaweicentral.com/hongmeng-os-will-cover-200-million-huawei-phones-this-year/\">Huawei Central</a></p><p><img src=\"https://www.blognone.com/sites/default/files/externals/723360b17950935fff784604cd08cf6f.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a35c56abfa690eb2f3cf0bb4ec023339398d226e7f8015bec125ebc84f5132","category":"Thai"}