{"title":"Red Hat หยุดจ่ายเงินให้ Free Software Foundation หลัง Richard Stallman กลับมา","link":"https://www.blognone.com/node/121884","date":1616727606000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/redhat.png?itok=0RTlbAKV\"></p><div itemprop=\"description\"><p>จากกรณี <a href=\"https://www.blognone.com/node/121873\">Richard Stallman (RMS) กลับมาเป็นกรรมการ Free Software Foundation (FSF) โลกโอเพนซอร์สเรียกร้องให้ปลดกรรมการทั้งคณะ</a> ความเคลื่อนไหวจากฝั่งโลกโอเพนซอร์สมักมาจากหน่วยงานระดับเดียวกัน เช่น มูลนิธิโอเพนซอร์สอื่นๆ อย่าง GNOME, X.Org หรือ Mozilla</p><p>ล่าสุดมีความเคลื่อนไหวจากฝั่งบริษัทแล้ว แถมเป็นบริษัทยักษ์ใหญ่ของโลกโอเพนซอร์สคือ Red Hat ที่ออกมาประกาศหยุดสนับสนุนเงินให้ Free Software Foundation และกิจกรรม งานอีเวนต์ต่างๆ ที่สนับสนุนหรือจัดโดย FSF ทั้งหมด นอกจากนี้ พนักงานหรือบุคคลที่เกี่ยวข้องกับ Red Hat จำนวนมากก็ประหาศไม่เข้าร่วมกิจกรรมของ FSF ด้วย</p><p>เหตุผลของ Red Hat คือต้องการให้ FSF เปิดกว้างเรื่องความหลากหลายให้มากขึ้น ซึ่ง Red Hat เรียกร้องมาตั้งแต่ตอนที่ RMS ลาออกแต่ไม่เป็นผล การกลับมาของ RMS ที่มีพฤติกรรมด้านเหยียดเพศแต่เดิม ยิ่งกลับมาทำให้สถานการณ์กลับมาเป็นเหมือนเดิมอีกครั้ง</p><p>ที่มา - <a href=\"https://www.redhat.com/en/blog/red-hat-statement-about-richard-stallmans-return-free-software-foundation-board\">Red Hat</a></p><p><img alt=\"No Description\" src=\"https://www.blognone.com/sites/default/files/externals/f1f0c997015582c6abb8f242dec7d9a3.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0600edbb2bc0c3a5c13b10befafffccefb1836a7830e1bae664ebc6ae657b9c0","category":"Thai"}