{"title":"เปิดตัว OnePlus Watch สมาร์ทวอทช์แบต 14 วัน รัน OS ตัวเอง เริ่ม 159 ดอลลาร์","link":"https://www.blognone.com/node/121854","date":1616558647000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 24 March 2021 - 11:04</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/oneplus.png?itok=sph1D71d\"></p><div itemprop=\"description\"><p>นอกจาก OnePlus 9 และ 9 Pro แล้ว OnePlus ยังเปิดตัวสมาร์ทวอทช์รุ่นแรกของบริษัท โดยจะไม่รัน Wear OS ของ Google แต่เป็นระบบปฏิบัติการของตัวเองแบบ RTOS หรือ คล้าย Fitbit หรือ Garmin และต้องลงแอปเชื่อมต่อนาฬิกาในมือถือเพื่อส่งข้อความหรือรับสายโทรศัพท์ (ตอนนี้แอปมีแค่ของ Android ส่วน iOS จะตามมาในอนาคต)</p><p>ตัวเรือนเป็นสแตนเลส หน้าปัด 46 มิลลิเมตร มีปุ่มสองปุ่มด้านข้าง หน้าจอ OLED 1.39 นิ้ว 326ppi ครอบด้วยกระจกแซฟไฟร์ แรม 1GB หน่วยความจำภายใน 4GB มี แบตเตอรี่อยู่ได้สูงสุด 14 วัน และ 7 วันสำหรับการใช้งานหนัก ระบบชาร์จเป็นแบบ Warp Charge ชาร์จ 20 นาที ใช้งานได้ 1 สัปดาห์ สีดำ และสีเงินให้เลือก ราคาเริ่มต้น 159 ดอลลาร์ หรือราว 5,000 บาท</p><p><img alt=\"No Description\" src=\"https://www.blognone.com/sites/default/files/externals/5f7d58a9a5a08d64d36b2ce46296ecad.jpg\"></p><p>ฟังก์ชั่นด้านการออกกำลังกาย มาพร้อมกิจกรรม 110 ชนิด ตรวจจับการทำกิจกรรมอัตโนมัติ กันน้ำกันฝุ่น IP68 ตรวจจับการนอนหลับ ความเครียด ออกซิเจนในเลือด และอัตราการเต้นของหัวใจ นอกจากนี้ยังสามารถเชื่อมต่อกับ OnePlus TV เพื่อใช้แทนรีโมตได้ และจะปิดอัตโนมัติ หากนาฬิกาตรวจพบว่าคุณนอนหลับไปแล้ว</p><p>ข้อจำกัดหนึ่งของการใช้ RTOS คือแอป third-party และหน้าปัดนาฬิกาจะมีน้อยกว่านาฬิกาที่ใช้ Wear OS และน้อยกว่า Tizen ที่อยู่บน Galaxy Watch มาหลายรุ่น รวมถึงการเชื่อมต่อกับแอปต่างๆ เช่น แอปออกกำลังยี่ห้อต่างๆ อาจจะยังรองรับไม่ทั่วถึงในช่วงแรก</p><p>ที่มา - <a href=\"https://www.theverge.com/2021/3/23/22334322/oneplus-watch-smartwatch-features-price-specs-battery\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa89f173f7aa16bbf319ce067db71168e4b269037a8d0e19e1867a370dc65d17","category":"Thai"}