{"title":"ไฟไหม้ OVHcloud ศูนย์ข้อมูล SBG2 กระทบทั้งโซน","link":"https://www.blognone.com/node/121626","date":1615385224000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 10 March 2021 - 21:07</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/p0SH0xKH_400x400.jpg?itok=8aX2uuef\"></p><div itemprop=\"description\"><p>OVHcloud ผู้ให้บริการตลาวด์ที่เน้นตลาดยุโรปรายงานว่าเกิดเหตุไฟไหม้ที่ศูนย์ข้อมูล Strasbourg โดยต้นเพลิงเริ่มจาก SBG2 และลามออกไป ไฟไหม้นานกว่า 3 ชั่วโมงส่งผลให้ SBG2 ไหม้ไปทั้งหมด และ SBG1 เสียหายไป 4 ห้องจาก 12 ห้อง</p><p>ไฟลามไปยังส่วนอื่น ศูนย์ข้อมูล SBG1 ถูกทำลายบางส่วน ทีมงานตัดสินใจตัดไฟและเน็ตเวิร์คทั้งศูนย์ พร้อมแจ้งลูกค้าให้เริ่มใช้แผน Disaster Recovery ทันที ขณะนี้ทีมงานกำลังวางระบบไฟฟ้าให้กับศูนย์ข้อมูลที่ยังไม่เสียหาย, ยืนยันว่าอุปกรณ์เน็ตเวิร์คยังทำงานได้, และกู้เน็ตเวิร์คให้กลับมา</p><p>ทาง OVH มีศูนย์ข้อมูลทั้งหมด 15 ศูนย์ในยุโรป และยังมีศูนย์ข้อมูลในแคนาดา</p><p>ที่มา - <a href=\"https://www.ovh.ie/news/press/cpl1786.fire-our-strasbourg-site\">OVH</a>, <a href=\"https://twitter.com/olesovhcom/status/1369621032131264514\">@oleovhcom</a></p><p><img alt=\"No Description\" src=\"https://www.blognone.com/sites/default/files/externals/ecd9ba3245a916cf69771c72560e3418.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f0b81b5c353760f1d94765a2a2e3724ebb3b7dd5c7fa69a3dcd92c516718e68","category":"Thai"}