{"title":"OPPO เปิดตัว The Flash Initiative นำ VOOC Flash Charge ไปใช้กับอุปกรณ์อื่นนอกจากมือถือ","link":"https://www.blognone.com/node/121335","date":1614076845000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/oppo.png?itok=jFVOOU_F\"></p><div itemprop=\"description\"><p>Oppo ประกาศเปิดตัว The Flash Initiative จับมือกับพันธมิตร 3 เจ้า คือ FAW-Volkswagen, Anker และ NXP Semiconductors เตรียมพัฒนาเทคโนโลยีชาร์จเร็ว VOOC Flash Charge ให้กับรถยนต์ พื้นที่สาธารณะ และอุปกรณ์อื่นๆ ที่มากกว่าแค่มือถือ</p><p>VOOC Flash Charge เป็นเทคโนโลยีชาร์จมือถือของ Oppo โดยมีทั้งที่ชาร์จมีสาย 125W Flash Charger ที่ชาร์จขนาดเล็ก 50W Mini SuperVOOC Charger และที่ชาร์จไร้สาย 65W AirVOOC Wireless Charger ซึ่งบางรุ่นจะมาพร้อมกับมือถือ Oppo หรือสามารถซื้อเพิ่มเติมได้</p><p>การจับมือครั้งนี้น่าจะทำให้เราได้เห็นอุปกรณ์ชาร์จไฟเช่นจุดชาร์จรถ EV จุดชาร์จไฟตามพื้นที่สาธารณะ อุปกรณ์ชาร์จ หรือแบตเตอรี่สำรองจาก third-party ที่ใช้เทคโนโลยีชาร์จเร็ว VOOC Flash Charge มากขึ้นในอนาคต</p><p>ที่มา - จดหมายประชาสัมพันธ์</p><p><img alt=\"No Description\" src=\"https://www.blognone.com/sites/default/files/externals/81b7cc30051324e4dd62f2b415790542.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1a41889daa3cee4ee640d224d1984c4c34ef57c7a1ef7e589aa82a8cb2edbd3","category":"Thai"}