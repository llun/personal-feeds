{"title":"Spotify เพิ่มเครื่องมือใหม่ให้ศิลปิน ขยายแดชบอร์ดหลังบ้านอีก 25 ภาษา, ศิลปินเลือกโปรโมทเพลงได้","link":"https://www.blognone.com/node/121325","date":1614046785000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/spotify500.png?itok=cAgEZWvb\"></p><div itemprop=\"description\"><p>Spotify เปิดตัวเครื่องมือใหม่สำหรับศิลปินหลายตัว เริ่มจาก ขยายแดชบอร์ดหลังบ้านสำหรับศิลปินอีก 25 ภาษา พร้อมเปิดตัว Discovery Mode ฉบับเบต้า ให้ศิลปินเลือกได้เองว่าอยากจะโปรโมทเพลงไหนเป็นเพลงแรกๆ ให้คนฟังหาเจอ</p><p>นอกจากนี้ยังขยายการใช้งาน Marquee หรือแบนเนอร์โปรโมทเพลงใหม่ โดยศิลปินสามารถซื้อแบนเนอร์ทำแคมเปญโปรโมทเพลงได้ด้วยตัวเอง เริ่มเปิดบริการในสหรัฐฯก่อน ตามด้วย สหราชอาณาจักร, ไอร์แลนด์, ออสเตรเลียและนิวซีแลนด์ในระยะต่อไป ต่อมาคือเปิดให้ศิลปินทุกคนสร้าง Canvas หรือพื้นหลังภาพเคลื่อนไหวเวลาเล่นเพลง หลังจากก่อนหน้านี้มีเพียงศิลปินบางกลุ่มที่ใช้งานฟีเจอร์นี้ได้</p><p><img alt=\"No Description\" src=\"https://www.blognone.com/sites/default/files/externals/8797434ee54b90aa3088fbbccb0f96f9.png\"></p><p>ที่มา - <a href=\"https://techcrunch.com/2021/02/22/spotify-announces-beta-launch-of-audience-development-tool-for-artists-self-serve-marquee-ads/\">TechCrunch</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b834c91482ea57285022710cfe0263536cebb51354b3f1450c4e84298719a2b","category":"Thai"}