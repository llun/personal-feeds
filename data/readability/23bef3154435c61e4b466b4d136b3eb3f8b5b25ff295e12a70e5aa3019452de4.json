{"title":"หลุดข้อมูล Alder Lake ใช้แกนซีพียู 2 แบบ 8+8 คอร์, รองรับแรม DDR5 และ PCIe 5.0","link":"https://www.blognone.com/node/121837","date":1616483540000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/intel-08-removebg-preview%20%281%29.png?itok=U63X9ojh\"></p><div itemprop=\"description\"><p>เว็บไซต์ฮาร์ดแวร์ Videocardz อ้างว่าได้สไลด์หลุดของ <a href=\"https://www.blognone.com/node/120539\">Alder Lake ซีพียูตัวใหม่ของอินเทลที่นับเป็น 12th Gen จะออกช่วงปลายปี 2021</a></p><p>Alder Lake มีความแตกต่างจากซีพียู Core ในปัจจุบันอยู่มาก เพราะตัวซีพียูจะใช้แกนซีพียู 2 แบบผสมกัน ได้แก่</p><ul><li><strong>แกน Golden Cove</strong> ที่ใช้ใน Core รุ่นใหญ่ (Tiger Lake ใช้แกน Willow Cove) โดยสไลด์ระบุว่าประสิทธิภาพแบบเธร็ดเดี่ยวของ Golden Cove ดีขึ้นจากเดิมถึง 20%</li><li><strong>แกน Gracemont</strong> ที่ใช้ใน Atom รุ่นเล็ก</li></ul><p>เราคุ้นกับการใช้ซีพียู Arm ที่เป็นคอร์ใหญ่+เล็ก (big.LITTLE) กันมานานพอสมควรแล้ว ฝั่งอินเทลเพิ่งเริ่มต้นกับ <a href=\"https://www.blognone.com/node/116832\">Lakefield ที่ออกช่วงกลางปี 2020</a> โดยใช้สูตร 1+4 คอร์ แต่ยังเน้นการใช้งานในโน้ตบุ๊กกินไฟต่ำเป็นหลัก</p><p>Alder Lake จะเดินตามแนวทางนี้ให้ไกลกว่าเดิม ขยับจำนวนคอร์มาเป็น 8+8 คอร์ และเพิ่มฟีเจอร์ใหม่ๆ อย่างการรองรับแรม DDR5-4800 และ PCIe 5.0 เข้ามา (ตัวจีพียูจะยังเป็น Xe-LP ระดับเดียวกับใน Tiger Lake แต่ยังไม่ชัดว่าเป็นรุ่นอัพเกรดหรือไม่)</p><p>ข้อมูลอื่นๆ คือ Alder Lake จะใช้ชิปเซ็ตตัวใหม่ซีรีส์ 600 และจะต้องเปลี่ยนซ็อคเก็ตใหม่ (อีกแล้ว) มาเป็น LGA1700</p><p><img alt=\"No Description\" src=\"https://www.blognone.com/sites/default/files/externals/95d13e8d68df12d1fb5826efa1e5b30a.jpg\"></p><p>ที่มา - <a href=\"https://videocardz.com/newz/exclusive-intel-12th-gen-core-alder-lake-s-platform-detailed\">Videocardz</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23bef3154435c61e4b466b4d136b3eb3f8b5b25ff295e12a70e5aa3019452de4","category":"Thai"}