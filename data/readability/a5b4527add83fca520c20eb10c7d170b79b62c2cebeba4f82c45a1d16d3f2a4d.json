{"title":"อนาคตของสื่อและเครื่องมือในการสร้าง","link":"https://menn.blog/future-media-platform/","date":1616644890000,"content":"<div id=\"readability-page-1\" class=\"page\"><div><p>ผมและทีม <a href=\"https://seedwebs.com/\">Seed Webs</a> นั้น พัฒนาเว็บด้วย WordPress มายาวนาน ทำให้เราได้สร้างงานให้ลูกค้าที่เป็นเว็บสื่อ ทั้งแนวเว็บข่าว แมกกาซีน หลายเจ้า</p><h2 id=\"%E0%B8%9A%E0%B8%B2%E0%B8%87%E0%B8%AA%E0%B8%B7%E0%B9%88%E0%B8%AD%E0%B8%97%E0%B8%B5%E0%B9%88%E0%B8%9C%E0%B8%A1%E0%B9%80%E0%B8%84%E0%B8%A2%E0%B8%97%E0%B8%B3%E0%B9%80%E0%B8%A7%E0%B9%87%E0%B8%9A%E0%B9%83%E0%B8%AB%E0%B9%89\">บางสื่อที่ผมเคยทำเว็บให้</h2><h3 id=\"the-cloud\">The Cloud</h3><figure><img src=\"https://menn.blog/content/images/2021/03/xreadthecloud.png.pagespeed.ic.JciF_VzpwD.webp\" alt=\"\" loading=\"lazy\" title=\"Read The Cloud\" data-pagespeed-url-hash=\"3150542338\" onload=\"pagespeed.CriticalImages.checkImageForCriticality(this);\"></figure><p>เว็บ <a href=\"https://readthecloud.co/\">ReadTheCloud</a> นั้น เริ่มต้นด้วยบรีฟแรกเมื่อหลายปีก่อนว่า <strong>\"เว็บนี้จะไม่มี Banner โฆษณา เพราะไม่มีคนอยากอ่านโฆษณาหรอก\"</strong> โดยโมเดลของเค้าคือการอยู่ได้ด้วย Advertorial (บทความที่มีผู้สนับสนุน, โฆษณาแฝง) หรือการลงไปสร้าง Story ให้แบรนด์ ที่เข้ากับแนวทางของเว็บ</p><p>เป็นทีมที่มีแนวทางของเรื่องเล่าที่ชัดเจน กล่าวในภาษาผมก็น่าจะประมาณ</p><blockquote>ผมเชื่อในประเด็นนี้ และจะเล่าเรื่องแนวนี้ หากเรื่องของคุณมีพลังมาก ผมก็เล่าให้ฟรี แต่ถ้าต้องให้ทีมงานทำการบ้านเยอะ ทำงานให้เยอะ ก็จะมีค่าใช้จ่ายเยอะนะ</blockquote><p>The Cloud เป็นสื่อยุคใหม่ ที่ทำรายได้ล่วงหน้าไป 2-3 ปีตั้งแต่ยังไม่ได้เปิดเว็บ</p><h3 id=\"%E0%B8%AA%E0%B8%B3%E0%B8%99%E0%B8%B1%E0%B8%81%E0%B8%82%E0%B9%88%E0%B8%B2%E0%B8%A7%E0%B9%84%E0%B8%97%E0%B8%A2-%E0%B9%80%E0%B8%8A%E0%B8%B5%E0%B8%A2%E0%B8%87%E0%B9%83%E0%B8%AB%E0%B8%A1%E0%B9%88%E0%B8%99%E0%B8%B4%E0%B8%A7%E0%B8%AA%E0%B9%8C\">สำนักข่าวไทย, เชียงใหม่นิวส์</h3><figure><img src=\"https://menn.blog/content/images/2021/03/xtna.png.pagespeed.ic.8TKsixZk8s.webp\" alt=\"\" loading=\"lazy\" width=\"2000\" height=\"1761\" srcset=\"https://menn.blog/content/images/size/w600/2021/03/tna.png 600w, https://menn.blog/content/images/size/w1000/2021/03/tna.png 1000w, https://menn.blog/content/images/size/w1600/2021/03/xtna.png.pagespeed.ic.VCgF-hTpz8.webp 1600w, https://menn.blog/content/images/size/w2400/2021/03/tna.png 2400w\" sizes=\"(min-width: 720px) 720px\" data-pagespeed-url-hash=\"3730273581\" onload=\"pagespeed.CriticalImages.checkImageForCriticality(this);\"></figure><p>ส่วนอีกมุมหนึ่ง ทีมผมเองก็ทำงานให้สื่อที่เน้นรายได้จากแบนเนอร์โฆษณาด้วย ทั้ง <a href=\"https://tna.mcot.net/\">สำนักข่าวไทย</a> / <a href=\"https://nineentertain.mcot.net/\">ไนน์เอ็นเตอร์เทน</a> / <a href=\"https://www.chiangmainews.co.th/\">เชียงใหม่นิวส์</a> หรือเว็บก่อนหน้าที่เคยทำ แต่เปลี่ยนทีมงานและรูปแบบไปแล้ว ก็เช่น <a href=\"https://www.dailynews.co.th/\">เดลินิวส์</a> / <a href=\"https://www.matichon.co.th/\">มติชน</a> / <a href=\"https://www.springnews.co.th/\">สปริงนิวส์</a></p><p>ส่วนใหญ่เป็นสื่อสิ่งพิมพ์มาก่อน แรกๆ ทำเว็บแค่เป็นรายได้เสริม ไปๆ มาๆ สื่อหลักกระทบหนัก เว็บกำลังจะกลายเป็นสื่อหลักแทน แต่รายได้จากเว็บนั้นเล็กน้อยเกินไป จึงต้องอัดแบนเนอร์โฆษณามาทุกทางเท่าที่จะทำได้ ซึ่งยิ่งแบนเนอร์เยอะ ก็ยิ่งทำให้เว็บช้า ติดอันดับ Google ยาก และคนไม่อยากอ่าน</p><p>ในช่วงโควิดนี้ รายได้จากแบนเนอร์โฆษณาหลายเจ้า หายไปราวๆ 70%</p><h3 id=\"the101-thaipublica-tdri\">The101 / ThaiPublica / TDRI</h3><figure><img src=\"https://menn.blog/content/images/2021/03/xthe101.jpg.pagespeed.ic.bMEo6kxsPv.webp\" alt=\"\" loading=\"lazy\" width=\"2000\" height=\"1262\" srcset=\"https://menn.blog/content/images/size/w600/2021/03/the101.jpg 600w, https://menn.blog/content/images/size/w1000/2021/03/xthe101.jpg.pagespeed.ic.yHwZIOX3cS.webp 1000w, https://menn.blog/content/images/size/w1600/2021/03/xthe101.jpg.pagespeed.ic.Yfjk19QVr0.webp 1600w, https://menn.blog/content/images/size/w2400/2021/03/the101.jpg 2400w\" sizes=\"(min-width: 720px) 720px\" data-pagespeed-url-hash=\"3407155985\" onload=\"pagespeed.CriticalImages.checkImageForCriticality(this);\"></figure><p>หรือแบบสุดท้าย สื่อที่ไม่แสวงกำไรนัก อยู่ได้ด้วยงานวิจัย บริการวิชาการ หรือเงินจากส่วนอื่น มาทำสื่อไว้เพื่อหวังจะเป็นตลาดวิชา องค์ความรู้ หรือมหาวิทยาลัยออนไลน์</p><p>ที่ผมทำให้ก็มี <a href=\"https://www.the101.world/\">The101</a> / <a href=\"https://thaipublica.org/\">ThaiPublica</a> / <a href=\"https://tdri.or.th/\">Thailand Development Research Institute: TDRI</a></p><hr><p>ทั้งหมดนี้ผมใช้ WordPress และรองรับคนเข้าดูตั้งแต่เดือนละไม่กี่หมื่นคน ถึง 10-20 ล้านคน</p><p>ซึ่งถ้าเป็นเนื้อหาที่ \"อ่านอย่างเดียว\" นั้น WordPress ยังพอรองรับได้ แต่ถ้าต้องเริ่มมีระบบสมาชิกด้วย WordPress จะเริ่มดูแลยากขึ้น</p><hr><h2 id=\"%E0%B8%AD%E0%B8%99%E0%B8%B2%E0%B8%84%E0%B8%95%E0%B8%82%E0%B8%AD%E0%B8%87%E0%B8%AA%E0%B8%B7%E0%B9%88%E0%B8%AD\">อนาคตของสื่อ?</h2><h3 id=\"1-advertorial\">1. Advertorial</h3><p>จากการทำงานที่ผ่านมา ผมเห็นว่าแนวทาง Advertorial ทำให้สื่อสามารถสร้างรายได้ได้ดีที่สุด จนเกิดเพจ เกิดเว็บรีวิวต่างๆ มากมาย ที่เน้นหารายได้ใส่ไปในเนื้อหา แต่ใครที่รักษาจิตวิญญาณเดิมไม่ได้ ก็จะถูกสปอนเซอร์กลืนกินไปในที่สุด เหมือนที่ยุคนึง นิตยสารดีๆ กลายเป็นแคตาล็อกสินค้าแย่ๆ</p><h3 id=\"2-subscription\">2. Subscription</h3><p>อีกแนวทางนึงคือการรับสมัครสมาชิก ซึ่งเคยได้ผลในยุคสิ่งพิมพ์ แต่พอมายุคดิจิทัล ที่เน้นความเร็ว และก๊อบงานกัน กลายเป็นคนไม่ยอมเสียเงินให้สื่อ</p><p>~ แต่ก็เห็นเสียเงินเปย์สาวกันได้นะ ทั้งเว็บ OnlyFans หรือเปย์ผ่าน Bigo Live ~</p><p>จนสื่อใหญ่ๆ อย่าง Youtube มาช่วยทำให้เกิดการสมัครสมาชิกช่องรายการได้ ก็เริ่มมีคนสร้างรายได้จากสมาชิกนี้มากขึ้น</p><p>ส่วนประเด็นโฆษณาผ่านแบนเนอร์นั้น ถ้ายอดคนเข้าเว็บไม่เยอะมากจริงๆ ก็แทบไม่มีรายได้ และข่าวที่จะทำให้ยอดคนดูเยอะมากๆ ก็มักเป็นข่าวร้าย สาดโคลน ดราม่า ซึ่งทำให้สื่อใหญ่ๆ ลงมาผลิตข่าวแบบนี้กันเต็มไปหมด - แต่แล้วตัวเองก็ยังรายได้ไม่มากพออีก</p><p>ผมเลยคิดว่า Ad Banner ไม่ใช่ทางออกที่ดี มันสร้างสังคมแย่ๆ และสื่อแย่ๆ ขึ้นมามากเกินไป</p><hr><h2 id=\"%E0%B9%81%E0%B8%9E%E0%B8%A5%E0%B8%95%E0%B8%9F%E0%B8%AD%E0%B8%A3%E0%B9%8C%E0%B8%A1%E0%B8%82%E0%B8%AD%E0%B8%87%E0%B8%AA%E0%B8%B7%E0%B9%88%E0%B8%AD\">แพลตฟอร์มของสื่อ?</h2><p>เมื่อมองว่า อนาคตคือ Advertorial และ Subscription ก็จะพบว่า แพลตฟอร์มที่ช่วยให้คนทำสื่อ ทำได้ง่ายขึ้นนั้นมีจำนวนมาก ทั้งสร้างเพจ Facebook, ช่อง Youtube หรือ Social Network อื่นๆ</p><p>แต่เมื่อเกิดรายได้ผ่านแพลตฟอร์ม อาจจะต้องเสียค่าธรรมเนียมสูงถึง 30%</p><p>ในฐานะคนทำเว็บที่เป็นแพลตฟอร์มหนึ่ง ก็เลยคิดว่า เราควรเป็นเจ้าของข้อมูล ติดต่อสมาชิกได้โดยตรง และเก็บเงินตรง มากกว่าจะไปผูกแบรนด์ของเรากับแพลตฟอร์มอื่นๆ</p><p>ทำให้ผมเชียร์สื่อต่างๆ ให้สร้างเว็บ มีตัวตนและความรับผิดชอบ ซึ่งก็มีเครื่องมือที่ช่วยสร้าง เริ่มต้นได้ไม่แพงเลย คือ</p><h3 id=\"1-wordpress\">1. WordPress</h3><p>เพราะเวิร์ดเพรสทำได้ตั้งแต่บล็อก ระบบสมาชิก ถึงร้านค้าออนไลน์ และกลายเป็นมาตรฐานการสร้างเว็บ (<a href=\"https://wptavern.com/wordpress-passes-40-market-share-of-alexa-top-10-million-websites\">40% ของเว็บไซต์ทั้งโลกนี้ สร้างด้วย WordPress</a>)</p><p>ถ้าเป็นเว็บที่มีสมาชิกหลักหมื่นคน ผมว่าจัดการได้ไม่ยาก ถ้าเป็นเว็บเนื้อหาอย่างเดียว ก็รองรับคนเข้าเดือนละหลายสิบล้านได้</p><p>แต่มันต้องมีคนดูแล มีคนคอยอัปเดตปลั๊กอินและระบบต่างๆ ทำให้พอเริ่ม Scale มันจะมีค่าใช้จ่ายตามมา<strong> (ตัวเลขค่าใช้จ่าย ผมแชร์ไว้ด้านล่าง สำหรับสมาชิกนะครับ 555 ขอลองเช็คหน่อยว่ามีคนอยากรู้มากพอจะยอมให้อีเมลหรือเปล่า)</strong></p><h3 id=\"2-ghost\">2. Ghost</h3><p>อีกเครื่องมือคือ <a href=\"https://ghost.org/\">Ghost.org</a> ที่เพิ่งออกเวอร์ชั่นใหม่ เน้นให้สมัครสมาชิกได้ง่าย มีระบบตัดบัตรเครดิตรายเดือนเลย (แต่ผูกกับ Stripe ซึ่งยังไม่รองรับในไทย ทำให้ต้องเขียนระบบเพิ่มอีกหน่อย)</p><p>ซึ่งเป็นระบบที่ผมเพิ่งย้ายมาใช้กับเว็บ <a href=\"https://menn.blog/\">Menn.Blog</a> แห่งนี้ เพราะโดยเทคโนโลยี (Node.js) มันใหม่และเบากว่า WordPress (PHP) มาก และยังปลอดภัยกว่าด้วย</p><p>มีคนเขียนบล็อก <a href=\"https://notanengineer.com/ghost-cms/why-ghost-pros-and-cons-vs-wordpress/\">Why I chose Ghost: Pros and Cons vs Wordpress</a> ว่า Ghost ประสิทธิภาพดีกว่า WordPress 1,900% - แต่ตัวเลขนี้ก็อาจสูงเกินไป หากชำนาญ WordPress จะปรับแต่งประสิทธิภาพมาสู้ได้อยู่</p><figure><img src=\"https://menn.blog/content/images/2021/03/xghost-speed-vs-wordpress.png.pagespeed.ic.27yTbc9WZk.webp\" alt=\"\" loading=\"lazy\" width=\"1024\" height=\"340\" srcset=\"https://menn.blog/content/images/size/w600/2021/03/ghost-speed-vs-wordpress.png 600w, https://menn.blog/content/images/size/w1000/2021/03/xghost-speed-vs-wordpress.png.pagespeed.ic.27yTbc9WZk.webp 1000w, https://menn.blog/content/images/2021/03/xghost-speed-vs-wordpress.png.pagespeed.ic.27yTbc9WZk.webp 1024w\" sizes=\"(min-width: 720px) 720px\" data-pagespeed-url-hash=\"549753357\" onload=\"pagespeed.CriticalImages.checkImageForCriticality(this);\"></figure><p>แต่สิ่งที่ผมนับถือ Ghost มากๆ คือ ทิศทางและวิสัยทัศน์ของทีมผู้สร้าง เค้าชัดเจนว่า จะไม่ได้แข่งกับ WordPress ในแง่การต่อยอดได้ทุกอย่าง แต่โฟกัสที่การทำให้ผู้สร้างเนื้อหา สามารถผลิตคอนเท้นต์และสร้างฐานสมาชิกได้ง่าย ก่อให้เกิดรายได้ที่ยั่งยืนได้</p><p>เค้าเชื่อในความคิดสร้างสรรค์และองค์ความรู้ของแต่ละคน สรุปแบบไทยๆ น่าจะได้ประมาณว่า</p><blockquote>คุณไม่ต้องทำสื่อให้คนเป็นล้านๆ ดูหรอก คุณแค่สร้างเนื้อหาคุณภาพมากพอที่จะมีคนจ่ายเงินพันคน คนละร้อย<br>คุณก็มีรายได้ 1 แสนบาทต่อเดือนแล้ว</blockquote><p>ซึ่งพอลองใช้จริงจัง ก็รู้สึกถึงความรื่นรมย์ในการเขียนบล็อก มีตัวเลือกไม่มาก แต่สำคัญ และเพียงพอสำหรับการสร้างเนื้อหาดีๆ</p><p>Ghost เป็น Open Source คือมีโค้ดให้โหลดไปติดตั้งได้ฟรี อย่างเว็บ Menn.Blog ก็ใช้วิธีติดตั้งเอง (ผมลองที่ $5 ต่อเดือน ใช้ Amazon Lightsail) หรือจะจ่ายให้ Ghost ดูแลโดยตรงก็ได้ ที่ <a href=\"https://ghost.org/pricing/\">Ghost(Pro)</a> หรือจะจ้างทีมเค้ามาลงให้ก็ได้ <a href=\"https://valet.ghost.org/\">Ghost(Valet)</a></p><p>หรือลองเล่นฟรีผ่าน <a href=\"https://play-with-ghost.com/\">PLAY-WITH-GHOST</a> หรือเปิดเว็บฟรีโดยยอมให้มีโฆษณาที่ <a href=\"https://www.digitalpress.blog/\">DigitalPress</a></p><p>ยิ่งใช้ยิ่งชอบ และต่อคิวการพัฒนาธีมสำหรับ Ghost ให้กับ <a href=\"https://seedthemes.com/\">SeedThemes</a> เลย และถ้าสร้าง Solution ได้ครบ ก็คิดว่าจะนำมาเสนอเป็นอีกแพ็กเกจให้กับ <a href=\"https://seedwebs.com/\">Seed Webs</a> ด้วยฮะ</p><h3 id=\"%E0%B8%A3%E0%B8%B0%E0%B8%9A%E0%B8%9A%E0%B8%AA%E0%B8%A1%E0%B8%B2%E0%B8%8A%E0%B8%B4%E0%B8%81%E0%B8%82%E0%B8%AD%E0%B8%87-ghost\">ระบบสมาชิกของ Ghost</h3><p>Ghost มีข้อจำกัดว่า สมาชิกต้องมีอีเมล - ไม่มี Social Login โดยให้เหตุผลว่า</p><blockquote>โซเชียลเน็ตเวิร์กนั้น มาแล้วก็ไปตามยุคสมัย แต่อีเมลนั้นอยู่ถาวร นอกจากนั้น เราสามารถสื่อสารโดยตรงกับสมาชิกผ่านอีเมลได้ด้วย</blockquote><p>โดย Ghost เพิ่มระบบความปลอดภัยคือ สมาชิกจะไม่มีรหัสผ่าน กรอกเมลแล้วคลิกลิงก์เพื่อเข้าเว็บเท่านั้น ทำให้ไม่ต้องกลัวโดยแฮคโดยการเดารหัส เพราะมันไม่มีทาง จะแฮคต้องไปแฮคอีเมลแทน</p><hr><h2 id=\"%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A%E0%B8%AA%E0%B8%A1%E0%B8%B2%E0%B8%8A%E0%B8%B4%E0%B8%81-mennblog\">สำหรับสมาชิก Menn.Blog</h2><p>เว็บ Menn.Blog นี้ วางแผนให้มีพื้นที่ที่เป็นเนื้อหาสำหรับสมาชิกโดยไม่มีค่าใช้จ่าย ผมเองอยากลองใชัระบบสมาชิกของ Ghost ด้วยฮะ เลยเริ่มจาก ขอแบ่งปันตัวเลขค่า Hosting ที่สื่อเจ้าใหญ่ๆ จ่ายอยู่ เผื่อใครรับทำเว็บ จะได้เห็นราคากลางส่วนหนึ่ง หรือใครวางแผนจะทำเว็บสื่อใหญ่ๆ จะได้เปรียบเทียบราคาได้</p><h3 id=\"%E0%B8%95%E0%B8%AD%E0%B8%99%E0%B8%99%E0%B8%B5%E0%B9%89-%E0%B8%A3%E0%B8%B2%E0%B8%84%E0%B8%B2%E0%B8%97%E0%B8%B5%E0%B9%88%E0%B8%9C%E0%B8%A1%E0%B8%97%E0%B8%B3%E0%B9%83%E0%B8%AB%E0%B9%89%E0%B9%80%E0%B8%A7%E0%B9%87%E0%B8%9A%E0%B9%83%E0%B8%AB%E0%B8%8D%E0%B9%88%E0%B9%86\">ตอนนี้ ราคาที่ผมทำให้เว็บใหญ่ๆ</h3></div></div>","author":"เม่น","siteTitle":"เม่น • บล็อก","siteHash":"12f49096dcb7d4ce38cfda709c2a594b39fe28a8a04178d76c9958c90aebab51","entryHash":"a5b4527add83fca520c20eb10c7d170b79b62c2cebeba4f82c45a1d16d3f2a4d","category":"Thai"}