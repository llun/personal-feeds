{"title":"เกาะสึชิมะตั้งทีมงาน Ghost of Tsushima เป็นทูตท่องเที่ยว, ออกแคมเปญชวนแฟนเกมมาเที่ยว","link":"https://www.blognone.com/node/121679","date":1615735576000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ghost.png?itok=Qr46H_7y\"></p><div itemprop=\"description\"><p>ความสำเร็จของเกม Ghost of Tsushima ทำให้คนรู้จัก<a href=\"https://th.wikipedia.org/wiki/%E0%B9%80%E0%B8%81%E0%B8%B2%E0%B8%B0%E0%B8%AA%E0%B8%B6%E0%B8%8A%E0%B8%B4%E0%B8%A1%E0%B8%B0\">เกาะสึชิมะ</a> ซึ่งอยู่ระหว่างญี่ปุ่นและเกาหลี เพิ่มขึ้นมาก และทำให้การท่องเที่ยวของเกาะบูมตามไปด้วย</p><p>เทศบาลเมืองสึชิมะจึงแสดงความขอบคุณต่อเรื่องนี้ ด้วยการแต่งตั้ง Nate Fox ผู้กำกับเกม และ Jason Connell ห้วหน้าฝ่ายครีเอทีฟของเกมนี้ (ทั้งคู่เป็นพนักงานของสตูดิโอ Sucker Punch) เป็น \"ทูตท่องเที่ยวถาวร\" (permanent tourism ambassadors) เพื่อเป็นเกียรติที่ช่วยเผยแพร่ชื่อเสียงของเกาะให้โลกรู้จัก</p><p>Jason Connell ออกมาทวีตขอบคุณตำแหน่งนี้ (เขาไม่สามารถเดินทางไปรับรางวัลได้เพราะติด COVID-19 ทำให้เดินทางยากในช่วงนี้)</p><p>เทศบาลเมืองยังประกาศว่ายินดีแจกรางวัลให้นักพัฒนาทุกคนที่เกี่ยวข้องกับเกม และเตรียมออกแคมเปญท่องเที่ยวร่วมกับ Sony Interactive Entertainment โดยอิงจากเนื้อหาในเกม Ghost of Tsushima เพื่อดึงดูดแฟนเกมให้มาดูสถานที่จริงๆ ด้วย</p><p><img alt=\"No Description\" src=\"https://www.blognone.com/sites/default/files/externals/c699ad289d36446a37c39f7b1ce81bd2.jpg\"></p><p>ภาพในเกม Ghost of Tsushima ที่ใช้ฉากศาลเจ้า Watazumi Shrine ที่เป็นสัญลักษณ์ของเกาะ - <a href=\"https://twitter.com/SuckerPunchProd/status/1291071639778541568/photo/1\">ที่มา</a></p><p>ที่มา - <a href=\"https://www.videogameschronicle.com/news/tsushima-mayor-wants-to-make-every-playstation-developer-an-ambassador/\">VGC</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60b404daaf7f1d1d958c5f56948a2bd643cee2111b4d703601236906ec7d0d7c","category":"Thai"}