{"title":"\"พี่โทนี่\" เผยพอร์ตสตาร์ตอัพที่ไปลงทุน, ชวน SoftBank Vision Fund มาลง DnaNudge","link":"https://www.blognone.com/node/121487","date":1614738628000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/thaksin.jpg?itok=fJP6KtZk\"></p><div itemprop=\"description\"><p>เมื่อคืนนี้ นักธุรกิจชื่อดัง Tony Woodsome เข้ามาสนทนาในรายการ \"SMEs มีปัญหา ปรึกษาพี่ Tony\" ของกลุ่ม CARE โดยช่วงตอบคำถามจากผู้ฟัง มีคนถามประเด็นเรื่อง Unicorn ในประเทศไทยว่าเป็นไปได้หรือไม่</p><p>ข้อมูลที่น่าสนใจคือ คุณโทนี่ได้เล่าว่ามีโอกาสได้คุยกับ <a href=\"https://visionfund.com/team/rajeev-misra\">Rajeev Misra</a> ซีอีโอของ SoftBank Investment Advisers หน่วยลงทุนของบริษัท SoftBank และผู้บริหารสูงสุดของ <a href=\"https://www.blognone.com/node/92611\">SoftBank Vision Fund บริษัทลงทุนด้านเทคโนโลยีที่ใหญ่ที่สุดในโลก</a> ที่ประเทศดูไบ เพื่อชวนให้กองทุนอย่าง Vision Fund เข้ามาลงทุนใน<a href=\"https://www.blognone.com/node/98786\">บริษัท DnaNudge ที่เคยไปลงทุนเอาไว้</a></p><p>คุณโทนี่ยังเปิดเผยชื่อบริษัทสายเทคโนโลยีอื่นๆ ที่เข้าไปลงทุน เช่น <a href=\"https://www.auto1.com/en/home\">Auto1 แพลตฟอร์มซื้อขายรถมือสองของยุโรป</a> และ Didi Chuxing แพลตฟอร์มเรียกรถรายใหญ่ที่สุดของจีน โดยเกทับ Misra ด้วยว่าเข้าไปลงทุนก่อน Vision Fund ในจังหวะที่มูลค่ากิจการถูกกว่า เช่น ลงทุนใน Didi ตอนมูลค่า 14 พันล้านดอลลาร์ ในขณะที่ SoftBank เข้าตอน 50 พันล้านดอลลาร์</p><p><img alt=\"No Description\" src=\"https://www.blognone.com/sites/default/files/externals/7ccc63a2b5727d09abf36a75f76e8768.jpg\"></p><p><em>ประมาณนาทีที่ 1:14:00 ในคลิป</em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d7e4663b3207422d5b46554ceaa07f2684fbec6488d660a1115b5d30faa83d15","category":"Thai"}