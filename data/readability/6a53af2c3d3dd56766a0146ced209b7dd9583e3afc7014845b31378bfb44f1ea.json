{"title":"Edge Computing ของแท้ HPE ส่งเซิร์ฟเวอร์รุ่นใหม่ขึ้นสถานีอวกาศนานาชาติ","link":"https://www.blognone.com/node/121209","date":1613440843000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/hpesm_pri_grn_pos_rgb.png?itok=Q4Lavhsx\"></p><div itemprop=\"description\"><p><a href=\"https://www.blognone.com/node/94707\">HPE เคยจับมือกับ NASA ส่งคอมพิวเตอร์ขึ้นไปบนสถานีอวกาศนานาชาติ (ISS) เมื่อปี 2017</a> ใช้ชื่อโครงการว่า Spaceborne Computer มีกำหนดทดสอบเป็นเวลา 1 ปี เพื่อดูว่าคอมพิวเตอร์ใช้งานบนอวกาศได้ดีแค่ไหน</p><p>ปีนี้ HPE สานต่อด้วยโครงการ Spaceborne Computer-2 (SBC-2) ส่งเซิร์ฟเวอร์รุ่นใหม่ขึ้น ISS อีกรอบ รอบนี้จะอยู่นาน 2-3 ปี ตัวระบบเป็นเครื่องรุ่น HPE Edgeline Converged Edge EL4000 และ HPE ProLiant DL360</p><p>HPE บอกว่านี่เป็นตัวอย่างของ edge computing ของจริง (ประมวลผลที่สุดขอบฟ้า) งานที่ประมวลผลคือนำข้อมูลจากดาวเทียม กล้อง เซ็นเซอร์ต่างๆ เพื่อวิเคราะห์ข้อมูลแบบเรียลไทม์ เซิร์ฟเวอร์ตัวนี้มี GPU ช่วยเร่งการประมวลผลภาพความละเอียดสูง ช่วยให้นักวิทยาศาสตร์บนสถานีอวกาศมีระยะเวลารอภาพสั้นลง</p><p>เครื่อง SBC-2 มีกำหนดยิงขึ้นฟ้าพร้อมจรวดภารกิจ NG-15 วันที่ 20 กุมภาพันธ์ 2021</p><p><img alt=\"No Description\" src=\"https://www.blognone.com/sites/default/files/externals/5494a0f67a6c890b53bee5c8a025dd96.jpg\"></p><p>ที่มา - <a href=\"https://www.hpe.com/us/en/newsroom/press-release/2021/02/hewlett-packard-enterprise-accelerates-space-exploration-with-first-ever-in-space-commercial-edge-computing-and-artificial-intelligence-capabilities.html\">HPE</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a53af2c3d3dd56766a0146ced209b7dd9583e3afc7014845b31378bfb44f1ea","category":"Thai"}