{"title":"สหรัฐฯ และญี่ปุ่นสั่งหยุดบินเครื่อง Boeing 777 ที่ติดตั้งเครื่องยนต์ Pratt & Whitney 4000 หลังเครื่องไฟไหม้ระหว่างบิน","link":"https://www.blognone.com/node/121315","date":1613976415000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/images_0.png?itok=l6mgppgd\"></p><div itemprop=\"description\"><p>FAA หน่วยงานควบคุมการบินสหรัฐฯ สั่งให้สายการบินหยุดใช้เครื่องบิน Boeing 777 ที่ติดตั้งเครื่องยนต์ Pratt &amp; Whitney 4000-112 จากเหตุเครื่องยนต์ของเที่ยวบิน UA 328 ไฟไหม้ระหว่างบินเมื่อวานนี้ เพื่อตรวจสอบเพิ่มเติม ขณะที่กระทรวงคมนาคมของญี่ปุ่นก็ออกคำสั่งแบบเดียวกัน</p><p>ในสหรัฐฯ มีเพียง United Airlines เท่านั้นที่ใช้เครื่องยนต์รุ่นนี้ แต่ยังมีสายการบินในเกาหลีใต้และญี่ปุ่นใช้งานด้วย ทาง Boeing ออกมาสนับสนุนการสอบสวนเพิ่มเติม พร้อมกับระบุว่าตอนนี้มีเครื่อง 777 ที่ติดตั้งเครื่องยนต์ Pratt &amp; Whitney 4000-112 ที่เกิดเหตุนี้จำนวน 128 ลำ ใช้งานแล้ว 69 ลำและยังเก็บอยู่ในโกดัง 59 ลำ</p><p>เมื่อเดือนธันวาคมปีที่แล้วสายการบิน Japan Airlines ก็พบปัญหาเครื่องยนต์รุ่นนี้ขัดข้องเช่นกัน โดยความเสียหายบริเวณใบพัดของเครื่องยนต์ ทาง FAA ระบุว่าจากข้อมูลเบื้องต้นได้ข้อสรุปว่าควรตรวจสอบใบบัดในเครื่องยนต์ให้บ่อยขึ้น เนื่องจากใบพัดนี้เป็นรุ่นเฉพาะสำหรับเครื่องยนต์รุ่นนี้เท่านั้น</p><p>ที่มา - <a href=\"https://www.japantimes.co.jp/news/2021/02/22/national/boeing-777-jets-japan/\">Japan Times</a>, <a href=\"https://www.bbc.com/news/world-us-canada-56149894\">BBC</a>, <a href=\"https://twitter.com/FAANews/status/1363631972682248192/photo/1\">@FAANews</a>, <a href=\"https://boeing.mediaroom.com/news-releases-statements?item=130829&amp;sf243254140=1\">Boeing</a></p><p><img alt=\"No Description\" src=\"https://www.blognone.com/sites/default/files/externals/76c805fe5c22197e8bf8ae8a3c4cb0ed.jpg\"></p><p>ภาพเครื่องบิน Boeing 777-200 ของสายการบิน United Airlines โดย <a href=\"https://commons.wikimedia.org/wiki/File:United_Airlines_Boeing_777-200_N772UA.jpg\">Redolta</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1da5cc5e2c61a42336325c1e108be4df365411e5ae167570dea283e4f2da2ee","category":"Thai"}