{"title":"YouTube ลบช่องทีวีของทหารในเมียนมาร์ออก 5 ช่องออกจากแพลตฟอร์ม","link":"https://www.blognone.com/node/121543","date":1614936951000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/youtube_social_square_white.png?itok=9QLrlg6F\"></p><div itemprop=\"description\"><p>สถานการณ์ในเมียนมาร์ยังตึงเครียด และมีรายงานผู้เสียชีวิตจากการประท้วงรัฐประหาร 38 คนแล้วตามรายงานของ UN และประเทศต่างๆ เริ่มมาตรการคว่ำบาตรเมียนมาร์แล้ว ล่าสุด YouTube ลบช่องทีวีที่ดำเนินการโดยกองทัพเมียนมาร์ออก 5 ช่อง เช่น MRTV (Myanma Radio and Television), Myawaddy Media, MWD Variety และ MWD Myanmar</p><p>YouTube ระบุเหตุผลที่ลบว่าเป็นไปตามหลักเกณฑ์ของชุมชนและกฎหมายที่เกี่ยวข้อง ก่อนหน้านี้ Facebook ก็สั่งแบนบัญชีที่เกี่ยวกับกองทัพเมียนมาร์ทุกบัญชีในทุกแพลตฟอร์มทั้ง Facebook, Instagram และในช่วงทำรัฐประหารใหม่ๆ ต้นเดือนกุมภาพันธ์ กองทัพตัดสัญญาณอินเทอร์เน็ตในประเทศบ่อยครั้ง</p><p><img src=\"https://www.blognone.com/sites/default/files/externals/25c4ed30607e7b4feef863504c50807c.jpg\" alt=\"\"><em>ภาพนายพล Min Aung Hlaing หัวหน้าคณะรัฐประหารพม่า จากช่อง YouTube กองทัพเมียนมาร์</em></p><p>ที่มา - <a href=\"https://www.channelnewsasia.com/news/asia/myanmar-coup-youtube-removes-tv-channels-14340560\">Channel News Asia</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"540bd44be6743e581311f95fe77ce335e94cb6c6d3e128b6a1e89ea6c089d6a8","category":"Thai"}