{"title":"UiPath บริษัทซอฟต์แวร์ทำงานอัตโนมัติ (RPA) ยื่นเอกสารเตรียมขายหุ้น IPO","link":"https://www.blognone.com/node/121905","date":1616903831000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/uipath.png?itok=-Csopo13\"></p><div itemprop=\"description\"><p>UiPath บริษัทซอฟต์แวร์ด้าน robotic process automation (RPA) ที่มีต้นกำเนิดจากโรมาเนีย ยื่นเอกสาร S-1 ต่อ ก.ล.ต. สหรัฐ เพื่อเตรียมขายหุ้น IPO ในตลาดหลักทรัพย์แล้ว</p><p>ซอฟต์แวร์ที่เรียกว่า robotic process automation (RPA) เป็นซอฟต์แวร์ที่ใช้เปลี่ยนการทำงานซ้ำๆ (เช่น การเคลมประกัน อ่านข้อมูลจากฟอร์มเอกสาร) ให้เป็นอัตโนมัติ ลดการใช้มนุษย์ลง ซึ่งถือเป็นตลาดที่กำลังมาแรงในโลกยุค digital transformation ที่องค์กรทั่วโลกเริ่มนำระบบอัตโนมัติมาใช้งาน ลดการใช้คน ลดความผิดพลาดจากมนุษย์ลง</p><p>UiPath ก่อตั้งในปี 2005 ที่เมืองบูคาเรสต์ ประเทศโรมาเนีย และค่อยๆ ขยายตัวขึ้นมาอย่างช้าๆ จนมาเริ่มรับเงินลงทุนซีรีส์ A ในปี 2017 จนมาถึงซีรีส์ E ช่วงต้นปี 2021 มีมูลค่าบริษัทสูงถึง 35 พันล้านดอลลาร์ และเตรียมขายหุ้น IPO แล้ว</p><p>นอกจากซอฟต์แวร์ RPA ที่เป็นจุดกำเนิดของบริษัทแล้ว ช่วงหลัง UiPath ยังหันมาขยายงานด้าน automation อื่นๆ เช่น การเขียนโปรแกรมแบบ low-code เพื่อทำงานง่ายๆ ภายในองค์กร และการซื้อบริษัท Cloud Elements เพื่อเปิด API ด้าน automation ให้บริษัทอื่นใช้งานด้วย</p><p><img alt=\"No Description\" src=\"https://www.blognone.com/sites/default/files/externals/e84e57354e929b0c8ac2a8a31c6e7e74.jpg\"></p><p><img alt=\"No Description\" src=\"https://www.blognone.com/sites/default/files/externals/632025dba7599019b8f4f3049fe13b2f.jpg\"></p><p>ช่วงหลังๆ มีบริษัทเข้ามาในตลาด RPA กันมากขึ้น เช่น <a href=\"https://www.blognone.com/node/121722\">Automation Anywhere ที่เป็นพันธมิตรกับ Google Cloud</a> หรือยักษ์ใหญ่อย่าง<a href=\"https://www.blognone.com/node/121478\">ไมโครซอท์เองก็มีผลิตภัณฑ์กลุ่ม Power Automate</a> ออกมาจับลูกค้ากลุ่มนี้เช่นกัน</p><p><img alt=\"No Description\" src=\"https://www.blognone.com/sites/default/files/externals/5e95f4544f85e3a10c5866d8f3a6d5ad.png\"></p><p>ที่มา - <a href=\"https://www.uipath.com/newsroom/confidential-submission-proposed-public-offering\">UiPath</a>, <a href=\"https://www.sec.gov/Archives/edgar/data/1734722/000119312521094920/d98556ds1.htm\">SEC</a>, <a href=\"https://techcrunch.com/2021/03/26/uipaths-meteoric-rise-from-unknown-startup-to-35b-rpa-juggernaut/\">TechCrunch</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a53e4bb7714b3b3071065d53de22c70618803df96405ef2a72e02ec271a67b8","category":"Thai"}