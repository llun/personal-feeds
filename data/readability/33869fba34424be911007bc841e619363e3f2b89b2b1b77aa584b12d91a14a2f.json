{"title":"อิสราเอลคลายมาตรการล็อกดาวน์หลังเห็นประสิทธิภาพวัคซีนชัดเจน ธุรกิจบางกลุ่มต้องตรวจใบรับการฉีดวัคซีน","link":"https://www.blognone.com/node/121308","date":1613913045000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121308\" title=\"อิสราเอลคลายมาตรการล็อกดาวน์หลังเห็นประสิทธิภาพวัคซีนชัดเจน ธุรกิจบางกลุ่มต้องตรวจใบรับการฉีดวัคซีน\">อิสราเอลคลายมาตรการล็อกดาวน์หลังเห็นประสิทธิภาพวัคซีนชัดเจน ธุรกิจบางกลุ่มต้องตรวจใบรับการฉีดวัคซีน</a></h2><p></p><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 21 February 2021 - 20:10</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/israeli_flag_clip_art_14174.jpg?itok=VuG3gsTf\"></p><div itemprop=\"description\"><p>อิสราเอลปลดมาตรการล็อกดาวน์หลังจากล็อกรอบที่สามตั้งแต่ช่วงสิ้นปีที่ผ่านมา โดยพื้นที่รวมคนจำนวนมาก เช่น ห้างสรรพสินค้า, โรงแรม, สถานศาสนา, ยิม, ไปจนถึงการแข่งขันกีฬา กลับมาเปิดอีกครั้ง กระบวนการการเปิดเมืองยังมีข้อแม้บางส่วน เช่น บังคับใส่หน้ากากอนามัย และการรักษาระยะห่าง ในกรณีสนามกีฬานั้นมีการจำกัดผู้ชมไม่เกิน 75% ของความจุสถานที่</p><p>จำนวนผู้ติด COVID-19 ในอิสราเอลลดลงอย่างต่อเนื่องหลังจากประชาชนจำนวนมากเริ่มได้รับวัคซีน <a href=\"https://ourworldindata.org/coronavirus/country/israel?country=~ISR\">ค่าเฉลี่ย 7 วันย้อนหลัง</a>ตอนนี้อยู่ที่ประมาณ 3,000 เคสต่อวันและยังลดลงอย่างต่อเนื่อง หลังจากช่วงกลางเดือนมกราคมที่ผ่านมาสูงถึงเฉลี่ย 8,000 เคสต่อวัน</p><p>ธุรกิจบางกลุ่ม เช่น ยิม หรือโรงแรม จะขอใบรับรองการฉีดวัคซีน ตัวใบรับรองเป็นแอปให้ประชาชนแสดงหน้าจอเพื่อให้ร้านค้าสแกนก่อนให้เข้าใช้บริการ โดยประชาชนจะสามารถสมัครแอปนี้ได้ต่อเมื่อฉีดวัคซีนเข็มที่สองไปแล้วครบสัปดาห์เท่านั้น</p><p>แนวทางนี้มีกำหนดระยะเวลา 6 เดือน และในทางปฎิบัติยังมีรายละเอียดอื่น โดยเฉพาะกลุ่มผู้ที่ไม่สามารถรับวัคซีนได้ เช่น เด็กอายุต่ำกว่า 16 ปี จะเข้าใช้บริการสถานที่ต่างๆ ได้โดยต้องแสดงผลตรวจ COVID-19 ที่ผ่านมาวัคซีนในอิสราเอลมีพอสำหรับผู้ต้องการฉีด และ<a href=\"https://www.blognone.com/node/121103\">อัตราการการฉีดต่อวันเริ่มต่ำกว่าความสามารถในการฉีดของโรงพยาบาล</a>จนภาคเอกชนต้องช่วยกันเร่งให้พนักงานออกไปรับวัคซีน</p><p>นอกจากการใช้ใบรับรองในวัคซีนในประเทศแล้ว ตอนนี้ทางการอิสราเอลกำลังทดสอบระบบตรวจสอบใบรับรองนี้กับกรีซและไซปรัส เพื่อให้ประชาชนสามารถเดินทางไปยังประเทศเหล่านี้ได้โดยไม่ต้องกักตัว</p><p>ที่มา - <a href=\"https://www.theguardian.com/world/2021/feb/19/covid-vaccinated-israelis-to-enjoy-bars-and-hotels-with-green-pass\">The Guardian</a>, <a href=\"https://www.bbc.com/news/world-middle-east-56143126\">BBC</a></p><p><img alt=\"No Description\" src=\"https://www.blognone.com/sites/default/files/externals/800699f3053228b498c7fa225f81b577.jpg\"></p><p>ภาพกรุงเยลูซาเล็ม โดย <a href=\"https://pixabay.com/photos/jerusalem-worship-history-holiday-597025/\">696188</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33869fba34424be911007bc841e619363e3f2b89b2b1b77aa584b12d91a14a2f","category":"Thai"}