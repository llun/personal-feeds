{"title":"กูเกิลเปิดให้โรงแรมและธุรกิจท่องเที่ยวโพสต์ขายบน Google Travel ได้ฟรี","link":"https://www.blognone.com/node/121615","date":1615346345000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลประกาศให้โรงแรม และธุรกิจการท่องเที่ยว สามารถโพสต์ประชาสัมพันธ์ตัวเองได้บน Google Travel ฟรี เปิดให้ธุรกิจที่ไม่เคยมีบัญชีธุรกิจหรือโรงแรมกับกูเกิลมาก่อนเข้ามา<a href=\"https://docs.google.com/forms/d/e/1FAIpQLSdelxME3YNovtwHx9AvX8INN3Y2TzXDWn5MATRfYMSFKOZ4UQ/formResponse\">กรอกฟอร์ม</a>แสดงความจำนงได้ ส่วนธุรกิจที่มีบัญชี Hotel Center หรือเป็นผู้ลงโฆษณาใน Hotel Prices API และ Hotel Ads อยู่แล้วสามารถดำเนินการโพสต์ต่อใน Google Travel ได้เลย</p><p>ถือเป็นอีกช่องทางที่ช่วยให้ธุรกิจท่องเที่ยวฟื้นตัว หลังสถานการณ์โรคระบาดเริ่มคลี่คลาย และประชาชนได้ฉีดวัคซีน นอกจากนี้ยังช่วยเพิ่มคุณภาพการค้นหาเกี่ยวกับโรงแรมที่จะเข้าพักบนกูเกิลมากขึ้น</p><p>โดยการดำเนินการดังกล่าวเป็นไปในทางเดียวกับที่เคยประกาศให้ร้านค้านำสินค้ามาลงได้ฟรีบนแท็บ <a href=\"https://www.blognone.com/node/115960\">Google Shopping</a> รวมถึง Google Flights เพื่อให้ผลการค้นหาครอบคลุมทั้งร้านค้าที่ทั้งจ่ายและไม่จ่ายให้กูเกิลมากขึ้น เพิ่มความน่าเชื่อถือในการค้นหาบนบริการต่างๆ ของกูเกิลด้วย</p><p><img alt=\"No Description\" src=\"https://www.blognone.com/sites/default/files/externals/7a080350fb904060fe2d523c96d8c6b7.png\"></p><p>ที่มา - <a href=\"https://blog.google/products/flights-hotels/more-choice-travelers-free-hotel-booking-links/\">กูเกิล</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c97269aea81943e85b67104248da566cc20020d4c087aa1adad20645acfc9768","category":"Thai"}