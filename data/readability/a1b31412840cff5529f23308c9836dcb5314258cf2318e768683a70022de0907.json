{"title":"Richard Stallman กลับมาเป็นกรรมการ Free Software Foundation, โลกโอเพนซอร์สเรียกร้องให้ปลดกรรมการทั้งคณะ","link":"https://www.blognone.com/node/121873","date":1616649976000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><div itemprop=\"description\"><p>สัปดาห์ที่ผ่านมา Free Software Foundation (FSF) มูลนิธิผู้ดูแลโครงการ GNU ประกาศแต่งตั้ง Richard Stallman (RMS) กลับมาเป็นกรรมการอีกคร้้ง หลังจาก<a href=\"https://www.blognone.com/node/111955\">เขาลาออกไปเมื่อปี 2019</a> จากเหตุแสดงความเห็นปกป้องนักวิชาการที่ถูกดำเนินคดีล่วงละเมิศทางเพศ</p><p>Stallman ประกาศกลับมารับตำแหน่ง<a href=\"https://twitter.com/nixcraft/status/1373905399707955202\">ในงาน LibrePlanet</a> โดยไม่มีในกำหนดการล่วงหน้า สร้างความไม่พอใจต่อองค์กรโอเพนซอร์สอื่นๆ จากพฤติกรรมของ RMS ที่ปกป้องการล่วงละเมิศทางเพศ, เปรียบเทียบผู้มีอาการดาวน์ซินโดรมว่าเป็นสัวต์เลี้ยง, ไปจนถึงการการปกป้องการมีเพศสัมพันธ์กับเด็ก</p><p>ตอนนี้องค์กรด้านโอเพนซอร์สจำนวนมากเริ่มลงชื่อเรียกร้องให้กรรมการ FSF ทั้งคณะลาออกเพราะกรรมการถูกมองว่าเป็นผู้สนับสนุนพฤติกรรมของ RMS เสียเอง พร้อมกับเรียกร้องชุมชนโอเพนซอร์สว่าหากกรรมการยังไม่ลาออก ก็ให้บอยคอต FSF ทั้งองค์กรด้วยการไม่บริจาคเงินเข้ามูลนิธิหรือร่วมงานอีเวนต์ ไปจนถึงการไม่ร่วมโครงการต่างๆ ของมูลนิธิ องค์กรโอเพนซอร์สที่ออกมาร่วมเรียกร้องครั้งนี้ เช่น Mozilla, Open Source Initiative, Tor Project, GNOME Foundation, X.org</p><p>FSF เป็นผู้ดูแลโครงการโอเพนซอร์สสำคัญๆ จำนวนมาก โดยอยู่ภายใต้โครงการ GNU ตั้งแต่โครงการแรกๆ อย่าง EMACS ไปจนถึง GCC ที่ใช้คอมไพล์เคอร์เนลหลักๆ หรือ GnuPG สำหรับการเข้ารหัสอีเมล</p><p>ที่มา - <a href=\"https://rms-open-letter.github.io/\">rms-open-letter</a></p><p><img alt=\"No Description\" src=\"https://www.blognone.com/sites/default/files/externals/bf061762f6e5afe833179da216f55f18.jpg\"></p><p>Richard Stallman ภาพโดย NicoBZH จาก <a href=\"https://en.wikipedia.org/wiki/File:NicoBZH_-_Richard_Stallman_(by-sa)_(10).jpg\">Wikipedia</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1b31412840cff5529f23308c9836dcb5314258cf2318e768683a70022de0907","category":"Thai"}