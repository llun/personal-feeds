{"title":"Fugaku ซูเปอร์คอมอันดับหนึ่งของโลกจากญี่ปุ่น ใช้ซีพียู ARM เปิดให้บริการแล้ว","link":"https://www.blognone.com/node/121710","date":1615887003000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/flag-of-japan.png?itok=IPzrIdh_\"></p><div itemprop=\"description\"><p>ซูเปอร์คอมพิวเตอร์อันดับหนึ่งของโลก Fugaku ของสถาบันวิจัย Riken ประเทศญี่ปุ่น (<a href=\"https://www.blognone.com/node/117065\">ขึ้นอันดับ 1 ของโลกในอันดับ TOP500 รอบเดือนมิถุนายน 2020</a>) พัฒนาเสร็จสมบูรณ์ เปิดให้นักวิจัยเข้ามาใช้งานอย่างเป็นทางการแล้ว</p><p>Fugaku เป็นซูเปอร์คอมพิวเตอร์ที่พัฒนาโดย Fujitsu และใช้ซีพียู Fujitsu A64FX ที่เป็นสถาปัตยกรรม ARM จึงถือเป็นครั้งแรกที่ ARM ได้ครองตำแหน่งซูเปอร์คอมพิวเตอร์อันดับหนึ่งของโลก ตัวระบบเปิดทดสอบมาตั้งแต่เดือนเมษายน 2020 โดยส่วนใหญ่รันงานวิจัยที่เกี่ยวข้องกับ COVID-19</p><p>ตอนนี้ Fugaku เปิดให้นักวิจัยที่สนใจรันงาน สามารถส่งคำขอผ่านหน่วยงานวิจัยด้านวิทยาศาสตร์ของญี่ปุ่น (Research Organization for Information Science and Technology - RIST) ได้แล้ว</p><p>Fugaku ถือเป็นอีกครั้งที่ซูเปอร์คอมพิวเตอร์สายญี่ปุ่นกลับมาครองอันดับ 1 ได้ หลังจาก<a href=\"https://www.blognone.com/node/24419\">เครื่อง K Computer ของศูนย์วิจัย Riken แห่งเดียวกัน เคยทำได้เมื่อปี 2011</a> แล้วจากนั้นอันดับหนึ่งกลายเป็นของจีนมาหลายปี และ<a href=\"https://www.blognone.com/node/106395\">สหรัฐเพิ่งแซงกลับได้ในปี 2018</a> ก่อนมาเสียแชมป์ให้ญี่ปุ่นในปี 2020 (ชื่อ \"Fugaku\" เป็นอีกชื่อหนึ่งของภูเขาไฟฟูจิ)</p><p><img alt=\"No Description\" src=\"https://www.blognone.com/sites/default/files/externals/4246ed1e2250ae278769a68c100b050c.jpg\"></p><p>ที่มา - <a href=\"https://www.riken.jp/en/news_pubs/news/2021/20210309_2/index.html\">Riken</a>, ภาพจาก Riken</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"295331f0edbd6f6e47d6c8dd97c5cc9f3a7ecdaae884c04202bb037e3c328bc4","category":"Thai"}