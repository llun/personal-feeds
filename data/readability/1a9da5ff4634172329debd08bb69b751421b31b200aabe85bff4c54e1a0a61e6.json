{"title":"DuckDuckGo แซะกูเกิล โชว์หน้าจอแสดงการเก็บข้อมูลผู้ใช้งานออกมาให้เห็นชัดว่าไม่เก็บข้อมูลเลย","link":"https://www.blognone.com/node/121701","date":1615869550000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/iu.png?itok=AzMF__73\"></p><div itemprop=\"description\"><p>กูเกิลออกฟีเจอร์ทำป้ายกำกับใน App Store ตามนโยบายความเป็นส่วนตัวของร้านค้าแอป เปิดเผยให้ผู้ใช้งานรู้ว่า ข้อมูลอะไรบ้างที่เชื่อมโยงกับผู้ใช้งาน และมีข้อมูลใดที่ถูกใช้โดยบุคคลที่สาม และพบว่า มีข้อมูลหลากหลายส่วนที่ถูกนำไปใช้งาน</p><p>ล่าสุด DuckDuckGo เสิร์ชเอนจินเน้นความเป็นส่วนตัวเอาข้อมูลดังกล่าวมาแซะกูเกิล โดยบอกว่าในที่สุด กูเกิลก็ยอมเปิดเผยว่าเก็บข้อมูลอะไรไปบ้าง และไม่น่าแปลกใจที่กูเกิลพยายามปกปิดมันก่อนหน้านี้ นอกจากนี้ DuckDuckGo ยังเปิดหน้าป้ายกำกับของตัวเองเทียบกับกูเกิล และ Google Chrome ให้ดูด้วยว่าไม่มีการเก็บข้อมูลใดๆ ที่เชื่อมโยงกับผู้ใช้งานเลย</p><p><img alt=\"No Description\" src=\"https://www.blognone.com/sites/default/files/externals/1b7dbbd42067fd5f0c5ea972a3b207cf.jpg\"></p><p>จากรูปภาพจะเห็นได้ว่า ข้อมูลเช่น ตำแหน่ง, ประวัติการเข้าชม, ข้อมูลทางการเงิน, ประวัติการค้นหาและอื่นๆ เชื่อมโยงกับผู้ใช้เพื่อนำไปทำโฆษณา โดยนโยบายทำป้ายกำกับความเป็นส่วนตัวของ App Store เริ่มใช้งานในเดือนธันวาคม และเปิดเผยครั้งแรกในงาน WWDC ปีที่แล้ว เป้าหมายคือ เปิดเผยให้ผู้ใช้งานรู้ว่า ข้อมูลของเราถูกนำไปทำอะไรบ้าง</p><p>ที่มา - <a href=\"https://9to5mac.com/2021/03/15/duckduckgo-google-app-store-privacy/\">9to5Mac</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a9da5ff4634172329debd08bb69b751421b31b200aabe85bff4c54e1a0a61e6","category":"Thai"}