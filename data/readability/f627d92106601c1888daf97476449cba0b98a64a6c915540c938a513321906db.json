{"title":"Apple เริ่มใส่คะแนนความซ่อมง่ายของอุปกรณ์ไว้บนหน้าเว็บ ตามกฎหมายใหม่ของฝรั่งเศส","link":"https://www.blognone.com/node/121450","date":1614572305000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 1 March 2021 - 11:18</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>Apple ทำตามกฎหมายใหม่ของฝรั่งเศส ระบุคะแนนความซ่อมง่าย (repairability score) ไว้บนอุปกรณ์ที่เกี่ยวข้อง เช่นตระกูล iPhone 12 ที่ได้คะแนนความซ่อมง่ายอยู่ที่ 6 ทุกรุ่น เพิ่มมาจากตระกูล iPhone 11 ที่ได้ 4.5 และ 4.6 เนื่องจากแกะง่ายขึ้น และราคาอะไหล่ถูกกว่าเมื่อเทียบกับราคาเครื่อง ส่วน MacBook แต่ละรุ่น ได้คะแนนตั้งแต่ 5.6 ถึง 7 คะแนน</p><p>คะแนนนี้ผู้ผลิตต้องเป็นผู้ประเมิณอุปกรณ์ตนเอง ตามระเบียบข้อบังคับที่ออกใหม่ของกฎหมายฝรั่งเศส มีจุดประสงค์เพื่อลดขยะอิเล็กทรอนิกส์ เพื่อเป้าหมายเพิ่มยอดการซ่อมมือถือไปใช้ใหม่จาก 40 เปอร์เซ็นต์ ให้เป็น 60 เปอร์เซ็นต์ให้ได้ภายใน 5 ปี โดยใช้เครื่องหมายระบุคะแนนนี้เพื่อให้ความรู้กับผู้บริโภค และผลักดันผู้ผลิตให้อำนวยความสะดวกให้การซ่อมอุปกรณ์มากขึ้น</p><p><img alt=\"No Description\" src=\"https://www.blognone.com/sites/default/files/externals/a361a1c184c4a938f33ce0a60ca74708.png\"></p><p><a href=\"https://www.rfi.fr/en/france/20210211-france-launches-worlds-first-repair-index-for-smartphones-laptops-consumer-products-environment-waste-durability-europe\">Radio France Internationale</a> ระบุไว้ว่ากฎนี้ยังมีช่องโหว่ เพราะแค่ผู้ผลิตทำเรื่องง่ายๆ แค่ให้ข้อมูลเกี่ยวกับซอฟต์แวร์อัพเดตบนหน้าเว็บ ก็เพิ่มคะแนนส่วนนี้ได้แล้ว ส่วน <a href=\"https://www.lemonde.fr/pixels/article/2021/02/01/droit-a-la-reparation-des-appareils-electroniques-premiers-succes-pour-l-indice-de-reparabilite_6068400_4408996.html\">Le Monde</a> ก็รายงานว่า Samsung ทำคู่มือซ่อม Galaxy S21 เผยแพร่ออนไลน์เพื่อเพิ่มคะแนนความซ่อมง่ายนี้เช่นกัน</p><p>กฎหมายนี้ยังอยู่ในขั้นเริ่มต้น ครอบคลุม สมาร์ทโฟน, โน้ตบุ๊ก, ทีวี, เครื่องซักผ้า และเครื่องตัดหญ้า และจะเริ่มเก็บค่าปรับจากผู้ผลิตที่ไม่ทำตามในปี 2022 แต่เมื่อรวมกับที่<a href=\"https://www.theverge.com/2020/11/25/21719701/european-parliament-right-to-repair-resolution-hardware-eu-commission-2021\">สภายุโรปโหวตผ่านร่างกฎหมาย “right to repair”</a> เมื่อเดือนพฤศจิกายน ปี 2020 ที่ผ่านมา แปลว่าเราอาจจะได้เห็นสัญลักษณ์หรือข้อมูลที่ช่วยให้ผู้ใช้เลือกซื้ออุปกรณ์ความซ่อมง่ายได้ทั้งทวีปยุโรปในอนาคตอันใกล้</p><p>แม้จะมีกฎหมายอำนวยการซ่อมต่างๆ และมีข้อบังคับให้ใส่คะแนนความซ่อมง่ายเข้ามา แต่ Apple ก็ยังเพิ่มข้อจำกัดในการซ่อมให้กับ iPhone อยู่เรื่อยๆ เช่น<a href=\"https://www.blognone.com/node/119369\">ล็อกไม่ให้ผู้ใช้เปลี่ยนโมดูลกล้อง iPhone 12 เองได้</a> โดยอ้างความปลอดภัย ซึ่งก็น่าติดตามว่าท่าทีของ Apple จะเป็นอย่างไรต่อไป</p><p>ที่มา - <a href=\"https://www.theverge.com/2021/2/26/22302664/apple-france-repairability-scores-index-law-right-to-repair\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f627d92106601c1888daf97476449cba0b98a64a6c915540c938a513321906db","category":"Thai"}