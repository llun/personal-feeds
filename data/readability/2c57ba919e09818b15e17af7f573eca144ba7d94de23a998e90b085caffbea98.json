{"title":"Zoom เปิดตัว SDK สำหรับให้นักพัฒนาฝังระบบวิดีโอคอลจาก Zoom ลงแอป","link":"https://www.blognone.com/node/121822","date":1616430510000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nutmos</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 22 March 2021 - 23:28</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/zoom.png?itok=0I8UH2rQ\"></p><div itemprop=\"description\"><p>Zoom เปิดตัว Video SDK เครื่องมือสำหรับนักพัฒนาเพื่อฝังวิดีโอจาก Zoom ลงในแอปอื่น ๆ</p><p>Video SDK ของ Zoom สร้างขึ้นมาเพื่อให้นักพัฒนาที่ต้องการทำแพลตฟอร์มวิดีโอแต่ไม่ต้องการสร้างระบบวิดีโอเอง สามารถฝังวิดีโอจาก Zoom เข้าไปและสร้าง UI ขึ้นมาตามที่ต้องการได้ทันที ไม่ต้องพึ่งอินเตอร์เฟสของ Zoom Meetings ในขณะที่ยังคงใช้ความสามารถของ Zoom ได้ครบถ้วน</p><p>ตัวอย่างที่ Zoom แนะนำให้ใช้งานก็มีตั้งแต่ social network, เกม หรือแอปสำหรับขายสินค้าออนไลน์ ซึ่งข้อดีคือผู้พัฒนาแอปสามารถตกแต่งอินเตอร์เฟสได้ตามต้องการ และมีแดชบอร์ดแสดงข้อมูลการใช้งานเพื่อนำไปวิเคราะห์และวางแผนการตลาดของแอปต่อได้</p><p>สำหรับวิธีใช้ SDK ตัวใหม่จาก Zoom เข้าไปดูได้ที่หน้าเว็บ <a href=\"https://zoom.us/docs/en-us/video-sdk.html\">Zoom Video SDK</a> ซึ่งทาง Zoom จะมีให้ทดลองใช้ฟรี 10,000 session minutes ต่อเดือน หลังจากนั้นจะเริ่มคิดที่ราคาต่อนาที ส่วนผู้ใช้ที่มีการันตีใช้จำนวนมากอยู่แล้วสามารถเลือกแพลนใช้งานกับ Zoom ได้เลย</p><p>ที่มา - <a href=\"https://blog.zoom.us/bring-industry-leading-video-to-your-application-with-zooms-video-sdk/\">Zoom</a>, <a href=\"https://techcrunch.com/2021/03/22/zoom-introduces-new-sdk-to-help-developers-tap-into-video-services/\">TechCrunch</a></p><p><img alt=\"No Description\" src=\"https://www.blognone.com/sites/default/files/externals/75ebee30549fab1e73839423e76b93d4.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c57ba919e09818b15e17af7f573eca144ba7d94de23a998e90b085caffbea98","category":"Thai"}