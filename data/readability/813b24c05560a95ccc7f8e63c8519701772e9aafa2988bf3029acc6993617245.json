{"title":"Z Holdings ตั้งเป้าดันญี่ปุ่น-เกาหลีเป็นขั้วที่สามของโลกไอที นอกเหนือจากอเมริกา-จีน","link":"https://www.blognone.com/node/121601","date":1615265031000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/z.png?itok=neUIP2om\"></p><div itemprop=\"description\"><p>ข่าวความเคลื่อนไหวบริษัทเทคโนโลยีฝั่งเอเชียในช่วงนี้คือ <a href=\"https://www.blognone.com/node/121455\">การควบรวมระหว่าง LINE กับ Yahoo! Japan กลายเป็นบริษัทใหม่ Z Holdings</a> ที่เพิ่งเสร็จเรียบร้อยเมื่อวันที่ 1 มีนาคม (ล่าช้ากว่าแผนเดิม 6 เดือนเพราะกระบวนการอนุมัติที่ล่าช้าจาก COVID)</p><p>หลังประกาศข่าว ผู้บริหารของ Z Holdings ได้ให้สัมภาษณ์กับ Financial Times เผยแผนการในอนาคตดังนี้</p><ul><li>Z Holdings ต้องการเป็นยักษ์เทคโนโลยีขั้วที่สามของโลก (ญี่ปุ่น+เกาหลีใต้) นอกเหนือจากอเมริกา-จีน</li><li>เป้าหมายคือต้องการคานอำนาจกับยักษ์เทคโนโลยีฝั่งอเมริกาคือ GAFA (Google, Amazon, Facebook, Apple) โดยอาศัยจุดแข็งเรื่องฐานลูกค้า Z Holdings ในญี่ปุ่น</li><li>แผนการคือจะซื้อกิจการ หรือเป็นพันธมิตรกับสตาร์ตอัพย่านเอเชียตะวันออกไปจนถึงเอเชียใต้ โดยเฉพาะที่ได้รับการสนับสนุนจาก SoftBank ซึ่งเป็นผู้ถือหุ้นรายใหญ่ใน Z Holdings (อีกรายคือ Naver บริษัทแม่ของ LINE)</li><li>เตรียมเงินลงทุนไว้ 5 แสนล้านเยน (1.4 แสนล้านบาท) เพื่อลงทุนด้าน AI และจะจ้างวิศวกรเพิ่มอีก 5,000 คนทั่วโลก (ไม่นับรวมเงินที่จะใช้ซื้อกิจการ)</li><li>บริการตัวแรกที่จะควบรวมกันคือบริการจ่ายเงิน LINE Pay ในญี่ปุ่น กับ PayPay บริการจ่ายเงินของ SoftBank จะรวมกันในปี 2022 โดยจะเหลือเป็น PayPay อย่างเดียว แต่ LINE Pay นอกญี่ปุ่นจะยังให้บริการตามปกติ</li></ul><p>ที่มา - <a href=\"https://www.ft.com/content/36a37173-0ae5-4f0b-8fc0-f75309b21611\">FT</a>, <a href=\"https://www.ft.com/content/4023f46f-812d-4b64-9beb-7c589400468f\">FT</a></p><p><img src=\"https://www.blognone.com/sites/default/files/externals/e1c7b7090335b64fc8e3551cde626236.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"813b24c05560a95ccc7f8e63c8519701772e9aafa2988bf3029acc6993617245","category":"Thai"}