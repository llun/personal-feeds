{"title":"Doom Eternal ออก DLC ตัวที่สอง The Ancient Gods Part Two ปิดตำนานภาครีบูต","link":"https://www.blognone.com/node/121777","date":1616127677000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/doom.jpg?itok=EG19A_ZW\"></p><div itemprop=\"description\"><p>เมื่อวานนี้ (18 มี.ค.)​ Doom Eternal ออก DLC ตัวที่สองคือ The Ancient Gods — Part Two ซึ่งเป็นบทสรุปของเนื้อเรื่อง Doom นับตั้งแต่<a href=\"https://www.blognone.com/node/80945\">ภาครีบูตปี 2016</a> (รวมกัน 2 ภาคหลัก 2 DLC)</p><p>ทีมผู้สร้าง Doom ของ id Software ให้สัมภาษณ์กับเว็บไซต์ Polygon ถึงเบื้องหลังการสร้างเกมภาคหลังๆ นับตั้งแต่ภาครีบูตเป็นต้นมา มีประเด็นที่น่าสนใจดังนี้</p><ul><li>ทีมงานหารือกันนานพอสมควรว่า อะไรคือ Doom อะไรไม่ใช่ Doom กันแน่ เพราะการเป็นซีรีส์เกมชื่อดัง ต้องแบกรับความคาดหวังจากแฟนๆ อย่างมาก</li><li>Doom 3 เลือกใช้แนวทางเกมสยองขวัญ (horror) แต่ Doom เวอร์ชันปี 2016 เลือกกลับมาที่รากเหง้าของเกมภาคแรกๆ นั่นคือเน้นแอคชั่นเยอะๆ แทน</li><li>อย่างไรก็ตาม เกมภาคปี 2016 ก็ยังมีเกมเพลย์บางอย่างที่ชะลอจังหวะของเกม เช่น การย่อตัว (crouch)​ ซึ่งทีมงานมาเรียนรู้ในภายหลังว่าขัดกับปรัชญาของ Doom ที่เน้นลุยไปข้างหน้า เน้นโจมตีศัตรู จึงเอาออกไปในภาค Eternal</li><li>การเรียนรู้ข้อผิดพลาดจากเกมภาค 2016 ทำให้ภาคต่อมาคือ Eternal ประสบความสำเร็จสูงกว่ามาก มีอัตราเล่นเกมจบ (completion percentage) สูงกว่า</li></ul><p>ส่วนอนาคตของ Doom จะไปทางไหนต่อหลังจบเนื้อเรื่องชุดนี้แล้ว ทีมงานเปรียบเทียบว่าจะเหมือนกับภาพยนตร์ฮีโร่อย่าง Batman ที่เป็นตัวละครอมตะ และผู้กำกับในแต่ละยุค (Tim Burton, Christopher Nolan, Zack Snyder) ก็ตีความตัวละครแตกต่างกันไปในมุมมองของตัวเอง</p><p>ที่มา - <a href=\"https://www.polygon.com/22333698/doom-eternal-dlc-ancient-gods-part-2-sequels\">Polygon</a></p><p><img alt=\"No Description\" src=\"https://www.blognone.com/sites/default/files/externals/8806a00df702870719e1904cbf415200.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57aec086973e4df14f43dc33a262aca150e323a1546428b745dccbee79b2e4ad","category":"Thai"}