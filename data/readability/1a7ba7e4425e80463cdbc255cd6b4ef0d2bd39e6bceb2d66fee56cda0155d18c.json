{"title":"IETF รองรับ HTTP/3 เข้าเป็นมาตรฐานเสนอแนะ (Proposed Standard)","link":"https://www.blognone.com/node/121307","date":1613911294000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 21 February 2021 - 19:41</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/540727_741402602552513_348283764_n.jpg?itok=h9mNY3QE\"></p><div itemprop=\"description\"><p>IETF รองรับร่างมาตรฐาน <code>draft-ietf-quic-http-34.txt</code> หรือ <a href=\"https://www.blognone.com/node/106406\">HTTP/3</a> เข้าเป็นมาตรฐานเสนอแนะ (Proposed Standard) หลังจากแก้ไขมาหลายสิบครั้งตั้งแต่ปี 2016</p><p>มาตรฐาน HTTP/3 ปรับปรุงการทำงานหลายส่วน โดยเปลี่ยนไปใช้ UDP และบังคับเข้ารหัสการเชื่อมต่อด้วย TLS 1.3 มันรองรับการบีบอัดส่วนหัวของการเชื่อมต่อ (HTTP header) และรองรับการส่งข้อมูลหลายสตรีมในการเชื่อมต่อาเดียวกัน</p><p><a href=\"https://tools.ietf.org/html/rfc2026#section-4.1.1\">Proposed Standard</a> เป็นขั้นแรกของการเข้าสู่มาตรฐานอินเทอร์เน็ต (Internet Standard) ของ IETF โดยตัวมาตรฐานต้องได้รับการยอมรับ มีการอิมพลีเมนต์ตามมาตรฐาน ส่วนการเลื่อนขั้นเป็น Internet Standard จะต้องมีการอิมพลีเมนต์อย่างน้อยสองชุดแยกจากกันและทำงานร่วมกันได้จริง ส่วนคุณภาพของตัวมาตรฐานจะต้องไม่มีข้อบกพร่องจนการอิมพลีเมนต์ตามมาตรฐานไม่สามารถทำงานร่วมกับอิมพลีเมนต์อื่นได้ ตลอดจนตัวมาตรฐานต้องไม่ผูกขาดอยู่กับสิทธิบัตรของผู้ผลิตรายใดรายหนึ่ง</p><p>จุดเด่นของ HTTP/3 คือมันไม่บังคับการเชื่อมต่อว่าต้องเป็นการเชื่อมต่อแบบเชื่อถือได้ (ส่งข้อมูลซ้ำหากมีข้อมูลหาย) ทำให้สามารถเปลี่ยนกระบวนการส่งข้อมูลให้เป็นแบบไม่รับประกันความน่าเชื่อถือสำหรับข้อมูลเช่นวิดีโอและเสียง ร่างมาตรฐาน <a href=\"https://datatracker.ietf.org/doc/draft-ietf-quic-datagram/\">draft-ietf-quic-datagram-02</a> ที่เขียนโดยแอปเปิลและกูเกิลก็กำลังวางมาตรฐานการส่งข้อมูลแบบนี้เช่นกัน</p><p>ที่มา - <a href=\"https://mailarchive.ietf.org/arch/msg/ietf-announce/pvgb0gKlwVF0cLMP1qLeimbFz3g/\">IETF</a></p><p><img alt=\"No Description\" src=\"https://www.blognone.com/sites/default/files/externals/30933245f2b470e1fc08838bab1ab369.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a7ba7e4425e80463cdbc255cd6b4ef0d2bd39e6bceb2d66fee56cda0155d18c","category":"Thai"}