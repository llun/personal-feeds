{"title":"OpenSSL ออกแพชต์แก้ช่องโหว่มเปิดทางใบรับรองธรรมดาทำตัวเป็น CA","link":"https://www.blognone.com/node/121897","date":1616779650000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/openssl.png?itok=qEUGMp1l\"></p><div itemprop=\"description\"><p>OpenSSL ออกแพตช์เวอร์ชั่น 1.1.1k แก้ไขช่องโหว่ร้ายแรงสูงสองรายการที่เปิดทางให้แฮกเกอร์ออกใบรับรองปลอม และอาจทำเซิร์ฟเวอร์แครช</p><p>ช่องโหว่ CVE-2021-3450 เป็นช่องโหว่ที่เปิดทางให้แฮกเกอร์ใช้ใบรับรองทั่วไปทำตัวเป็น certification authority (CA) แล้วนำไปรับรองใบรับรองอื่นๆ ได้ เปิดทางให้แฮกเกอร์สร้างใบรับรองสำหรับโดเมนอื่นๆ ที่ไม่ได้เป็นเจ้าของเอง แม้ช่องโหว่นี้จะร้ายแรง แต่ไคลเอนต์ที่จะได้รับผลกระทบต้องเปิดฟีเจอร์ <code>X509_V_FLAG_X509_STRICT</code> ซึ่งค่าเริ่มต้นไม่ได้เปิดเอาไว้</p><p>อีกช่องโหว่คือ CVE-2021-3449 เปิดทางให้แฮกเกอร์ยิงแพ็กเก็ต <code>ClientHello</code> แล้วทำให้เซิร์ฟเวอร์แครชไปได้ โดยเซิร์ฟเวอร์ต้องรองรับ TLS 1.2 และเปิดฟีเจอร์ renegotiation เอาไว้ (เป็นค่าเริ่มต้นของ OpenSSL)</p><p>ที่มา - <a href=\"https://www.openssl.org/news/changelog.html#openssl-111\">OpenSSL</a></p><p><img src=\"https://www.blognone.com/sites/default/files/externals/dd62fd7f66950214f906097c3f8104c9.png\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f98d974fa72cf08efa2af38a045a77b02331036d5f9e84de33c5601f59b93aa4","category":"Thai"}