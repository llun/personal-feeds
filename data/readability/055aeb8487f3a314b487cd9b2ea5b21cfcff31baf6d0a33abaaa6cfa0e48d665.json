{"title":"รัฐบาลสเปนเคาะ คนส่งอาหารแพลตฟอร์มออนไลน์ ต้องถูกปฏิบัติเช่นเดียวกับพนักงาน","link":"https://www.blognone.com/node/121684","date":1615793509000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121684\" title=\"รัฐบาลสเปนเคาะ คนส่งอาหารแพลตฟอร์มออนไลน์ ต้องถูกปฏิบัติเช่นเดียวกับพนักงาน \">รัฐบาลสเปนเคาะ คนส่งอาหารแพลตฟอร์มออนไลน์ ต้องถูกปฏิบัติเช่นเดียวกับพนักงาน</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/640px-Flag_of_Spain.svg_.png?itok=tdmOdYZs\"></p><div itemprop=\"description\"><p>รัฐบาลสเปนมีมติให้แพลตฟอร์มออนไลน์ผู้ส่งอาหาร ต้องปฏิบัติกับคนส่งอาหารหรือไรเดอร์แบบเดียวกับพนักงานบริษัท กฎหมายดังกล่าวยังรวมถึงข้อกำหนดให้บริษัทแพลตฟอร์มเช่น Glovo และ Deliveroo ส่งมอบข้อมูลให้กับตัวแทนกฎหมาย เกี่ยวกับวิธีการทำงานของอัลกอริทึมในการมอบหมายงานให้ไรเดอร์ รวมถึงระบบประเมินประสิทธิภาพของไรเดอร์ด้วย</p><p>ก่อนหน้านี้ในอังกฤษ ศาลก็สั่งให้คนขับรถของ Uber <a href=\"https://www.blognone.com/node/121288\">มีสถานะเป็นพนักงานบริษัท แทนท่ี่จะเป็นพาร์ทเนอร์เหมือนเดิม</a> ด้าน Association of Service Platforms ในสเปนบอกว่า กฎที่ให้เปิดเผยอัลกอริทึมจะส่งผลเสียต่อการพัฒนาเศรษฐกิจดิจิทัลในสเปน กระทบเสรีภาพในการทำธุรกิจและสิทธิในทรัพย์สินทางปัญญา Deliveroo แพลตฟอร์มส่งอาหารในอังกฤษเรียกร้องให้รัฐบาลสเปนคิดใหม่ พร้อมบอกว่า กฎใหม่จะทำให้คนขับมีงานน้อยลง กระทบธุรกิจฝั่งร้านอาหาร และพื้นที่ที่ให้บริการด้วย</p><p><img alt=\"No Description\" src=\"https://www.blognone.com/sites/default/files/externals/00f553f54b441fa6be202d0da0ca638f.png\"><br>ภาพจาก <a href=\"https://glovoapp.com/es/es/\">Glovo</a></p><p>ที่มา - <a href=\"https://apnews.com/article/business-laws-legislation-spain-economy-b74bfd4c1e8da05271853b069cb012b9\">AP</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"055aeb8487f3a314b487cd9b2ea5b21cfcff31baf6d0a33abaaa6cfa0e48d665","category":"Thai"}