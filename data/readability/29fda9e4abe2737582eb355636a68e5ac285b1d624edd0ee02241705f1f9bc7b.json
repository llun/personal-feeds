{"title":"เอาทุกหยด เกาหลีใต้เตรียมดึงวัคซีน Pfizer ให้ได้ขวดละ 7 โดส แม้บริษัทแนะนำให้ใช้เพียง 6 โดส","link":"https://www.blognone.com/node/121537","date":1614920802000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Flag_of_South_Korea.svg_.png?itok=FSv8amQw\"></p><div itemprop=\"description\"><p>ทางการเกาหลีใต้เตรียมใช้เข็ม low dead space ดึงวัคซีนออกจากขวดวัคซีนของ Pfizer ให้ได้ถึง 7 โดสต่อขวด แม้ว่าบริษัทจะระบุว่าหนึ่งขวดใช้ได้ 5-6 โดสก็ตาม</p><p>ก่อนหน้านี้ Pfizer เคยระบุว่าวัคซีนหนึ่งขวดสามารถใช้เข็มดึงออกมาได้ 5 โดสสำหรับเข็มธรรมดา และ 6 โดสสำหรับเข็ม low dead space แต่ช่วงเดือนที่ผ่านมา มีบุคคลากรสาธารณสุขหลายชาติ เริ่มหาทางดึงเอาวัคซีนที่เหลือในก้นขวดออกมาใช้งาน เช่น <a href=\"https://www.euractiv.com/section/politics/short_news/finnish-nurse-extracts-7-doses-from-pfizer-vial/\">ฟินแลนด์</a> และ<a href=\"https://www.euractiv.com/section/coronavirus/news/spanish-nurses-find-way-to-extract-7-doses-from-pfizer-vaccine-vials/\">สเปน</a></p><p>ผู้เชี่ยวชาญของเกาหลีเตือนว่าการพยายามให้พยาบาลดึงวัคซีนให้มากที่สุดเช่นนี้อาจทำให้กระบวนการเกิดความผิดพลาด และสร้างความเครียดให้คนปฎิบัติงาน เมื่อเดือนมกราคมที่ผ่านมา<a href=\"https://www.brusselstimes.com/news/belgium-all-news/149835/using-possible-7th-bonus-dose-in-pfizer-vaccine-vials-no-longer-allowed-healh-and-care-agency-flanders/\">เบลเยียมสั่งห้ามใช้โดสที่ 7 เช่นนี้</a>เพราะพยาบาลไม่สามารถดึงวัคซีนออกมาได้ทุกครั้ง ทำให้ผู้รับวัคซีนเข็มแรกไปแล้วอาจจะไม่สามารถรับวัคซีนเข็มที่สองตามกำหนด</p><p>ปัญหาของการจัดส่งวัคซีนในตอนนี้นอกจากตัววัคซีนไม่เพียงพอแล้ว เข็มฉีดยาแบบ low dead space ก็ยังขาดตลาดเช่นกัน โดยทางการญี่ปุ่นเคยออกมาระบุว่าหากหาเข็มพิเศษนี้ไม่ได้<a href=\"https://www.blognone.com/node/121149\">ก็จะใช้เข็มธรรมดาเดินหน้าโครงการไปเลย</a> ทำให้ฉีดได้ขวดละ 5 โดสเท่านั้น</p><p>ที่มา - <a href=\"http://www.koreaherald.com/view.php?ud=20210303001020\">The Korea Herald</a></p><p><img alt=\"No Description\" src=\"https://www.blognone.com/sites/default/files/externals/d3ee8116e902ef220033013367d60c21.jpg\"><br>ภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29fda9e4abe2737582eb355636a68e5ac285b1d624edd0ee02241705f1f9bc7b","category":"Thai"}