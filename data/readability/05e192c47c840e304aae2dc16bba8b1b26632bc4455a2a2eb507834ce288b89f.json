{"title":"ของไทยมาจากเกาหลี, โรงงานรับจ้างผลิต AstraZeneca ในเกาหลีใต้เตือน ผลิตในประเทศก็ไม่ใช่ว่าจะได้ก่อน","link":"https://www.blognone.com/node/121367","date":1614188864000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Untitled.png?itok=JsAdiNEM\"></p><div itemprop=\"description\"><p>SK Bioscience ผู้รับจ้างผลิต (contract manufacturing organization - CMO) ของ AstraZeneca ออกมาเตือนว่าตนเองเป็นเพียงผู้รับจ้างผลิตเท่านั้น แม้วัคซีนอยู่ในโกดังแล้วก็ไม่สามารถตัดสินใจเองได้ว่าจะส่งมอบให้ประเทศใด โดยการกำหนดโควต้าและลำดับการส่งมอบก่อนหลังเป็นสิทธิ์ของ AstraZeneca</p><p>ทางกรมควบคุมโรคของเกาหลีใต้ก็ยอมรับเงื่อนไขนี้ แต่ย้ำว่าการที่มีโรงงานของ SK Bioscience อยู่ในประเทศจะทำได้การกระจายวัคซีนทำได้ง่ายขึ้น โดยเกาหลีใต้จองซื้อวัคซีนของ AstraZeneca ไว้ทั้งหมด 10 ล้านโดส และได้รับ 1.5 ล้านโดสเป็นล็อตแรก <a href=\"https://www.facebook.com/permalink.php?story_fbid=4408693785813528&amp;id=100000188495205\">พร้อมๆ กับไทยและเวียดนามที่ได้รับ 117,000 โดส</a></p><p>SK Bioscience สร้างโรงงานผลิตวัคซีนมาตั้งแต่ปี 2012 ล่าสุดมีกำลังผลิตปีละ 500 ล้านโดส ก่อนหน้านี้บริษัทผลิตวัคซีนไข้หวัดใหญ่และวัคซีนอีสุกอีใสมาก่อนแล้ว เฉพาะวัคซีน COVID-19 นั้นบริษัทรับจ้างทั้ง AstraZeneca และ Novavax ผลิต ขณะที่วัคซีนของบริษัทเองกำลังวิจัย NBP2001 และ GBP501 โดย GBP501 น่าจะเริ่มทดสอบเฟส 3 ได้ในไตรมาส 3 ปีนี้</p><p>ล่าสุด SK Bioscience เตรียมนำหุ้นเข้าตลาดหลักทรัพย์ โดยเสนอขายหุ้นมูลค่าอย่างต่ำ 1 ล้านล้านวอน หรือประมาณ 27,000 ล้านบาท</p><p>ที่มา - <a href=\"http://www.koreabiomed.com/news/articleView.html?idxno=10421\">Korea Biomed</a>, <a href=\"http://www.koreabiomed.com/news/articleView.html?idxno=10521\">2</a></p><p><img alt=\"No Description\" src=\"https://www.blognone.com/sites/default/files/externals/ffa48f0cb6c2ab6dad6a927e06abd1b1.jpg\"></p><p>ภาพโรงงาน L House โรงงานผลิตวัคซีนหลักของ <a href=\"https://www.skbioscience.co.kr/kr/bioscience/place_03\">SK Bioscience</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"05e192c47c840e304aae2dc16bba8b1b26632bc4455a2a2eb507834ce288b89f","category":"Thai"}