{"title":"Humpty Dumpty","link":"https://markpeak.net/humpty-dumpty/","date":1614934569000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2193\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"700\" height=\"394\" src=\"https://markpeak.net/wp-content/uploads/2021/03/Humpty_Dumpty_Tenniel-700x394.jpg\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/03/Humpty_Dumpty_Tenniel-700x394.jpg 700w, https://markpeak.net/wp-content/uploads/2021/03/Humpty_Dumpty_Tenniel-300x169.jpg 300w, https://markpeak.net/wp-content/uploads/2021/03/Humpty_Dumpty_Tenniel-768x433.jpg 768w, https://markpeak.net/wp-content/uploads/2021/03/Humpty_Dumpty_Tenniel.jpg 772w\" sizes=\"(max-width: 700px) 100vw, 700px\"><div itemprop=\"mainContentOfPage\"><p>ในฐานะเด็กไทยที่ไม่ได้เติบโตมากับ English nursery rhyme และไม่เคยอ่าน Alice’s Adventures in Wonderland มาก่อน ผมได้ยินชื่อ Humpty Dumpty ครั้งแรกจากการ์ตูนเรื่อง ARMS ของ Ryoji Minagawa ตอนวัยรุ่น</p><p>สมัยนั้นอินเทอร์เน็ตยังไม่พัฒนามากนัก ก็ไม่ค่อยเข้าใจหรอกว่า <a href=\"https://en.wikipedia.org/wiki/Humpty_Dumpty\">Humpty Dumpty</a> มันคือตัวอะไรกันแน่ เขาบอกว่าไข่ ก็เป็นไข่แหละ แต่ไข่อะไรยังไง หน้าตาแบบไหน จินตนาการไม่ออกจริงๆ</p><p>พอโตขึ้นมาจนถึงยุคปัจจุบัน เกิดความสงสัยขึ้นมาเลยมาหาข้อมูลเพิ่มดู พบว่า Humpty Dumpty เป็นตัวละครที่อยู่ใน nursery rhyme ของอังกฤษมาก่อน ที่มีหลักฐานบ่งชี้ชัดคือปี 1797</p><blockquote><p>Humpty Dumpty sat on a wall,<br>Humpty Dumpty had a great fall.<br>Four-score Men and Four-score more,<br>Could not make Humpty Dumpty where he was before.</p></blockquote><p>แต่เวอร์ชันที่โด่งดังที่สุด คือ เวอร์ชันที่ร้องกันแปลงไปมาหลังจากนั้น</p><blockquote><p>Humpty Dumpty sat on a wall,<br>Humpty Dumpty had a great fall.<br>All the king’s horses and all the king’s men<br>Couldn’t put Humpty together again.</p></blockquote><p>จะเห็นว่าเพลงสั้นๆ แทบไม่มีรายละเอียดอะไรเลย บอกว่านั่งบนกำแพงแล้วตกลงมาเท่านั้นเอง ส่วนตัวคาแรกเตอร์ Humpty Dumpty เป็นตัวอะไรนั้น ขึ้นกับการตีความของแต่ละคน ซึ่งในยุคแรกๆ ก็มองกันว่าเป็นเด็ก</p><p>ส่วน Lewis Carroll ผู้แต่งเรื่อง Alice นำตัวละคร Humpty Dumpty ไปใช้ต่ออีกทีในเรื่อง Through the Looking-Glass ภาคสองของ Alice ในปี 1871 โดยบรรยายว่า “หน้าตาเหมือนไข่” นับตั้งแต่นั้นมา Humpty Dumpy เลยถูกมองว่าเป็น “มนุษย์ไข่”</p><p>เพลง Humpty Dumpty ยังได้รับความนิยมสูง ถึงแม้เป็นเพลงสั้นๆ แต่บางท่อนในเพลงจึงถูกนำไปใช้เป็นชื่อหนังหรือชื่อเพลง โดยเฉพาะคำว่า All the king’s horses และ all the king’s men</p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/alice-in-wonderland/\" rel=\"tag\">Alice in Wonderland</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"57dd32e144ea5c02271e4bb182ba794a6f7ba63994c2a6c9fe841bdcf9c2b183","category":"Thai"}