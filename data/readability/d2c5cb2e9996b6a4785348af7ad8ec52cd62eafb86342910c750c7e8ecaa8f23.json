{"title":"นักข่าวสายเกมบอกใบ้ God of War: Ragnarok ไม่น่าออกทันปี 2021, ปีนี้เกมถูกเลื่อนเพียบ","link":"https://www.blognone.com/node/121829","date":1616469919000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/god-of-war.png?itok=L3ajfAxL\"></p><div itemprop=\"description\"><p>Jason Schreier นักข่าวสายเกมชื่อดังจาก Bloomberg <a href=\"https://twitter.com/jasonschreier/status/1372946595868778503\">ทวิต</a>ถึงการเลื่อนเกม Hogwarts Legacy และ Gotham Knights ไปเปิดตัวในปี 2022 และบอกว่าปีนี้มีเกมเลื่อนอีกเพียบแน่ น่าจะเป็นปีที่ดีในการเก็บเกมที่เล่นค้างไว้ แต่ก็ไม่ได้บอกสาเหตุว่าเพราะอะไร</p><p>หลังจากนั้นเมื่อมีคนมาทวิตตอบ ว่า “อย่างน้อย God of War ภาคใหม่ก็ออกปีนี้” ตามข้อมูลในตัวอย่างทีเซอร์ที่ออกมาก่อนหน้านี้ ซึ่ง Jason ก็ตอบกลับไปแค่ “lol” หรือหัวเราะลั่นเท่านั้น ซึ่งอาจแปลว่า God of War ภาคใหม่ อาจจะไม่ได้วางจำหน่ายในปีนี้ และเขารู้ข่าวบางอย่างมาจากภายในมาจาก Santa Monica Studio ผู้สร้างเกม</p><p>God of War: Ragnarok เพิ่งมีทีเซอร์สั้นๆ ออกมาเพียงตัวเดียวเท่านั้น ซึ่งระบุไว้ว่าตัวเกมจะออกภายในปี 2021 แต่ยังไม่มีข้อมูลหรือตัวอย่างอื่นๆ เพิ่มเติม ต่างจากเกมที่จะออกภายในปีนี้เกมอื่น เช่น Horizon Forbidden West ซึ่งมี<a href=\"https://www.youtube.com/watch?v=Lq594XmpPBg\">วิดีโอตัวอย่างแบบเต็ม</a>ออกมาตั้งแต่เปิดตัว แม้จะเป็นวิดีโอเรนเดอร์ ยังไม่ใช่เกมเพลย์ก็ตาม</p><iframe width=\"640\" height=\"365\" src=\"https://www.youtube.com/embed/Ty7WudwSKMA\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://twitter.com/jasonschreier/status/1372946595868778503\">Twitter @jasonschreier</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2c5cb2e9996b6a4785348af7ad8ec52cd62eafb86342910c750c7e8ecaa8f23","category":"Thai"}