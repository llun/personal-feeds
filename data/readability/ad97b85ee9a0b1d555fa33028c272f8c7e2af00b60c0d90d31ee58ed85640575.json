{"title":"ประวัติศาสตร์ของเลขอารบิก","link":"https://markpeak.net/arabic-numerals/","date":1615107530000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2196\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"627\" height=\"553\" src=\"https://markpeak.net/wp-content/uploads/2021/03/The_Brahmi_numeral_system_and_its_descendants.png\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/03/The_Brahmi_numeral_system_and_its_descendants.png 627w, https://markpeak.net/wp-content/uploads/2021/03/The_Brahmi_numeral_system_and_its_descendants-300x265.png 300w\" sizes=\"(max-width: 627px) 100vw, 627px\"><div itemprop=\"mainContentOfPage\"><p>ได้รับคำถามที่น่าสนใจ (แต่ดันตอบไม่ได้) ว่าทำไมเราต้องใช้ “เลขอารบิก” เลยต้องไปค้นข้อมูลเพิ่ม และพบว่า</p><ul><li>ปัจจุบันเราเรียกมันว่า “เลขอารบิก” (<a href=\"https://en.wikipedia.org/wiki/Arabic_numerals\">Arabic numerals</a>) แต่จริงๆ แล้วมันเกิดขึ้นในอินเดียก่อนต่างหาก ชื่ออย่างเป็นทางการในทางวิชาการจึงเรียกว่า Hindu-Arabic numerals</li><li>คุณลักษณะสำคัญของ “เลขฮินดู-อารบิก” คือมีคอนเซปต์ของเลขศูนย์ (0) ซึ่งไม่มีในระบบเลขของโรมัน</li><li>หลังจากนั้นก็ตามชื่อ คือ เลขฮินดูอารบิกก็แพร่หลายเข้ามายังโลกอาหรับ และขยายตัวตามศาสนาอิสลาม มายังแอฟริกาเหนือ</li><li>จุดเปลี่ยนสำคัญจริงๆ ที่โลกตะวันตกหันมาใช้เลขอารบิก มาจากนักคณิตศาสตร์ชื่อดังชาวอิตาเลียน Fibonacci (คนเดียวกับที่ทำอนุกรมฟิโบนัคคีนี่แหละ) ในวัยเยาว์ ติดตามพ่อไปทำงานที่แอลจีเรีย และค้นพบระบบเลขอารบิกที่เหนือกว่าเลขโรมันที่ยุโรปใช้กัน</li><li>หนังสือของ Fibonacci ที่เขียนในปี 1202 จึงใช้เลขอารบิก เมื่อบวกกับเทคโนโลยีการพิมพ์ของยุโรปที่ก้าวหน้าขึ้นในยุคหลัง ทำให้ยุโรปหันมาใช้เลขอารบิกแทนเลขโรมัน ในระยะเวลาอีกประมาณ 300 ปีให้หลัง</li><li>แน่นอนว่า วิธีการเขียนเลขฮินดู-อารบิกในยุคแรกๆ แตกต่างจากเลขอารบิกในยุคหลังอย่างมากแล้ว (ดูภาพประกอบ) แต่เราก็ยังเห็นร่องรอยบางอย่างในวิธีการเขียนอยู่ เช่น เลข 2-3 ที่ยังคล้ายของเดิมมาก หรือเลข 6-7-9 ที่ยังพอมีเค้าของเดิมอยู่</li></ul><p>ประวัติศาสตร์ของเลขอารบิกยังอธิบายกำเนิดของ<a href=\"https://en.wikipedia.org/wiki/Thai_numerals\">ระบบเลขไทย</a> เขมร และลาว ได้ด้วย เพราะสืบเนื่องมาจากระบบเลขแบบฮินดูเหมือนกัน (แค่เดินทางไปคนละฝั่งทวีป) แล้วกลายพันธุ์ไปอีกทาง (ตัวเลขเขมรโบราณพัฒนาตามอักษรแบบเทวนาครี Devanagari ที่ใช้เขียนภาษาสันสกฤต ซึ่งเป็นแขนงหนึ่งของฮินดู-อารบิก)</p><p>ปัจจุบัน เรายังเห็นร่องรอยของการนับแบบฮินดี-สันสฤตอยู่มากในภาษาไทย เช่น คำว่า ศูนย์-สุญ หรือ เอก-โท-ตรี เป็นต้น</p><p><img loading=\"lazy\" src=\"https://markpeak.net/wp-content/uploads/2021/03/thai-khmer-numerals.jpg\" alt=\"\" width=\"910\" height=\"409\" srcset=\"https://markpeak.net/wp-content/uploads/2021/03/thai-khmer-numerals.jpg 910w, https://markpeak.net/wp-content/uploads/2021/03/thai-khmer-numerals-300x135.jpg 300w, https://markpeak.net/wp-content/uploads/2021/03/thai-khmer-numerals-768x345.jpg 768w, https://markpeak.net/wp-content/uploads/2021/03/thai-khmer-numerals-700x315.jpg 700w\" sizes=\"(max-width: 910px) 100vw, 910px\"></p><p>ในภาพรวมแล้ว <a href=\"https://en.wikipedia.org/wiki/List_of_numeral_systems\">ระบบเลขในโลก</a>แบ่งออกเป็นตระกูลใหญ่ๆ คือ</p><ul><li><strong>ฮินดู-อารบิก:</strong> ยุโรป ตะวันออกกลาง อินเดีย เอเชียตะวันออกเฉียงใต้</li><li><strong>เอเชียตะวันออก:</strong> จีน ญี่ปุ่น เกาหลี เวียดนาม</li><li><strong>เลขที่เป็นตัวอักษร:</strong> กรีก โรมัน ฮิบรู (ยุโรปก่อนได้อิทธิพลเลขอารบิก)</li><li>อื่นๆ: ระบบเลขโบราณที่ไม่มีใครใช้แล้วในปัจจุบัน เช่น อียิปต์ บาบีโลน หรือในอเมริกาอย่าง มายัน แอซเท็ค</li></ul><p>ภาพประกอบจาก <a href=\"https://en.wikipedia.org/wiki/File:The_Brahmi_numeral_system_and_its_descendants.png\">Wikipedia</a></p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/history/\" rel=\"tag\">History</a></li><li><a href=\"https://markpeak.net/tag/mathematics/\" rel=\"tag\">Mathematics</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"ad97b85ee9a0b1d555fa33028c272f8c7e2af00b60c0d90d31ee58ed85640575","category":"Thai"}