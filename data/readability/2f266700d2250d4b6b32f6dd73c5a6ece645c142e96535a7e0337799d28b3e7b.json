{"title":"เมือง Gdansk อยู่ตรงไหน อ่านออกเสียงว่าอะไร","link":"https://markpeak.net/gdansk/","date":1616167606000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2215\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"700\" height=\"394\" src=\"https://markpeak.net/wp-content/uploads/2021/03/gdansk-stadium-700x394.jpg\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/03/gdansk-stadium-700x394.jpg 700w, https://markpeak.net/wp-content/uploads/2021/03/gdansk-stadium-300x169.jpg 300w, https://markpeak.net/wp-content/uploads/2021/03/gdansk-stadium-768x432.jpg 768w, https://markpeak.net/wp-content/uploads/2021/03/gdansk-stadium.jpg 800w\" sizes=\"(max-width: 700px) 100vw, 700px\"><div itemprop=\"mainContentOfPage\"><p>ตามข่าวจับสลากฟุตบอลถ้วยยุโรปปี 2021 พบว่านัดชิงชนะเลิศของ Europa League ปีนี้ ไปจัดที่เมือง Gdansk ที่ไม่เคยได้ยินชื่อมาก่อน มันคือเมืองอะไร อยู่ตรงไหน!</p><p>คำตอบคือ Gdańsk อยู่ที่ประเทศโปแลนด์ เป็นเมืองท่าทางภาคตะวันออกเฉียงเหนือ เยื้องมาทางเกือบติดกับรัสเซียแล้ว เป็นเมืองติดทะเลบอลติก ฝั่งตรงข้ามทะเลคือสวีเดน</p><p><img loading=\"lazy\" src=\"https://markpeak.net/wp-content/uploads/2021/03/gdansk-map.jpg\" alt=\"\" width=\"997\" height=\"697\" srcset=\"https://markpeak.net/wp-content/uploads/2021/03/gdansk-map.jpg 997w, https://markpeak.net/wp-content/uploads/2021/03/gdansk-map-300x210.jpg 300w, https://markpeak.net/wp-content/uploads/2021/03/gdansk-map-768x537.jpg 768w, https://markpeak.net/wp-content/uploads/2021/03/gdansk-map-700x489.jpg 700w\" sizes=\"(max-width: 997px) 100vw, 997px\"></p><p>คำถามถัดมาคือ เมืองนี้อ่านออกเสียงว่าอะไร เพราะภาษาโปแลนด์ถอดเสียงจากตัวละตินค่อนข้างยากอยู่แล้ว</p><p>พยายามลองหาคำตอบก็ได้หลากหลาย ถ้าลองถอดเสียงเป็นภาษาไทยคือ “เกอแดนสก์” หรือบ้างก็ไม่ออกเสียง “เกอะ” ตัวหน้าเลย เป็น “แดนสก์” (แดนสึกึ)</p><p><span><iframe width=\"700\" height=\"394\" src=\"https://www.youtube.com/embed/ZF8dLYSdHTY?version=3&amp;rel=1&amp;showsearch=0&amp;showinfo=1&amp;iv_load_policy=1&amp;fs=1&amp;hl=en-US&amp;autohide=2&amp;wmode=transparent\" allowfullscreen=\"true\" sandbox=\"allow-scripts allow-same-origin allow-popups allow-presentation\"></iframe></span></p><p>ส่วนชื่อเมืองในภาษาเยอรมันนั้นง่ายขึ้นมาหน่อยคือ Danzik “แดนซิก”</p><p>Gdańsk เป็นเมืองใหญ่อันดับ 4 ของโปแลนด์ และเป็นที่ตั้งของสนาม <a href=\"https://en.wikipedia.org/wiki/Stadion_Miejski_(Gda%C5%84sk)\">Stadion Miejski</a> ความจุประมาณ 41,000 ที่นั่ง เป็นสนามฟุตบอลใหญ่อันดับ 3 ของโปแลนด์ และเป็นสนามเหย้าของทีม <a href=\"https://en.wikipedia.org/wiki/Lechia_Gda%C5%84sk\">Lechia Gdańsk</a> ในลีกฟุตบอล Ekstraklasa ของโปแลนด์</p><p>สนามแห่งนี้ยังเคยใช้จัดแข่ง UEFA Euro 2012 ที่โปแลนด์-ยูเครนเป็นเจ้าภาพร่วมด้วย (ปีนั้นสเปนได้แชมป์ ชนะอิตาลีสบายๆ 4-0) โดยได้จัดแข่งรอบแบ่งกลุ่ม และรอบ Quarter-final ที่เยอรมนีชนะกรีซ 4-2</p><p>ในแง่ประวัติศาสตร์และวัฒนธรรม เมือง Gdańsk เป็นจุดเริ่มต้นของขบวนการประชาธิปไตย Solidarity ในโปแลนด์ที่ทำลายระบอบคอมมิวนิสต์ แหล่งท่องเที่ยวในเมืองมีอาคารสวยๆ ริมน้ำจำนวนมาก และโบสถ์-พิพิธภัณฑ์อีกจำนวนหนึ่ง เมืองนี้ยังมีชื่อเสียงเรื่อง “อำพัน” (amber) มาตั้งแต่สมัยโบราณด้วย</p><p>ข้อมูลของเมืองอ่านได้จาก<a href=\"https://www.gdansk.pl/en/about-gdansk\">เว็บอย่างเป็นทางการของ Gdansk</a></p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/geography/\" rel=\"tag\">Geography</a></li><li><a href=\"https://markpeak.net/tag/poland/\" rel=\"tag\">Poland</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"2f266700d2250d4b6b32f6dd73c5a6ece645c142e96535a7e0337799d28b3e7b","category":"Thai"}