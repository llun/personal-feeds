{"title":"บริการสตรีมมิ่งเพลงจ่ายค่าลิขสิทธิ์ในสหรัฐรวมกันกว่า 424 ล้านเหรียญ, Apple, Spoitfy เยอะสุด","link":"https://www.blognone.com/node/121227","date":1613533706000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/spotify500.png?itok=cAgEZWvb\"></p><div itemprop=\"description\"><p>The Mechanical Licensing Collective (The MLC) องค์กรไม่แสวงหากำไรที่ดูแลเรื่องใบอนุญาตในการใช้งานเพลงสำหรับสตรีมมิ่งหรือดาวน์โหลดในสหรัฐ เปิดเผยว่าได้รับค่าลิขสิทธิเพลงที่ค้างจ่ายรวมกันกว่า 424 ล้านเหรียญสหรัฐ</p><p>ผู้ให้บริการจ่ายลิขสิทธิเยอะที่สุดคือ Apple ที่ราว 163 ล้านเหรียญและ Spotify 152 ล้านเหรียญ โดยมี Amazon ตามมาห่าง ๆ ที่ 42 ล้่านเหรียญและ Google 32 ล้านเหรียญ</p><p><img src=\"https://www.blognone.com/sites/default/files/externals/e39bb9f00650cdb65ebf5ab5bae9aefc.png\" alt=\"\"></p><p>ทั้งนี้ MLC เป็นหน่วยงานที่เพิ่งจัดตั้งขึ้นตามกฎหมายการปรับปรุงลิขสิทธิ์เพลง (Music Modernization Act หรือ MMA) เมื่อปี 2018 เพื่อดูแลเจ้าของลิขสิทธิ์ซึ่งรวมถึงนักแต่งเพลง นักประพันธ์ ผู้แต่งเนื้อร้อง และผู้เผยแพร่ ให้ได้ค่าลิขสิทธิ์ที่ถูกต้องและตรงเวลา ซึ่ง MLC เริ่มดำเนินงานเมื่อ 1 มกราคมที่ผ่านมา ขณะที่ค่าลิขสิทธิ์ข้างต้น เป็นการเก็บค่าลิขสิทธิ์ของเพลงที่ถูกใช้งานมาก่อน 1 มกราคม</p><p>ที่มา - <a href=\"https://themlc.com/press/mechanical-licensing-collective-receives-424-million-historical-unmatched-royalties-digital\">The MLC</a></p><p><img alt=\"No Description\" src=\"https://www.blognone.com/sites/default/files/externals/4868545ee363376a62fecc37ac6dd02c.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fe1480d47105abdc6715537010c582086ca65cdf4ecf41ca7a02ad31dbc4a76","category":"Thai"}