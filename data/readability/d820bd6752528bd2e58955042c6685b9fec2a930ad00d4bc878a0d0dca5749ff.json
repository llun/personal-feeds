{"title":"NVIDIA ประเมินยอดขายราว 2-6% ของรายได้รวม มาจากลูกค้าเหมืองคริปโต","link":"https://www.blognone.com/node/121394","date":1614255755000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Nvidia_logo.png?itok=9leOFdRX\"></p><div itemprop=\"description\"><p>ในรายงาน<a href=\"https://www.blognone.com/node/121373\">ผลประกอบการของ NVIDIA ไตรมาสล่าสุด</a> ที่รายได้รวมทำสถิติใหม่ บริษัทบอกว่ารายได้ส่วนใหญ่มาจากสองกลุ่มธุรกิจคือเกม และศูนย์ข้อมูล แบ่งตามประเภทสินค้าและช่องทางจัดจำหน่าย แต่หลายคนก็เชื่อว่าลูกค้าที่ซื้อการ์ดจอไปใช้ในงานเหมืองคริปโต น่าจะมีอัตราส่วนที่สูงเช่นกัน</p><p>Colette Kress ซีเอฟโอของ NVIDIA ได้ตอบคำถามเรื่องนี้บอกว่าบริษัทประเมินว่าลูกค้ากลุ่มที่ซื้อการ์ดจอนำไปใช้งานเหมืองคริปโต Ethereum ทำรายได้ให้บริษัทราว 100-300 ล้านดอลลาร์ ซึ่งเป็นเปอร์เซ็นต์ไม่สูงถ้าเทียบกับรายได้รวมบริษัทราว 5,000 ล้านดอลลาร์ อย่างไรก็ตาม NVIDIA ยอมรับว่าการตรวจสอบว่าลูกค้าซื้อเพื่อนำไปใช้งานใดจริง ๆ ทำได้ยาก</p><p>เมื่อสัปดาห์ที่แล้ว NVIDIA ได้<a href=\"https://www.blognone.com/node/121269\">ประกาศ</a>ออกชิปสำหรับงานขุดเงินคริปโตโดยเฉพาะ และประกาศจะอัพเดตไดร์เวอร์ของ RTX 3060 เพื่อลดพลังการขุดของการ์ดลงครึ่งหนึ่ง</p><p>ที่มา: <a href=\"https://www.coindesk.com/nvidia-ethereum-mining-quarterly-revenue-earnings\">CoinDesk</a></p><p><img src=\"https://www.blognone.com/sites/default/files/externals/e17c758ddbbeceac9b7f25cf6c3f9ef4.png\" alt=\"NVIDIA\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d820bd6752528bd2e58955042c6685b9fec2a930ad00d4bc878a0d0dca5749ff","category":"Thai"}