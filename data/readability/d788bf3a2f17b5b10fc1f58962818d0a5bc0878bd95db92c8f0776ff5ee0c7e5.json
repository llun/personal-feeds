{"title":"ผลจากเฟซบุ๊กบล็อคสื่อออสเตรเลีย ส่งผลให้ทราฟฟิกเข้าเว็บข่าวหายไปราว 20%","link":"https://www.blognone.com/node/121290","date":1613743883000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>ประเด็นร้อนของวงการไอทีรอบสัปดาห์นี้อยู่ที่ประเทศออสเตรเลีย ที่กฎหมายใหม่ News Media Bargaining Code เริ่มมีผลบังคับใช้ ทำให้แพลตฟอร์มออนไลน์ต้องตัดสินใจว่าจะยอมจ่ายเงินให้สำนักข่าวหรือไม่ ซึ่งแนวทางของแต่ละบริษัทต่างกันไป โดย<a href=\"https://www.blognone.com/node/121231\">กูเกิลยอมจ่ายเงินให้สำนักข่าว</a> ในขณะที่<a href=\"https://www.blognone.com/node/121247\">เฟซบุ๊กเลือกไม่จ่าย และบล็อคเนื้อหาข่าวจากสื่อออสเตรเลีย</a> เพื่อไม่ผิดกฎหมาย</p><p>ผลจากการที่เฟซบุ๊กตัดสินใจบล็อคการเข้าถึงข่าวของผู้ใช้ในออสเตรเลีย ทำให้ทราฟฟิกเข้าเว็บไซต์ข่าวในออสเตรเลียลดลงทันที คิดเป็นสัดส่วนราว 20% (เพราะแหล่งที่มาจากเฟซบุ๊กหายไป)</p><p>ในทางกลับกัน ผู้ใช้เฟซบุ๊กที่อยู่นอกประเทศออสเตรเลีย ก็ไม่สามารถเข้าถึงสำนักข่าวจากออสเตรเลียได้เช่นกัน ผมลองเข้าถึงเพจของ<a href=\"https://www.facebook.com/sydneymorningherald\">หนังสือพิมพ์ Sydney Morning Herald</a> ซึ่งเป็นหนังสือพิมพ์ยักษ์ใหญ่ของออสเตรเลีย ก็พบหน้าตาดังภาพ</p><p><img alt=\"No Description\" src=\"https://www.blognone.com/sites/default/files/externals/af965436d0f0f943930919949270fc8a.png\"></p><p>ที่มา - <a href=\"https://www.niemanlab.org/2021/02/in-australia-facebooks-ban-on-sharing-news-stories-has-sent-publishers-traffic-tumbling/\">Nieman Lab</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d788bf3a2f17b5b10fc1f58962818d0a5bc0878bd95db92c8f0776ff5ee0c7e5","category":"Thai"}