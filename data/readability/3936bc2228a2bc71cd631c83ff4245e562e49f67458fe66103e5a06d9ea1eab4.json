{"title":"สำนักข่าว ABC ออสเตรเลียแปะป้าย อ่านข่าวในเฟซบุ๊กไม่ได้ อ่านบนแอพสิ ยอดดาวน์โหลดขึ้นที่ 1","link":"https://www.blognone.com/node/121300","date":1613817599000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/australia.png?itok=EsPPn81j\"></p><div itemprop=\"description\"><p>The Verge ติดตาม <a href=\"https://www.blognone.com/node/121247\">กรณีเฟซบุ๊กบล็อคการเข้าถึงเนื้อหาจากสื่อออสเตรเลียตามกฎหมายใหม่</a> พบว่ายอดดาวน์โหลดแอพข่าวในออสเตรเลียเพิ่มขึ้นแทน</p><p>จากสถิติของ App Annie ประจำวันที่ 19 กุมภาพันธ์ 2021 แอพที่ได้ประโยชน์สูงสุดคือ ABC News ของบริษัทกระจายเสียงแห่งออสเตรเลีย Australian Broadcasting Corporation (คล้ายๆ กับ BBC ของอังกฤษหรือ ThaiPBS ของบ้านเรา) ที่ครองอันดับหนึ่งของยอดดาวน์โหลด Play Store และอันดับสองของ App Store ในออสเตรเลีย</p><p>นอกจากนี้ แอพอีกตัวคือ 9Now ของ Nine Network (ทีวีช่อง 9 ของออสเตรเลีย) ก็ตามขึ้นมาในอันดับ 9 ของ Play Store</p><p>ในหน้าเว็บของ ABC Australia ยังช่วยโปรโมทแอพด้วยการแปะแบนเนอร์ว่า \"อ่านข่าวของเราในเฟซบุ๊กไม่ได้ใช่ไหม มาดาวน์โหลดแอพไปแทนสิ\"</p><p><img alt=\"No Description\" src=\"https://www.blognone.com/sites/default/files/externals/74dae98c8066096e7059c7e357d4fe83.png\"></p><p><img alt=\"No Description\" src=\"https://www.blognone.com/sites/default/files/externals/abd04951e48c3391aac204d9e542350b.png\"></p><p>ที่มา - <a href=\"https://www.theverge.com/2021/2/19/22291406/abc-news-app-top-charts-facebook-ban-australia?scrolla=5eb6d68b7fedc32c19ef33b4\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3936bc2228a2bc71cd631c83ff4245e562e49f67458fe66103e5a06d9ea1eab4","category":"Thai"}