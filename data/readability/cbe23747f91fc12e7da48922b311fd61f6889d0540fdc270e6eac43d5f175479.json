{"title":"Spotify ชี้แจงสัญญากับ Kakao M หมดอายุ, ยืนยันไม่เกี่ยวกับการบุกตลาดเกาหลีใต้","link":"https://www.blognone.com/node/121448","date":1614568250000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/spotify500.png?itok=cAgEZWvb\"></p><div itemprop=\"description\"><p>หลังจากเมื่อวานนี้ผู้ใช้ทั่วโลกพบว่าเพลง K-Pop จำนวนมากหายไปจากแอป Spotify ทาง Spoitfy ก็ออกมาชี้แจงว่าเป็นเพราะสัญญาการใช้เพลงเหล่านี้ในแอปหมดอายุในวันที่ 1 มีนาคม แม้ว่าจะพยายามเจรจาสัญญาใหม่มานานถึงหนึ่งปีครึ่งแต่ก็เจรจาไม่สำเร็จจนกระทั่งต้องถอดเพลงเมื่อคืนที่ผ่านมา</p><p>ทาง Spotify ยังชี้แจงเพิ่มเติมว่าการต่อสัญญาเพลงนี้ไม่เกี่ยวข้องกับการที่ Spotify เข้าไปทำตลาดในเกาหลีใต้ และทับกับธุรกิจ Melon ของ Kakao M และตอนนี้ก็ยังเดินหน้าเจรจาต่อสัญญากันต่อไป</p><p>เพลงที่ Kakao M ถืออยู่คิดเป็นจำนวนถึง 37.5% ของชาร์ต Gaon Top 400 หาก Spotify ต่อสัญญาไม่ได้ก็น่าจะกระทบกับกลุ่มคนฟังเพลงเกาหลีอย่างหนัก</p><p>ที่มา - <a href=\"https://entertain.naver.com/read?oid=001&amp;aid=0012231456\">NAVER</a></p><p><img alt=\"No Description\" src=\"https://www.blognone.com/sites/default/files/externals/ee2e156b684a4c52e6abe18a08ed01c4.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbe23747f91fc12e7da48922b311fd61f6889d0540fdc270e6eac43d5f175479","category":"Thai"}