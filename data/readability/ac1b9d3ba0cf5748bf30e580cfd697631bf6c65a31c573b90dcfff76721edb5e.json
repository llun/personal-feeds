{"title":"Apple ออกอัพเดต macOS Big Sur 11.2.2 ป้องกันปัญหา MacBook เชื่อมต่ออุปกรณ์ 3rd Party USB-C","link":"https://www.blognone.com/node/121421","date":1614353121000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/bigsur.png?itok=8bjoJKPO\"></p><div itemprop=\"description\"><p>แอปเปิลออกอัพเดตย่อย macOS Big Sur 11.2.2 เพื่อแก้ปัญหา MacBook Pro (รุ่นปี 2019 ขึ้นไป) และ MacBook Air (รุ่นปี 2020 ขึ้นไป) โดยแอปเปิลระบุว่าเป็นการป้องกันความเสียหายที่อาจเกิดขึ้น เมื่อเชื่อมต่อ MacBook รุ่นดังกล่าวกับ Hub หรือ Dock ของผู้ผลิต 3rd Party ผ่าน USB-C</p><p>แอปเปิลไม่ได้ให้รายละเอียดเพิ่มเติมเกี่ยวกับปัญหานี้ว่าความเสียหายมีอาการลักษณะอย่างไร แต่ทั้งนี้ผู้ใช้งาน macOS Big Sur โดยเฉพาะ MacBook สองรุ่นที่กล่าวข้างต้น สามารถอัพเดตระบบปฏิบัติการได้ผ่าน Software Update ใน System Preferences</p><p>อัพเดต macOS Big Sur 11.2.2 นี้ สามารถอัพเดตได้ในอุปกรณ์ Mac ทุกรุ่นที่อัพเดต Big Sur ได้ ไม่จำกัดแค่ MacBook กลุ่มที่มีปัญหา</p><p>ที่มา: <a href=\"https://9to5mac.com/2021/02/25/macos-big-sur-11-2-2-usb-c-charger-fix/\">9to5Mac</a></p><p><img src=\"https://www.blognone.com/sites/default/files/externals/8ea1757c5686bdfecf1740b0c2e95190.jpg\" alt=\"MacBook Air\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac1b9d3ba0cf5748bf30e580cfd697631bf6c65a31c573b90dcfff76721edb5e","category":"Thai"}