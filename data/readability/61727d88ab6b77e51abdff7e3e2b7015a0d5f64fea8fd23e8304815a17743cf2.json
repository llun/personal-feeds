{"title":"ไมโครซอฟท์จับมือสมาคมสื่อยุโรป เสนอกฎหมายแพลตฟอร์มจ่ายเงินสื่อแบบออสเตรเลีย","link":"https://www.blognone.com/node/121348","date":1614125618000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121348\" title=\"ไมโครซอฟท์จับมือสมาคมสื่อยุโรป เสนอกฎหมายแพลตฟอร์มจ่ายเงินสื่อแบบออสเตรเลีย\">ไมโครซอฟท์จับมือสมาคมสื่อยุโรป เสนอกฎหมายแพลตฟอร์มจ่ายเงินสื่อแบบออสเตรเลีย</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/microsoft-logo.png?itok=DwamjjzD\"></p><div itemprop=\"description\"><p>ประเด็นเรื่องกฎหมายสื่อ News Media Bargaining Code ของออสเตรเลีย จบลงด้วย<a href=\"https://www.blognone.com/node/121331\">รัฐบาลออสเตรเลียยอมถอย ปรับแก้กฎหมายให้สอดคล้องกับแพลตฟอร์มออนไลน์มากขึ้น</a> แต่ประเด็นเรื่องแพลตฟอร์มควรจ่ายเงินให้สื่อยังไม่จบลงง่ายๆ</p><p><a href=\"https://www.blognone.com/node/120943\">ไมโครซอฟท์ที่แสดงท่าทีมาตลอดว่า \"พร้อมจ่าย\"</a> ไปคุยกับสมาคมสื่อในยุโรปหลายแห่ง และออกมาเรียกร้องให้ยุโรปออกกฎหมายลักษณะเดียวกับออสเตรเลียบ้างเช่นกัน</p><p>สมาคมสื่อที่ไมโครซอฟท์ไปผนึกกำลังด้วย ได้แก่ European Publishers Council (EPC), News Media Europe (NME), European Newspaper Publisher's Association (ENPA), European Magazine Media Association (EMMA) โดยทั้งหมดจะร่วมกันพัฒนาโซลูชันให้สื่อได้รับเงินจากบริษัทเทคโนโลยี ที่ใช้กฎหมายของออสเตรเลียเป็นต้นแบบ</p><p>ยุโรปเองเพิ่งมีกฎหมาย EU Digital Single Market Copyright Directive ที่ยกระดับเรื่องลิขสิทธิ์ในยุคออนไลน์ที่แพลตฟอร์มมีบทบาทมากขึ้นกว่าเดิม กฎหมายนี้จะมีผลบังคับใช้ในเดือนมิถุนายน 2021 และกลุ่มของไมโครซอฟท์ในรอบนี้ก็ออกมาเรียกร้องให้ประเทศสมาชิกต่างๆ ผลักดันกฎหมายของตัวเองตามแนวทางนี้</p><p><img alt=\"No Description\" src=\"https://www.blognone.com/sites/default/files/externals/8ac7dad42d9f29daeea07ba531b63e79.png\"></p><p>ที่มา - <a href=\"https://blogs.microsoft.com/eupolicy/2021/02/22/europe-press-publishers-microsoft-call-for-australian-style-arbitration-mechanism-in-europe/\">Microsoft</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61727d88ab6b77e51abdff7e3e2b7015a0d5f64fea8fd23e8304815a17743cf2","category":"Thai"}