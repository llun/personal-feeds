{"title":"Jack Dorsey ซีอีโอทวิตเตอร์ร่วมกับแร็ปเปอร์ชื่อดัง Jay Z เปิดตัวกองทุนเพื่อการพัฒนาบิตคอยน์","link":"https://www.blognone.com/node/121170","date":1613140704000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/bitcoin.png?itok=I0kCGvlu\"></p><div itemprop=\"description\"><p>Jack Dorsey ซีอีโอ Twitter และ Square ร่วมกับ Jay Z แร็ปเปอร์ชื่อดังซึ่งเป็นเจ้าของ Tidal เปิดตัวโครงการกองทุนเพื่อการพัฒนาบิตคอยน์ โดยเริ่มต้นในแอฟริกาและอินเดียในชื่อว่า ₿trust</p><p>Dorsey โพสต์ผ่านบัญชีทวิตเตอร์ของเขา โดยระบุว่าเขาและ Jay Z จะตั้งกองทุนด้วยสินทรัพย์ 500 บิตคอยน์ คิดเป็นมูลค่า 23.6 ล้านดอลลาร์ โดยการจัดตั้งกองทุนนี้เป็นระบบ blind irrevocable trust ที่ Dorsey และ Jay Z ไม่สามารถกำหนดทิศทางได้ว่าจะให้กองทุนนี้ดำเนินไปในทิศทางใด ดังนั้น Dorsey จึงทวีตพร้อมลิงก์รับสมัครสมาชิกบอร์ด 3 คนเพื่อเริ่มโครงการนี้ด้วย แต่ Dorsey ก็ยังไม่ได้ให้รายละเอียดที่ชัดเจนเกี่ยวกับการดำเนินงานของกองทุนนี้</p><p>กรณีของประเทศในแถบแอฟริกานั้น ตอนนี้สกุลเงินคริปโตเริ่มนิยมกันมากขึ้น ในขณะที่อินเดียจะแบนสกุลเงินคริปโตทั้งหมดโดยกำหนดระยะเวลาเพื่อให้นักลงทุนมีเวลาวางแผนในการขายสินทรัพย์เหล่านี้ออกไปก่อนที่จะแบนถาวร</p><p>ที่มา - <a href=\"https://www.engadget.com/jay-z-and-jack-dorsey-launch-a-24-million-bitcoin-development-fund-123959866.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/7fa4d690e6fc8a9f76121e721a5007ca.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a62d46709c9535571c7689f0aec3a3c6e67cacba1aa28cc06a0496a279077619","category":"Thai"}