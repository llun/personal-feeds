{"title":"Valheim เกมเอาตัวรอดแดนไวกิ้ง ติดหนึ่งในสิบอันดับผู้เล่นสูงสุดบน Steam หลังเปิดตัวไม่ถึงสัปดาห์","link":"https://www.blognone.com/node/121080","date":1612781292000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 8 February 2021 - 17:48</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/ghm06InW_400x400.png?itok=3Z6P9_5X\"></p><div itemprop=\"description\"><p>Valheim เกมเอาตัวรอดในโลกไวกิ้งสุดเมทัล โดย Iron Gate Studio ทีมพัฒนาเกมจากสวีเดน ที่เพิ่งเปิดตัวไปเมื่อ 2 กุมภาพันธ์ที่ผ่านมา และยังเป็น Early Access อยู่ กลับฮิตติดอันดับผู้เล่นสูงสุดบน Steam ด้วยจำนวนผู้เล่นสูงสุดกว่า 130,000 คน พร้อมคะแนนรีวิว “แง่บวกเป็นอย่างยิ่ง” จากเกือบ 9,000 รีวิวและปัจจุบันติดอันดับหนึ่งบนชาร์ตเกมขายดีของหน้า Steam ประเทศไทยแล้ว</p><p>ใน Valheim ผู้เล่นจะได้รับบทนักรบไวกิ้งที่ตายในสนามรบและถูกเหล่าวัลคิวรี่พาดวงวิญญาณไปยัง Valheim ดินแดนที่สิบแห่งตำนานนอร์ส ที่คาดว่าผู้พัฒนาเขียนขึ้นเองโดยการตีความ Valhalla โลกหลังความตายของนักรบไวกิ้งในรูปแบบใหม่ เพราะตำนานนอร์สมีเพียงเก้าดินแดนเท่านั้น และผู้เล่นจะต้องรวบรวมทรัพยากร คราฟต์ของ ต่อสู้ และเอาตัวรอดในโลกไวกิ้งในภาพกราฟฟิกสามมิติพิกเซลต่ำย้อนยุค และสามารถเล่นออนไลน์ร่วมกับเพื่อนได้</p><p>แฟนๆ เกมเอาตัวรอดอย่าง Minecraft, Rust, The Forest และอื่นๆ น่าจะชื่นชอบเกมนี้ เพราะในรีวิวก็มีคนเขียนไว้ว่ารู้สึกเหมือนได้เล่น Minecraft ครั้งแรก และนอกจากนี้ก็มีคำชมในด้านโลกโอเพ่นเวิลด์แบบตำนานนอร์สที่กว้างใหญ่ รายละเอียดการเอาตัวรอดที่ผู้เล่นต้องการทั้งน้ำ อาหาร และรักษาอุณหภูมิตัวเอง การคราฟต์ของที่หลากหลาย และอื่นๆ อีกมากมาย ปัจจุบันตัวเกมวางขายอยู่ในราคา 289 บาท <a href=\"https://store.steampowered.com/app/892970/Valheim/\">บน Steam</a></p><p>ที่มา - <a href=\"https://steamcharts.com/app/892970\">SteamCharts</a>, <a href=\"https://www.pcgamer.com/valheim-tops-best-seller-list-as-it-enters-the-top-10-steam-games/\">PC Gamer</a></p><iframe width=\"640\" height=\"365\" src=\"https://www.youtube.com/embed/Ly2P6powIjw\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p><img alt=\"No Description\" src=\"https://www.blognone.com/sites/default/files/externals/1c220c6e9debe0fe74862563b868c236.jpg\"><img alt=\"No Description\" src=\"https://www.blognone.com/sites/default/files/externals/010192ef8ca981de6cf4e534cd45e0a2.jpg\"><img alt=\"No Description\" src=\"https://www.blognone.com/sites/default/files/externals/31d68ea109605b2acf4b3738523bf65b.jpg\"><img alt=\"No Description\" src=\"https://www.blognone.com/sites/default/files/externals/57e68d49342c825c2de106d2805cfb63.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8b3127e4a8ecffbbe6cf51fcbe475cf98e6b82282d12cb45a6f17cf927e8655","category":"Thai"}