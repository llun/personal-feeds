{"title":"กสทช. ยืนยัน Starlink ต้องขอใบอนุญาตก่อน ถึงให้บริการในประเทศไทยได้","link":"https://www.blognone.com/node/121192","date":1613369204000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/800px-Starlink_Logo.svg_.png?itok=pMHDPJvx\"></p><div itemprop=\"description\"><p>จากกรณี <a href=\"https://www.blognone.com/node/121115\">Starlink เปิดจองคิวทั่วโลก</a> (<a href=\"https://www.blognone.com/node/121136\">รายละเอียดเรื่องค่าบริการ</a>) ทำให้เกิดความเข้าใจผิดว่า <a href=\"https://www.blognone.com/node/121158\">Starlink สามารถให้บริการโดยไม่ต้องขอใบอนุญาต</a></p><p>วันนี้ Blognone ได้รับหนังสือจากสำนักงาน กสทช. ในฐานะหน่วยงานกำกับดูแลด้านการสื่อสารผ่านดาวเทียม ยืนยันว่าการให้บริการอินเทอร์เน็ตผ่านดาวเทียม (กรณีนี้คือ Starlink แต่ก็รวมถึงกรณีอื่นๆ ด้วย) จำเป็นต้องได้รับใบอนุญาตประกอบกิจการโทรคมนาคม และการใช้ช่องสัญญาณดาวเทียมก่อน</p><p>สำนักงาน กสทช. ให้ข้อมูลว่าปัจจุบันยังไม่มีผู้มายื่นขอรับใบอนุญาตแต่อย่างใด \"มีแต่การขอข้อมูลและปรึกษาการดำเนินธุรกิจเกี่ยวกับการให้บริการอินเทอร์เน็ตผ่านดาวเทียมต่างชาติ\" เท่านั้น</p><p><img alt=\"No Description\" src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\"></p><p><img alt=\"No Description\" src=\"https://www.blognone.com/sites/default/files/externals/f5d84726fc658be29b9f43aedf72248e.png\"></p><p><img alt=\"No Description\" src=\"https://www.blognone.com/sites/default/files/externals/ca545f5a58d6a096605bbbd16b89f331.png\"></p><p>ภาพประกอบจาก <a href=\"https://www.starlink.com/\">Starlink</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fbc71c254b680cd2c1e7e04b35f691f0281d5be04156e932f36bacc76bd156b","category":"Thai"}