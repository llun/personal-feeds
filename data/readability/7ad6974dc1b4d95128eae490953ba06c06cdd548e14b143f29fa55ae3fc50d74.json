{"title":"Lalamove หยุดบริการส่งอาหาร Lalafood ในฟิลิปปินส์ กลับไปเน้นส่งของเป็นหลัก","link":"https://www.blognone.com/node/121073","date":1612757621000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/lalamove.png?itok=nJSzl6zc\"></p><div itemprop=\"description\"><p>Lalamove สตาร์ทอัพบริการขนส่งสินค้า สำนักงานใหญ่อยู่ฮ่องกงประกาศหยุดบริการส่งอาหารหรือ Lalafood ในฟิลิปปินส์ มีผล 15 กุมภาพันธ์นี้ โดยจะเน้นที่บริการหลักคือส่งของ Lalamove บอกด้วยว่าจะขยายบริการโลจิสติกส์ในกรุงมะนิลาและจังหวัดปัมปังกา</p><p>Lalamove เปิดตัว Lalafood ในฟิลิปปินส์ปี 2018 โดยมี Grab และ Foodpanda เป็นคู่แข่งด้วย ในข้อความแถลงฟยุดบริการ Lalafood ระบุว่า ปี 2021 จะยังคงเป็นอีกปีที่ Lalamove เติบโตอย่างแข็งแกร่งในฟิลิปปินส์ มีความมุ่งมั่นจะเสริมความแข็งแกร่งให้กับการลงทุนในฟิลิปปินส์เพื่อให้บริการลูกค้าได้ดีขึ้นและมอบโอกาสที่มากขึ้นให้กับผู้ขับขี่และพนักงาน</p><p>ยังมีรายงานด้วยว่า Lalamove ระดมทุนเพิ่ม 1.5 พันล้านเหรียญสหรัฐนำโดย Hillhouse Capital Group ในเดือนมกราคม ส่งผลให้มูลค่าบริษัทที่ประมาณ 10,000 ล้านเหรียญสหรัฐ</p><p><img alt=\"No Description\" src=\"https://www.blognone.com/sites/default/files/externals/a782db577487da72a1a318557533923a.jpg\"><br>ภาพจาก <a href=\"https://www.facebook.com/LalaFoodPH/\">Facebook Lalafood</a></p><p>ที่มา - <a href=\"https://www.techinasia.com/hong-kongs-lalamove-cease-food-delivery-unit-philippines\">Tech in Asia</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ad6974dc1b4d95128eae490953ba06c06cdd548e14b143f29fa55ae3fc50d74","category":"Thai"}