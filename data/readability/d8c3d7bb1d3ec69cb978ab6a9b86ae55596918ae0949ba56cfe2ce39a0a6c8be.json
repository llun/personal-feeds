{"title":"กูเกิลสร้างเว็บดึงข้อมูลจากเบราว์เซอร์ด้วยช่องโหว่ Spectre","link":"https://www.blognone.com/node/121690","date":1615810688000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>ช่องโหว่ Spectre/Meltdown ถูก<a href=\"https://www.blognone.com/node/98760\">เปิดเผยตั้งแต่ต้นปี 2018</a> และเปิดทางให้แฮกเกอร์ที่สามารถรันโค้ดในเครื่องของเหยื่อได้ สามารถอ่านข้อมูลในหน่วยความจำส่วนที่ไม่ได้รับอนุญาตได้ ล่าสุดกูเกิลสร้าง<a href=\"https://leaky.page/\">เว็บ leaky.page</a> เพื่อสาธิตการดึงข้อมูลออกจากเบราว์เซอร์</p><p>แม้อินเทลจะแพตช์ช่องโหว่ Spectre เพื่อป้องกันการอ่านข้อมูลข้ามโปรเซสไปแล้วแต่เทคนิคการสังเกตุพฤติกรรมซีพียูเพื่ออ่านข้อมูลจากโปรเซสเดียวกันก็ยังใช้งานได้อยู่ และกระบวนการทำงานของเบราว์เซอร์ที่ซับซ้อนทำให้หลายครั้งข้อมูลจากเว็บหนึ่งๆ อาจจะถูกนำไปใช้ในโปรเซสของเว็บอื่นๆ ต่อไป แม้โดยหลักการแล้วโค้ดจาวาสคริปต์ไม่ควรอ่านข้อมูลเหล่านั้นได้ แต่แฮกเกอร์ก็อาจจะใช้ช่องโหว่ Spectre อ่านข้อมูลกลับออกมาได้</p><p>เว็บสาธิตนี้สามารถดึงข้อมูลออกมาได้ที่อัตรา 8kB/s หาก timer ละเอียด 5us และจะเหลือ 60B/s หาก timer ละเอียดเพียง 1ms</p><p>กูเกิลปล่อยเว็บสาธิตนี้เพื่อพยายามเตือนนักพัฒนาเว็บว่าควรใช้มาตรการของเบราว์เซอร์เพื่อป้องกันไม่ให้ข้อมูลรั่วไปยังโปรเซสเบราว์เซอร์ที่คนร้ายควบคุม เช่น <a href=\"https://developer.mozilla.org/en-US/docs/Web/HTTP/Headers/Cross-Origin-Resource-Policy\">Cross-Origin Resource Policy</a>, <a href=\"https://developer.mozilla.org/en-US/docs/Web/HTTP/Headers/Cross-Origin-Opener-Policy\">Cross-Origin Opener Policy</a>, และ <a href=\"https://developer.mozilla.org/en-US/docs/Web/HTTP/Headers/Cross-Origin-Embedder-Policy\">Cross-Origin Embedder Policy</a></p><p>ที่มา - <a href=\"https://security.googleblog.com/2021/03/a-spectre-proof-of-concept-for-spectre.html\">Google Security Blog</a></p><iframe width=\"640\" height=\"360\" src=\"https://www.youtube.com/embed/V_9cQP60ZGI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8c3d7bb1d3ec69cb978ab6a9b86ae55596918ae0949ba56cfe2ce39a0a6c8be","category":"Thai"}