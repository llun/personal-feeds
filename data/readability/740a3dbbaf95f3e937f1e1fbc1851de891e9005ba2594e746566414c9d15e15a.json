{"title":"ธนาคาร Mizuho โยกข้อมูลผิดพลาด ทำตู้ ATM ยึดบัตรลูกค้าจำนวนมาก","link":"https://www.blognone.com/node/121463","date":1614656501000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/flag-of-japan.png?itok=IPzrIdh_\"></p><div itemprop=\"description\"><p>ธนาคาร Mizuho ในญี่ปุ่นโยกย้ายข้อมูล (data migration) ผิดพลาด ส่งผลให้ตู้เอทีเอ็มยึดบัตรเอทีเอ็มและสมุดบัญชีลูกค้าที่มากดเงิน</p><p>หลังจากลูกค้าจำนวนมากร้องเรียนจนคอลเซ็นเตอร์หนาแน่น ทางธนาคารกู้ระบบคืนมาได้ภายในวันจันทร์ที่ผ่านมา และประกาศว่าจะส่งบัตรและสมุดบัญชีคืนให้ลูกค้าภายหลัง ส่วนลูกค้าที่ต้องไปกดเงินจากตู้ต่างธนาคารนั้น ทาง Mizuho จะคืนค่าธรรมเนียมให้</p><p>Financial Services Agency หน่วยงานกำกับดูแลธนาคารของญี่ปุ่นระบุว่าขอคำชี้แจงปัญหาครั้งนี้ไปยังธนาคารแล้ว</p><p>ที่มา - <a href=\"https://www.theregister.com/2021/03/02/mizuho_bank_outage/\">The Register</a>, <a href=\"https://www.nippon.com/en/news/yjj2021030100346/fsa-to-order-mizuho-bank-to-report-on-nationwide-atm-failure.html\">Nippon.com</a></p><p><img alt=\"No Description\" src=\"https://www.blognone.com/sites/default/files/externals/a53caa57d5b244199c9035efd0410300.jpg\"><br>ภาพธนาคาร Mizuho (winhorse/GettyImages)</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"740a3dbbaf95f3e937f1e1fbc1851de891e9005ba2594e746566414c9d15e15a","category":"Thai"}