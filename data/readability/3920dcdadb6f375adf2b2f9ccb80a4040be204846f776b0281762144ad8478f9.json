{"title":"เปิดตัว Pokémon ภาครีเมค Brilliant Diamond และ Shining Pearl ลง Switch ปลายปี 2021","link":"https://www.blognone.com/node/121431","date":1614420875000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/pokemon.png?itok=-szJwJQ7\"></p><div itemprop=\"description\"><p>เมื่อวานนินเทนโดเปิดตัว Pokémon ภาคใหม่ Brilliant Diamond และ Shining Pearl ซึ่งเป็นการนำเกม Pokémon Diamond &amp; Pearl (ถือเป็น Gen 4) ที่ออกบน Nintendo DS ในปี 2006 มารีเมคใหม่ทั้งหมดบน Nintendo Switch มีกำหนดวางขายช่วงปลายปี 2021</p><p>การรีเมคครั้งนี้ยังใช้ฉากหลังเป็นเขต Sinnoh region แต่ปรับปรุงกราฟิกใหม่หมดเป็น 3D ตามแนวทางเกม Pokémon ยุคใหม่ แต่ยังคงเนื้อเรื่อง ตัวละคร สิ่งปลูกสร้างของเดิมไว้</p><p>ในอดีต นินเทนโดเคยรีเมค Pokémon ภาคหลักอยู่หลายครั้ง เช่น FireRed &amp; LeafGreen (2004), HeartGold &amp; SoulSilver (2009), Omega Ruby &amp; Alpha Sapphire (2014) ซึ่งตามคิวของการรีเมคแล้วก็จะเป็นภาคถัดมาคือ Diamond &amp; Pearl นั่นเอง</p><p><img alt=\"No Description\" src=\"https://www.blognone.com/sites/default/files/externals/632173be64f61540a9dbe4d243aa9b21.jpg\"></p><iframe width=\"640\" height=\"360\" src=\"https://www.youtube.com/embed/BjCwUk06ZSk\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3920dcdadb6f375adf2b2f9ccb80a4040be204846f776b0281762144ad8478f9","category":"Thai"}