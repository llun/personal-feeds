{"title":"[ไม่ยืนยัน] กูเกิลในเกาหลี จะลดค่าคอมมิชชั่นให้นักพัฒนาแอปครึ่งหนึ่ง มีผล ก.ค.","link":"https://www.blognone.com/node/121709","date":1615885211000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121709\" title=\"[ไม่ยืนยัน] กูเกิลในเกาหลี จะลดค่าคอมมิชชั่นให้นักพัฒนาแอปครึ่งหนึ่ง มีผล ก.ค. \">[ไม่ยืนยัน] กูเกิลในเกาหลี จะลดค่าคอมมิชชั่นให้นักพัฒนาแอปครึ่งหนึ่ง มีผล ก.ค.</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>สื่อเกาหลีรายงานว่า กูเกิลในเกาหลี เข้ารายงานต่อคณะกรรมการด้านวิทยาศาสตร์และเทคโนโลยีว่าจะลดอัตราค่าคอมมิชชั่นที่นักพัฒนาแอปต้องจ่ายให้กูเกิล 30% เหลือ 15% เฉพาะแอปพลิเคชั่นที่ทำรายได้ต่อปีบน Play Store น้อยกว่า 1 ล้านดอลลาร์ มีผลเดือนกรกฎาคม</p><p>ข่าวดังกล่าวสอดคล้องกับที่กูเกิลเคยประกาศจะลดค่าคอมมิชชั่นก่อนหน้านี้ หลังจากที่ตนประกาศการชำระเงินทั้งหมด<a href=\"https://www.blognone.com/node/118692\">ต้องทำผ่านระบบของกูเกิลเอง</a> ซึ่งมีผลเมื่อเดือนมกราคม แต่นักพัฒนารวมถึงธุรกิจต่างๆ ไม่พอใจ กูเกิลจึงให้เวลาธุรกิจปรับตัว และยืดระยะเวลาไปถึงเดือนกันยายนปีนี้</p><p>รายงานจากรัฐบาลเกาหลีที่อ้างว่าได้ตรวจสอบข้อมูลจากบริษัท 246 แห่ง ระบุว่า ยอดขายจากแอปใน Google Play Store ปีที่แล้วอยู่ที่ประมาณกว่า 5 ล้านล้านวอน (4.4 พันล้านดอลลาร์) คิดเป็น 75% ของยอดขายแอปทั้งหมด</p><p><img alt=\"No Description\" src=\"https://www.blognone.com/sites/default/files/externals/6717741eff454397470687dd679c7295.jpg\"></p><p>ที่มา - <a href=\"https://en.yna.co.kr/view/AEN20210315009500325\">Yonhap</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7765dc43dadd98a1e1062fb4cc4aa71193c6b876922c22eb6a672f5b4c1c2a59","category":"Thai"}