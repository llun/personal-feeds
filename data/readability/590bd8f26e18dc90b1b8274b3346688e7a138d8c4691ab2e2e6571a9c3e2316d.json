{"title":"FedEx เปิดแผนใหญ่ ใช้รถบรรทุก EV ส่งของให้ได้ทั้งหมดทุกคันภายในปี 2040","link":"https://www.blognone.com/node/121575","date":1615176634000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fedex.png?itok=-tLMaPra\"></p><div itemprop=\"description\"><p>FedEx จะเปลี่ยนรถบรรทุกส่งของในปัจจุบันเป็นรุ่นไฟฟ้าหรือ EV ให้ได้ทั้งหมดภายในปี 2040 โดยเฟสแรกจะค่อยๆ เลิกใช้รถบรรทุกที่มีอยู่ และการจัดซื้อรถยานพาหนะแบบ EV จะต้องมีสัดส่วนเป็นครึ่งหนึ่งของการจัดซื้อทั้งหมดทั่วโลกภายในปี 2025 และหลังจากนี้ การจัดซื้อจะเป็น 100% ภายในปี 2030</p><p>FedEx เป็นอีกหนึ่งบริษัทที่เข้าร่วมให้คำมั่นสัญญาว่าจะเป็นบริษัทที่บรรลุ Carbon-Neutral หรือการดำเนินการปล่อยคาร์บอนไดออกไซด์เป็นศูนย์ โดย FedEx จะลงทุนกว่า 2 พันล้านดอลลาร์ใน 3 ประเด็นหลัก ได้แก่ การใช้รถยนต์พลังงานไฟฟ้า, พลังงานยั่งยืนและการขับคาร์บอน ในจำนวนนี้รวมการลงทุน 100 ล้านดอลลาร์แก่มหาวิทยาลัยเยลเพื่อช่วยจัดตั้ง Yale Center for Natural Carbon Capture เพื่อเร่งวิจัยเกี่ยวกับวิธีการกักเก็บคาร์บอน</p><p><img alt=\"No Description\" src=\"https://www.blognone.com/sites/default/files/externals/15ca67327e4f5332edfe76dbae9b1055.jpg\"></p><p>นอกจากนี้ FedEx จะต่อยอดโครงการ FedEx Fuel Sense ที่ประสบความสำเร็จซึ่งออกแบบมาเพื่อลดการใช้เชื้อเพลิงในเครื่องบิน ในปี 2012 โครงการนี้ช่วยประหยัดเชื้อเพลิงเครื่องบินได้รวมกัน 1.43 พันล้านแกลลอนและหลีกเลี่ยงการปล่อยก๊าซคาร์บอนไดออกไซด์ (CO2) ได้มากกว่า 13.5 ล้านเมตริกตัน รวมถึงลงทุนการใช้พลังงานหมุนดวียนในโรงงานทั่วโลกกว่า 5,000 แห่ง</p><p>ที่มา - <a href=\"https://newsroom.fedex.com/newsroom/sustainability2021/\">FedEx</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"590bd8f26e18dc90b1b8274b3346688e7a138d8c4691ab2e2e6571a9c3e2316d","category":"Thai"}