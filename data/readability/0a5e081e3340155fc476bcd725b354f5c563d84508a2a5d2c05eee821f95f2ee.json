{"title":"Google Meet บนมือถือเปลี่ยนภาพพื้นหลังได้แล้ว, แสดงหน้าคนคุยหลายคนพร้อมกัน","link":"https://www.blognone.com/node/121466","date":1614668717000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/meet.png?itok=1lk--QPQ\"></p><div itemprop=\"description\"><p>กูเกิลประกาศอัพเดต Google Meet หลายอย่าง ของสำคัญที่คนน่าจะได้สัมผัสกันเยอะคือ Meet เวอร์ชันมือถือ มีของใหม่ดังนี้</p><ul><li>เปลี่ยนภาพพื้นหลังได้เองแล้ว (ของเดิมทำได้แต่เบลอฉากหลัง เปลี่ยนภาพไม่ได้)</li><li>แสดง mobile tile view มุมมองที่เห็นคู่สนทนามากกว่า 1 คน</li><li>รองรับ split screen และ picture-in-picture</li><li>รองรับฟีเจอร์ Q&amp;A และ poll</li></ul><p><img src=\"https://i.imgur.com/JKlq9jq.jpg\"></p><p>กูเกิลยังประกาศรองรับการประชุม Google Meet โดยใช้หน้าจอที่สอง (second-screen) ช่วยให้คนที่มีชุดฮาร์ดแวร์สำหรับประชุม Meet หรือใช้อุปกรณ์จำพวก Nest Hub Max สามารถเชื่อมต่อ Meet เข้ามา และได้ฟีเจอร์ทัดเทียมกับบนเบราว์เซอร์และบนอุปกรณ์พกพา</p><p><img alt=\"No Description\" src=\"https://www.blognone.com/sites/default/files/externals/f2b61f50cfbcbcfbe0ae1a7322f6a2b5.jpg\"></p><p>สุดท้ายคือ ฟีเจอร์ live stream ของ Meet ที่ถ่ายทอดให้คนจำนวนมากๆ ในองค์กรฟังอย่างเดียว รองรับฟีเจอร์ Q&amp;A, poll และ live caption ด้วย</p><p>ที่มา - <a href=\"https://cloud.google.com/blog/products/workspace/the-future-of-work-with-google-workspace\">Google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a5e081e3340155fc476bcd725b354f5c563d84508a2a5d2c05eee821f95f2ee","category":"Thai"}