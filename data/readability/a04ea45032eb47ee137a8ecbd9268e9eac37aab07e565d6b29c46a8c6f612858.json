{"title":"ไมโครซอฟท์ออกตัวช่วยบรรเทาช่องโหว่ Exchange ใช้ได้ย้อนไปถึงเวอร์ชัน 2013","link":"https://www.blognone.com/node/121695","date":1615859050000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/exchange_0.png?itok=QseenwSw\"></p><div itemprop=\"description\"><p>ประเด็นร้อนในโลกความปลอดภัยสัปดาห์ที่แล้วคือ <a href=\"https://www.blognone.com/node/121577\">ช่องโหว่ Microsoft Exchange ที่ถูกโจมตีเป็นวงกว้าง</a> จนไมโครซอฟท์<a href=\"https://www.blognone.com/node/121675\">ต้องยอมออกแพตช์ให้ Exchange 2019 เวอร์ชันที่ติดตั้งอัพเดตตัวเก่า</a> เพื่อเปิดโอกาสให้แพตช์กันง่ายขึ้น</p><p>แต่เท่านั้นดูยังไม่พอ เพราะการติดตั้งแพตช์อาจยังเป็นเรื่องยากเกินไปสำหรับองค์กรขนาดเล็ก ที่ไม่มีแอดมินหรือไม่มีความเชี่ยวชาญ ล่าสุดไมโครซอฟท์จึงออกเครื่องมือ Microsoft Exchange On-Premises Mitigation เพื่อช่วยบรรเทาปัญหาลงแบบง่ายๆ เพียงคลิกเดียว</p><p>เครื่องมือตัวนี้ใช้ย้อนหลังไปได้ถึง Exchange 2013 (ที่หมดระยะซัพพอร์ตไปแล้ว แต่ยังมีคนใช้กันอยู่) วิธีใช้งานเพียงแค่ดาวน์โหลด รันบนเครื่องที่เป็นเซิร์ฟเวอร์ Exchange และกดติดตั้งตามหน้าจอได้เลย</p><p>สิ่งที่เครื่องมือนี้จะทำคือปรับคอนฟิกของ URL rewrite เพื่อลดโอกาสถูกโจมตี (ยังไม่ใช่การอุดแพตช์เต็มรูปแบบ) และสแกนมัลแวร์ย้อนหลังให้ด้วยว่าโดนแฮ็กไปแล้วหรือยัง หากโดนไปแล้วจะคืนค่ากลับให้อัตโนมัติ</p><p>ไมโครซอฟท์ยืนยันว่าควรใช้ Exchange เวอร์ชันที่ยังซัพพอร์ตอยู่ เพื่อให้ได้แพตช์ความปลอดภัยล่าสุดเสมอ</p><p><img alt=\"No Description\" src=\"https://www.blognone.com/sites/default/files/externals/2eb912f39cf766ff48e040fc7c2cfcbd.png\"></p><p>ที่มา - <a href=\"https://msrc-blog.microsoft.com/2021/03/15/one-click-microsoft-exchange-on-premises-mitigation-tool-march-2021/\">Microsoft</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a04ea45032eb47ee137a8ecbd9268e9eac37aab07e565d6b29c46a8c6f612858","category":"Thai"}