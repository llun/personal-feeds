{"title":"Amazon เปิดตัวโครงการ Build It ให้จองสินค้าล่วงหน้า ก่อนผลิตขายจริงแบบ Kickstarter","link":"https://www.blognone.com/node/121244","date":1613601660000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 18 February 2021 - 05:41</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/amazon300.png?itok=SKw31CLy\"></p><div itemprop=\"description\"><p>Amazon ประกาศโครงการ <strong>Build It</strong> ที่มีรูปแบบคล้ายกับ Kickstarter โดย Amazon จะนำสินค้าต้นแบบมานำเสนอ และลูกค้าที่สนใจสามารถเลือกสั่งจองสินค้าล่วงหน้าได้ โดยหลังประกาศไปแล้ว 30 วัน ถ้ามีจำนวนลูกค้าที่แสดงความสนใจจำนวนมากพอตามเงื่อนไข Amazon ก็จะผลิตสินค้านั้นเพื่อจำหน่ายต่อไป</p><p>กรณีที่สินค้านั้นมีจำนวนผู้สนใจตามเงื่อนไข ลูกค้าที่สั่งจองได้จะได้รับสินค้าเป็นกลุ่มแรก และถูกหักเงินในราคาส่วนลด แต่หากสินค้ามีผู้สนใจไม่ครบจำนวน จะไม่มีการหักเงินแต่อย่างใด ทั้งนี้ Amazon เคยทดลองทำโครงการรูปแบบดังกล่าวในชื่อ Day 1 Editions ซึ่งมีสินค้าที่ได้รับการสนับสนุนจนผลิตออกมาขายทั่วไปแล้วอย่าง <a href=\"https://www.blognone.com/node/112178\">Echo Frames</a> แว่นที่เชื่อมต่อกับ Alexa</p><p>สินค้า 3 รายการแรก ที่ Amazon นำเสนอในโครงการ Build It ให้ลูกค้าที่สนใจสั่งจองได้ล่วงหน้ามีดังนี้</p><ul><li><strong>Smart Sticky Note Printer</strong> เครื่องพิมพ์กระดาษโน้ตมีแผ่นกาวด้วยความร้อน แบบสั่งงานด้วยเสียงผ่าน Alexa เวลาพิมพ์ ราคาสั่งจอง 89.99 ดอลลาร์</li><li><strong>Smart Nutrition Scale</strong> เครื่องชั่งที่เชื่อมต่อข้อมูลด้านโภชนาการ ทำงานร่วมกับจอ Echo Show รองรับคำสั่งเช่น ให้คำนวณน้ำตาลในบลูเบอร์รีนี้ ราคาสั่งจอง 34.99 ดอลลาร์</li><li><strong>Smart Cuckoo Clock</strong> นาฬิกาแขวนผนังมีนกร้อง (นาฬิกากุ๊กกู) ที่สามารถตั้งค่าการแจ้งเตือนต่าง ๆ ได้ ผ่านคำสั่งเสียง ราคาสั่งจอง 79.99 ดอลลาร์</li></ul><p>ที่มา: <a href=\"https://www.aboutamazon.com/news/devices/introducing-build-it\">Amazon</a> ผ่าน <a href=\"https://www.engadget.com/amazon-built-it-crowdfunded-cuckoo-clock-printer-scale-152301871.html\">Engadget</a></p><p><img src=\"https://assets.aboutamazon.com/dims4/default/d2b9d01/2147483647/strip/true/crop/1999x1125+1+0/resize/1320x743!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2Fb3%2F39%2F6c3913e74a1da11aca1be07b2f63%2Fsticky-note-printer-desk-1.jpg\" alt=\"Smart Sticky Note Printer\"></p><p><img src=\"https://assets.aboutamazon.com/dims4/default/ebe7ce0/2147483647/strip/true/crop/1999x1125+1+0/resize/1320x743!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F1b%2F03%2Fc844e3ab4367adae674c45b13c60%2Fsmart-scale-kitchen-1.jpg\" alt=\"Smart Nutrition Scale\n\"></p><p><img src=\"https://assets.aboutamazon.com/dims4/default/4ec65cf/2147483647/strip/true/crop/1999x1125+1+0/resize/1320x743!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F5a%2F2c%2Fa21c5e094972ba9fe87792c48199%2Fcuckoo-clock-wall.jpg\" alt=\"Smart Cuckoo Clock\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43fc7328291b8c5919eecd4b2ec62c87b9c82c6f8c006be11997961fa9059b4b","category":"Thai"}