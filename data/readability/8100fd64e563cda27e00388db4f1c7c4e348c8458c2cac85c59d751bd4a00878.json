{"title":"[ลือ] LG อาจตัดสินปิดส่วนธุรกิจสมาร์ทโฟน หลังการเจรจาหาผู้ซื้อไม่มีความคืบหน้า","link":"https://www.blognone.com/node/121824","date":1616460062000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/lg.png?itok=BWZHuDj9\"></p><div itemprop=\"description\"><p>ก่อนหน้านี้มี<a href=\"https://www.blognone.com/node/120716\">รายงาน</a>ข่าวว่า LG เตรียมปรับโครงสร้างธุรกิจสมาร์ทโฟน โดยเตรียมขายโรงงานให้กลุ่มธุรกิจ <a href=\"https://www.blognone.com/node/120765\">Vingroup</a> ของเวียดนาม ล่าสุด The Korea Herald อ้างแหล่งข่าวภายในเผยว่า LG อาจเลือกปิดธุรกิจส่วนนี้ไปเลย โดยไม่มีการขายออกไป</p><p>รายงานบอกว่า LG ได้เจรจากับหลายบริษัทเพื่อขายส่วนธุรกิจนี้ แต่ทุกรายไม่มีความคืบหน้าในการเจรจา โดยบริษัทที่ระบุถึงนอกจาก Vingroup ยังมี Volkswagen อีกด้วย ทั้งนี้หาก LG เลือกปิดส่วนธุรกิจนี้จริง พนักงานในส่วนดังกล่าวก็จะถูกย้ายไปอยู่ฝ่ายอื่น ซึ่งเป็นไปตามแผนที่ LG ระบุก่อนหน้านี้</p><p>ปัจจุบัน LG มีส่วนแบ่งในตลาดสมาร์ทโฟนทั่วโลกอยู่ที่อันดับ 9 ตามข้อมูลจากบริษัทวิจัย Counterpoint Research ส่งมอบสมาร์ทโฟน 24.7 ล้านเครื่องในปีที่ผ่านมา คิดเป็น 2% ของตลาดรวม และเป็นส่วนธุรกิจที่ขาดทุนต่อเนื่องหลายไตรมาส</p><p>ที่มา: <a href=\"http://www.koreaherald.com/view.php?ud=20210322000785\">The Korea Herald</a></p><p><img src=\"https://www.blognone.com/sites/default/files/externals/2773eea2338ac467f34130f7cc2a955f.jpg\" alt=\"LG Smartphone\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8100fd64e563cda27e00388db4f1c7c4e348c8458c2cac85c59d751bd4a00878","category":"Thai"}