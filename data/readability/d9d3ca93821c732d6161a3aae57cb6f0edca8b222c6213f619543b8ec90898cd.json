{"title":"DARPA จัดแข่ง AI ขับเครื่องบินรบในระบบจำลองสำเร็จ เตรียมนำลงเครื่องบินทดสอบในปีนี้","link":"https://www.blognone.com/node/121848","date":1616524177000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/darpa.PNG?itok=tx3Nq6mv\"></p><div itemprop=\"description\"><p>DARPA หน่วยงานให้เงินทุนวิจัยของกระทรวงกลาโหมสหรัฐฯ ประกาศความคืบหน้าของโครงการ Air Combat Evolution (ACE) ที่ปัญญาประดิษฐ์สามารถควบคุมเครื่องบินรบพร้อมใช้อาวุธหลากหลายประเภทบนเครื่องบินเพื่อรบแบบ dogfight กับนักบินในระบบจำลอง (simulation)</p><p>โครงการนี้เริ่มจากปีที่แล้วที่ Johns Hopkins Applied Physics Laboratory (APL) จัดการแข่งขัน AlphaDogfight จำลองการรบแบบ dogfight ด้วยเครื่องบิน F-16 และทีมที่ชนะสามารถเอาชนะนักบินจริงรวด 5 นัด หลังจากนั้นระบบจำลองเริ่มมีความซับซ้อนขึ้นเรื่อยๆ มีการจำลองเหตุการณ์ที่มีฝ่ายเดียวกันร่วมบินขับไล่ และเปิดให้ใช้ได้ทั้งปืนและมิสไซส์</p><p>หลังจากจบเฟส 1 ที่เป็นระบบจำลอง ในเฟส 2 ทีมงานจะหันไปทดสอบการทำงานของปัญญาประดิษฐ์ในเครื่องบินขนาดเล็กที่บินได้จริงแทน โดยมีกำหนดว่าจะบินทดสอบได้ในปีนี้ และในเฟส 3 จะมีการดัดแปลงเครื่องบินรบจริงมาทดสอบปัญญาประดิษฐ์ต่อไป</p><p>ที่มา - <a href=\"https://www.darpa.mil/news-events/2021-03-18a\">DARPA</a></p><p><img alt=\"No Description\" src=\"https://www.blognone.com/sites/default/files/externals/6ad7fc9ecea9596876e3bd310870cf41.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9d3ca93821c732d6161a3aae57cb6f0edca8b222c6213f619543b8ec90898cd","category":"Thai"}