{"title":"Google Cloud เปิดตัว GKE Autopilot บริการ Kubernetes แบบไม่ต้องจัดการเอง จ่ายตาม Pod ที่รันจริง","link":"https://www.blognone.com/node/121390","date":1614246603000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/path867.png?itok=uarLBaRu\"></p><div itemprop=\"description\"><p>Google Cloud เปิดตัวบริการ GKE Autopilot บริการ Kubernetes อัตโนมัติกว่าเดิม ทำให้ผู้ใช้ไม่ต้องจัดการขนาดคลัสเตอร์ด้วยตัวเองอีกต่อไป</p><p>GKE เดิมเปิดให้ผู้ใช้จัดการ worker node ของคลัสเตอร์ได้ด้วยตัวเอง ทำให้เลือกระบบปฎิบัติการของ node เหล่านี้ได้ และสามารถเลือกจำนวน node ได้เอง รวมถึงต้องจ่ายค่าบริการตามขลาดคลัสเตอร์ที่เลือกไว้ แต่ใน GKE Autopilot ผู้ใช้จะไม่ต้องจัดการ worker node อีกต่อไป แต่จะจ่ายตามซีพียูและหน่วยความจำของ Pod ที่ใช้งานอยู่เท่านั้น โดยแต่ละ Pod ใน GKE Autopilot จะมีขนาดเล็กที่สุดคือ 0.25 vCPU, RAM 512MiB, และดิสก์ 10 MiB ต่อคอนเทนเนอร์</p><p>ข้อจำกัดสำคัญคือไม่สามารถรัน Pod แบบ privileged และไม่สามารถติดตั้งค่าจำกัดสิทธิ์ของ Pod ได้เอง สิทธิ์บางอย่างเช่น CAP_NET_RAW นั้นห้ามใช้งานทั้งหมดทำให้ไม่สามารถรัน ping จากใน Pod ได้</p><p>ที่มา - <a href=\"https://cloud.google.com/blog/products/containers-kubernetes/introducing-gke-autopilot\">Google Cloud Blog</a></p><p><img alt=\"No Description\" src=\"https://www.blognone.com/sites/default/files/externals/24e842637a5e49e275977c0a6eeee304.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"102111711644d26eef1bcf8774c3bb3aca623718223d0bc4ce01a53aceb589b7","category":"Thai"}