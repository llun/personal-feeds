{"title":"กูเกิลบริจาคเงิน Python เพิ่มความปลอดภัย PyPI ป้องกันปัญหา Supply-Chain Attack","link":"https://www.blognone.com/node/121199","date":1613379558000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/pUBY5pVj.png?itok=3KrA0ze4\"></p><div itemprop=\"description\"><p>กูเกิลเป็นผู้สนับสนุนมูลนิธิ Python Software Foundation (PSF) มานาน 11 ปี (<a href=\"https://www.python.org/psf/sponsorship/sponsors/\">ล่าสุดเพิ่งอัพเกรดเป็นสปอนเซอร์รายใหญ่ที่สุด ที่เรียกระดับ Visionary Sponsors</a>) ล่าสุดกูเกิลประกาศสนับสนุนเงินเพิ่มอีก 350,000 ดอลลาร์เป็นพิเศษสำหรับเรื่อง supply-chain security ที่กำลังเป็นประเด็นหลังกรณีแฮ็ก SolarWinds</p><p>เงินก้อนนี้จะถูกนำไปใช้</p><ul><li>ตรวจจับมัลแวร์ใน PyPI (Python Package Index) ระบบข้อมูลแพ็กเกจในโลก Python</li><li>ปรับปรุงเครื่องมือและบริการพื้นฐานของ Python</li><li>จ้างนักพัฒนาฟูลไทม์ 1 คนเข้ามาช่วยพัฒนา CPython (Python เวอร์ชันหลักที่คนส่วนใหญ่ใช้กัน)</li></ul><p><img alt=\"No Description\" src=\"https://www.blognone.com/sites/default/files/externals/4d542ac1a55b5daa5f67d7b585ce793a.png\"></p><p>ประเด็นปัญหา supply-chain attack ถูกมองว่าสำคัญขึ้นเรื่อยๆ เพราะแฮ็กเกอร์หันมาเจาะที่ไลบรารีพื้นฐานที่คนใช้กันเยอะ แต่คนดูแลน้อย กลายเป็นช่องโหว่ความปลอดภัยที่ป้องกันยาก ก่อนหน้านี้<a href=\"https://www.blognone.com/node/121153\">เพิ่งมีข่าวนักวิจัยความปลอดภัยลองสร้างไลบรารีปลอม แล้วพบว่ามีบริษัทใหญ่ๆ ดาวน์โหลดไปใช้เป็นจำนวนมาก</a> แสดงให้เห็นช่องโหว่สำคัญของ supply-chain attack ที่ไม่มีใครมีหน้าที่ตรวจสอบตรงนี้มากนัก</p><p>นอกจากประเด็นความปลอดภัยแล้ว กูเกิลยังบริจาคเครื่องในระบบ Google Cloud ให้มูลนิธิ PSF ใช้งานฟรี และรับอาสาโฮสต์สถิติของแพ็กเกจ PyPI บน Google Cloud Public Database ด้วย</p><p>ที่มา - <a href=\"https://cloud.google.com/blog/products/open-source/supporting-the-python-ecosystem\">Google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41c9f81010546b1de769362690fb5f313b1a67370c890e672719d8264b28fda1","category":"Thai"}