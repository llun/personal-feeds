{"title":"หากินได้ตลอดไป FF7 ออกเกมมือถือใหม่อีก 2 เกม The First Soldier, Ever Crisis","link":"https://www.blognone.com/node/121404","date":1614308824000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/final-fantasy.png?itok=CiiUkaS6\"></p><div itemprop=\"description\"><p>จักรวาล Final Fantasy VII ที่เริ่มต้นในปี 1997 ยังไม่สิ้นสุดลงง่ายๆ ในยุค Remake ที่เป็นเนื้อเรื่องหลัก ก็มีเกมข้างเคียงตามมาหากินอีก 2 เกม โดยเป็นเกม free-to-play บนมือถือ iOS/Android ทั้งคู่</p><p><strong>Final Fantasy VII The First Soldier</strong> ให้เราเล่นเป็นหน่วยทหารพิเศษ Soldier ของ Shina Corporation (หน่วยเดียวกับ Cloud แต่เป็นเหตุการณ์ตอนก่อตั้งหน่วยนี้) มาต่อสู้กันในเขตเมือง Midgar ด้วยเกมเพลย์แบบ online battle-royale ตามสมัยนิยม (ทำกราฟิกเมืองมาแล้วต้องใช้ให้คุ้ม)</p><p>เกมจะเปิดให้เล่นภายในปี 2021 นี้ ใช้โมเดล free-to-play หารายได้จากการขายไอเทมในเกม</p><p><img alt=\"No Description\" src=\"https://www.blognone.com/sites/default/files/externals/c208ea7a012acd1853ec5d8ed37b15d9.jpg\"></p><iframe width=\"640\" height=\"360\" src=\"https://www.youtube.com/embed/chSgLDIhWE0\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p><strong>Final Fantasy VII Ever Crisis</strong> เป็นเกมแบบผู้เล่นคนเดียว แบ่งเนื้อหาเป็นบท (chapter) โดยจะครอบคลุมไทม์ไลน์ทั้งหมดของ FF7 ส่วนกราฟิกตอนเดินในแผนที่จะเป็น 3D แบบตัวเล็ก (SD) ฉากต่อสู้เป็น 3D แบบตัวใหญ่ เหมือนกับ FF7 ภาคต้นฉบับ</p><p>Square Enix เรียกมันว่าเป็น An Episodic Return to FFVII's World with a Nostalgic Visual Twist เกมจะเปิดให้เล่นในปี 2022</p><p><img alt=\"No Description\" src=\"https://www.blognone.com/sites/default/files/externals/8d4be531294785548833423ae3a9f310.jpg\"></p><p><img alt=\"No Description\" src=\"https://www.blognone.com/sites/default/files/externals/43facfa3f76cfe0c52d85a97eaadd11f.jpg\"></p><iframe width=\"640\" height=\"360\" src=\"https://www.youtube.com/embed/j6ZDKZfr-i0\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://square-enix-games.com/en_US/news/final-fantasy-vii-first-soldier-ever-crisis\">Square Enix</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ac55dfe06b2db1b9cd4edc095707dd6003ed745ed2ffc7debdce409f29e4f57","category":"Thai"}