{"title":"Red Hat ประกาศแจก RHEL ให้โครงการโอเพนซอร์สใช้ฟรี","link":"https://www.blognone.com/node/121428","date":1614400831000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 27 February 2021 - 11:40</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/redhat.png?itok=0RTlbAKV\"></p><div itemprop=\"description\"><p>Red Hat พยายามแสดงท่าทีเป็นมิตรต่อชุมชนอีกครั้งด้วยการตั้งโครงการ Red Hat Enterprise Linux (RHEL) for Open Source Infrastructure แจกไลเซนส์ RHEL ให้กับโครงการโอเพนซอร์สใช้งานได้ฟรี</p><p>โครงการนี้อนุญาตให้โครงการโอเพนซอร์สที่ใช้<a href=\"https://fedoraproject.org/wiki/Licensing:Main?rd=Licensing\">สัญญาอนุญาตที่ยอมรับโดย Fedora</a> สามารถใช้ RHEL ทั้งสำหรับการ build โครงการ, การทดสอบ, และโครงสร้างพื้นฐานอื่นๆ เช่น เว็บเซิร์ฟเวอร์และอีเมล ผู้เข้าร่วมโครงการจะเข้าพอร์ทัลลูกค้าของ Red Hat ได้ฟรีด้วย แต่การซัพพอร์จะเป็นแบบบริการตัวเอง</p><p>หลังจาก Red Hat ยกเลิกการซัพพอร์ต CentOS 8 ให้เหลือเพียงสิ้นปี 2021 ความไม่พอใจจากชุมชนในวงกว้างมากขึ้น บางรายตั้งโครงการขึ้นทดแทน CentOS ขณะที่บางโครงการอาจจะหนีไปใช้ลินุกซ์ดิสโทรอื่นๆ เช่น Debian หรือ Ubuntu ไปเลย ทาง Red Hat เองก็ระบุในการประกาศครั้งนี้ว่าบริษัทยังต้องการให้โครงการโอเพนซอร์สต่างๆ ทดสอบซอฟต์แวร์บน RHEL</p><p>ที่มา - <a href=\"https://www.redhat.com/en/blog/extending-no-cost-red-hat-enterprise-linux-open-source-organizations\">Red Hat</a></p><p><img src=\"https://www.blognone.com/sites/default/files/externals/12b0615008e24b3497f7e8b930675928.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"800c38878fe6019fa07734b2a75721883b266794eacbebaf72c48e8493825947","category":"Thai"}