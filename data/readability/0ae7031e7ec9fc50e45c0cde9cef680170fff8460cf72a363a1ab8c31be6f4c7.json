{"title":"ชาวจีนแห่ซื้อสิทธิใช้งาน Clubhouse แอปแชทด้วยเสียง เพื่อคุยการเมืองที่รัฐบาลจีนห้าม","link":"https://www.blognone.com/node/121075","date":1612762125000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/492x0w_0.png?itok=zlcmretQ\"></p><div itemprop=\"description\"><p>Clubhosue แอปแชทที่กำลังเป็นที่นิยมอยู่ในสหรัฐตอนนี้ รูปแบบการใช้งานจะเน้นใช้เสียงในการพูดคุยแลกเปลี่ยนตามประเด็นของแต่ละห้องเป็นหลัก โดย Clubhouse ตอนนี้มีแต่เฉพาะบน iOS และเป็นแบบ invite-only เท่านั้น ซึ่งความนิยมของตัวแอปก็ลามไปจนถึงคนจีนด้วย</p><p>แม้ Clubhouse จะใช้งานฟรี แต่คนจีนจำนวนมากก็ยอมจ่ายเงินมากถึง 2,000 กว่าบาท เพื่อซื้อสิทธิ invite จากเว็บอีคอมเมิร์ซบน Taobao เพื่อพูดคุยแลกเปลี่ยนหรือหาข้อมูลประเด็นที่ถูกรัฐบาลจีนแบนบนโซเชียลมีเดีย อาทิ เรื่องฮ่องกงและซินเจียง ซึ่งที่ผ่านมาคนจีนไม่มีช่องทางไหนที่จะหันไปหาได้ แต่กลายเป็นว่า Clubhouse กลายเป็นช่องทางให้ได้ เพราะเป็นโซเชียลมีเดียตะวันตกไม่กี่แอปที่สามารถให้บริการในจีนได้ อย่างตัวเลขผู้ใช้งานภาษาจีนใน Clubhouse ห้องหนึ่ง มีคนแสดงตัวว่าอาศัยอยู่ในจีนแผ่นดินใหญ่และไต้หวันรวมกันถึงราว 700 คน</p><p>น่าสนใจว่า Clubhouse จะอยู่รอดปลอดภัยจากเงื้อมมือรัฐบาลจีนไปได้นานแค่ไหน</p><p>ที่มา - <a href=\"https://www.ft.com/content/7adb20d1-df60-4e11-9b1b-fe8a269862cb\">FT</a></p><p><img alt=\"No Description\" src=\"https://www.blognone.com/sites/default/files/externals/a32e84bd516e76f551e687705ff3f23c.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ae7031e7ec9fc50e45c0cde9cef680170fff8460cf72a363a1ab8c31be6f4c7","category":"Thai"}