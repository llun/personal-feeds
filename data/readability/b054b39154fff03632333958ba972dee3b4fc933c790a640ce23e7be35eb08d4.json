{"title":"Sony เปิดตัว FX3 กล้องวิดีโอแบบฟูลเฟรมรุ่นเริ่มต้นในกลุ่ม Cinema Line","link":"https://www.blognone.com/node/121366","date":1614181602000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/u24Glc4J.png?itok=ubkdb5jd\"></p><div itemprop=\"description\"><p>Sony เปิดตัวกล้องถ่ายวิดีโอฟูลเฟรม FX3 อย่างเป็นทางการ เป็นกล้องระดับเริ่มต้นของ Cinema Line และใช้แบรนด์ Alpha อยู่ระหว่าง FX6 และ A7S III</p><p>สเปคของตัวกล้องใช้เซนเซอร์ BSI-CMOS 12 ล้านพิกเซล ถ่ายวิดีโอได้สูงสุดที่ UHD 4K โดยสามารถอ่านจากเซนเซอร์ได้เต็มความยาว 60 เฟรมต่อวินาที หรือ 4K ที่ 120 เฟรมต่อวินาทีหากครอปเล็กน้อย พร้อมบิทเรตและโคเดคแบบเดียวกับ A7S III คือมีทั้ง 10-bit 4:2:2 แบบ XAVC HS (H.265) หรือ XAVC S (H.264)</p><p>ส่วนบอดี้ของตัวกล้องซีลกันฝุ่นและสิ่งแปลกปลอม พร้อมพัดลมติดกับตัวกล้องในส่วนที่ใกล้กับเซนเซอร์และโปรเซสเซอร์เพื่อให้ระบายความร้อนได้ดีและสามารถถ่ายวิดีโอได้ระยะเวลายาวนานยิ่งขึ้น พร้อมทั้งระบบออโต้โฟกัสแบบ phase detection และระบบกันสั่นบนเซนเซอร์เหมือน A7S III พร้อมตัวเมาท์แบบ 1/4-20 UNC เพื่อเชื่อมต่อกับอุปกรณ์เสริมต่าง ๆ แต่เนื่องจากตัว FX3 ออกแบบมาให้กะทัดรัดมาก Sony จึงเลือกตัดช่องมองภาพออกไป</p><p>Sony FX3 จะเริ่มวางขายในเดือนมีนาคมนี้ที่ราคา 3,899 ดอลลาร์หรือราว 117,000 บาท</p><p>ที่มา - <a href=\"https://www.dpreview.com/news/7616354687/sony-adds-compact-full-frame-fx3-to-cinema-line\">dpreview</a></p><p><img alt=\"No Description\" src=\"https://www.blognone.com/sites/default/files/externals/6d386c2ce1931833b1059b4c54cd168d.jpeg\"></p><p><img alt=\"No Description\" src=\"https://www.blognone.com/sites/default/files/externals/28518c4e44be47437a4fd9de1606eadd.jpg\"></p><p><img alt=\"No Description\" src=\"https://www.blognone.com/sites/default/files/externals/0721ab7538af6b11fdf9f44e6cbd52cf.jpg\"><br> <img alt=\"No Description\" src=\"https://www.blognone.com/sites/default/files/externals/9b54e66fe923bd80d86328d9bab88776.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b054b39154fff03632333958ba972dee3b4fc933c790a640ce23e7be35eb08d4","category":"Thai"}