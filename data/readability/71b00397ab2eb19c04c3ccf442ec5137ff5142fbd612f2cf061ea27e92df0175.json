{"title":"Google Cloud ร่วมมือ Automation Anywhere พัฒนาบริการ RPA","link":"https://www.blognone.com/node/121722","date":1615917360000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 17 March 2021 - 00:56</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/path867.png?itok=uarLBaRu\"></p><div itemprop=\"description\"><p>Google Cloud ประกาศความร่วมมือกับ Automation Anywhere ผู้ให้บริการ RPA นำบริการ RPA ให้บริการบน Google Cloud</p><p>ทาง Automation Anywhere มีแพลตฟอร์ม Automation 360 ให้บริการบนคลาวด์และ on-premise อยู่แล้ว แต่ความร่วมมือครั้งนี้ทั้งสองบริษัทจะร่วมกันพัฒนาให้ RPA ทำงานร่วมกับบริการต่างๆ ของ Google Cloud เช่น บริการ Apigee, Appsheet, และ AI Platform</p><p>ในบรรดาผู้ให้บริการคลาวด์รายหลัก Microsoft Azure เป็นผู้ให้บริการที่มีบริการ RPA ของตัวเองค่อนข้างครบถ้วน ขณะที่ผู้ให้บริการ RPA เช่น UiPath หรือ Automation Anywhere มักให้บริการทางช่องทาง marketplace ของผู้ให้บริการคลาวด์รายหลักๆ</p><p>ภายใต้ความตกลงนี้ Automation Anywhere จะย้ายโหลดงานมารันบน Google Cloud เป็นหลัก ส่วน Google Cloud ก็จะถือว่า Automation Anywhere เป็นพันธมิตรพิเศษ (preferred RPA partner)</p><p>ที่มา - <a href=\"https://www.prnewswire.com/news-releases/automation-anywhere-and-google-cloud-partner-to-enable-enterprises-to-automate-common-business-processes-301247296.html\">PRNewsWire</a></p><p><img alt=\"No Description\" src=\"https://www.blognone.com/sites/default/files/externals/786b9435b55a746d3b5c8968085b2a04.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71b00397ab2eb19c04c3ccf442ec5137ff5142fbd612f2cf061ea27e92df0175","category":"Thai"}