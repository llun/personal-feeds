{"title":"กูเกิลออกทุนให้ Linux Foundation จ้างนักพัฒนาเต็มเวลาดูแลความปลอดภัยเคอร์เนล","link":"https://www.blognone.com/node/121368","date":1614191122000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/linux-foundation.png?itok=MvQUSXXS\"></p><div itemprop=\"description\"><p>กูเกิลร่วมมือกับ Linux Foundation จัดสรรงบประมาณมาจ้างนักพัฒนามาดูแลควมปลอดภัยเคอร์เนลโดยเฉพาะ 2 คน ได้แก่ Gustavo Silva และ Nathan Chancellor</p><p>Gustavo Silva ทำงานไล่ตามเก็บบั๊กช่องโหว่ buffer overflow ในเคอร์เนล และตรวจหาบั๊กก่อนที่จะส่งโค้ดเข้า mainline เขาส่งโค้ดอยู่ใน 5 อันดับแรกมาตั้งแต่แต่ปี 2017</p><p>Nathan Chancellor ทำงานกับโครงการ Clan/LLVM เป็นหลัก โดยพยายามพอร์ตเคอร์เนลให้ไปคอมไฟล์ด้วย LLVM เพื่อใช้ฟีเจอร์ของคอมไพล์เลอร์มาจับช่องโหว่ความปลอดภัย</p><p>ประกาศครั้งนี้ไม่ระบุว่ากูเกิลสนับสนุนเงินทุนเท่าใดหรือจะให้ทุนเป็นเงินเดือนนักพัฒนาทั้งสองคนนานเพียงใด</p><p>ที่มา - <a href=\"https://linuxfoundation.org/en/press-release/google-funds-linux-kernel-developers-to-focus-exclusively-on-security/\">Linux Foundation</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73c6a39f42ea4477ee09ddf6531a8ace4fb7d2c8d14ac46b875ce8af55051eee","category":"Thai"}