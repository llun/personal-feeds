{"title":"ไมโครซอฟท์จับมือ Oracle WebLogic และ IBM WebSphere รันบน Azure AKS","link":"https://www.blognone.com/node/121499","date":1614766014000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Java_logo.png?itok=wHOg5s3K\"></p><div itemprop=\"description\"><p>ประกาศเล็กๆ ที่น่าสนใจของไมโครซอฟท์ในงาน Ignite เมื่อคืนนี้คือ ไมโครซอฟท์จับมือกับทั้ง Oracle และ IBM ซัพพอร์ต Oracle WebLogic และ IBM WebSphere Liberty บน Azure Kubernetes Service (AKS)</p><p>ประกาศนี้ทำให้ Azure สามารถรองรับแอปพลิเคชันที่เขียนด้วย Java EE ทั้งสายที่เป็น WebLogic และ WebSphere ได้เต็มรูปแบบ สามารถใช้ประโยชน์จากระบบเซิร์ฟเวอร์รุ่นใหม่ ที่เป็นเทคโนโลยีคอนเทนเนอร์/คลัสเตอร์ด้วย (AKS)</p><p>ไมโครซอฟท์บอกว่าร่วมมือกับทั้ง Oracle และ IBM พัฒนาโซลูชันนี้ให้ทำงานได้สะดวก ราบรื่น ลูกค้าสามารถดึงอิมเมจและสคริปต์จาก Azure Marketplace ได้เลย ทำให้องค์กรที่รันแอปพลิเคชัน Java EE สะดวกในการย้ายขึ้นคลาวด์ Azure มากขึ้น</p><p>ถึงแม้ไมโครซอฟท์เป็นคู่แข่ง-คู่กัดกับ Oracle มาตลอด อีกทั้งยังเป็นคู่แข่งในตลาดคลาวด์กับ Oracle Cloud และ IBM Cloud เช่นกัน แต่ในจุดที่สามารถทำเงินร่วมกันได้ ความร่วมมือก็เกิดขึ้นได้ ลักษณะจะคล้ายกับ<a href=\"https://www.blognone.com/node/109663\">ดีล Microsoft ขาย Red Hat OpenShift ช่วงก่อนหน้านี้</a></p><p><img alt=\"No Description\" src=\"https://www.blognone.com/sites/default/files/externals/5a0200804bd2c18eef0c79d961930406.jpg\"></p><p><img alt=\"No Description\" src=\"https://www.blognone.com/sites/default/files/externals/399acd01e71ef8f8c79c42b2ebe7c6f2.jpg\"></p><p>ที่มา - <a href=\"https://techcommunity.microsoft.com/t5/apps-on-azure/run-oracle-weblogic-server-on-azure-kubernetes-service/ba-p/1849719\">Microsoft (WebLogic)</a>, <a href=\"https://techcommunity.microsoft.com/t5/apps-on-azure/run-websphere-liberty-and-open-liberty-on-aks/ba-p/2156486\">Microsoft (WebSphere)</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c37a2fc3148fc444762307deddbb2680b9b8d35073f1b52caadddee6e4ad6620","category":"Thai"}