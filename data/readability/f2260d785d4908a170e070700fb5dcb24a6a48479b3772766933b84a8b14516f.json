{"title":"Xiaomi ไตรมาส 4/2020 รายได้ทำสถิติใหม่สูงสุดอีกครั้ง","link":"https://www.blognone.com/node/121870","date":1616629541000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/xiaomi.png?itok=_RalDX7c\"></p><div itemprop=\"description\"><p>Xiaomi รายงานผลประกอบการของไตรมาสที่ 4 ปี 2020 รายได้ทำสถิติใหม่สูงสุดในไตรมาสอีกครั้งที่ 70,500 ล้านหยวน เพิ่มขึ้น 24.8% เทียบกับช่วงเดียวกันในปีก่อน และมีกำไรสุทธิ 3,200 ล้านหยวน ตามบัญชี non-IFRS</p><p>ไตรมาสที่ผ่านมา รายได้จากกลุ่มธุรกิจสมาร์ทโฟนของ Xiaomi เติบโต 38.4% ส่งมอบสมาร์ทโฟนทั่วโลก 42.3 ล้านเครื่อง และมีส่วนแบ่งการตลาดเป็นอันดับ 3 ตามข้อมูลของ <a href=\"https://www.blognone.com/node/120886\">IDC</a> ส่วนกลุ่มธุรกิจ IoT และสินค้าไลฟ์สไตล์ รายได้เพิ่มขึ้น 8.0%</p><p>Xiaomi บอกว่าธุรกิจสมาร์ททีวีได้ส่งมอบสินค้าตลอดปี 2020 ไป 12.0 ล้านเครื่อง มีส่วนแบ่งการตลาดเป็นอันดับ 1 ในจีนติดต่อกันเป็นไตรมาสที่ 8 และประสบความสำเร็จในต่างประเทศเช่น อินเดีย อินโดนีเซีย และรัสเซีย</p><p>ที่มา: <a href=\"https://blog.mi.com/en/2021/03/24/xiaomi-reports-solid-revenue-and-profit-growth-for-2020/\">Xiaomi</a></p><p><img src=\"https://www.blognone.com/sites/default/files/externals/19cc176c0cca850b315faa5a98ad7fa9.jpg\" alt=\"Xiaomi\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2260d785d4908a170e070700fb5dcb24a6a48479b3772766933b84a8b14516f","category":"Thai"}