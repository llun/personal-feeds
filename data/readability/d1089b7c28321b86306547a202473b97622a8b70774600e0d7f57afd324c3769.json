{"title":"Dynabook Portege X30W-J โน้ตบุ๊ก 2-in-1 สายธุรกิจ ที่เบาที่สุดในโลก พร้อมชิป Intel Core 11th Gen บนแพลตฟอร์ม Intel Evo","link":"https://www.blognone.com/node/121651","date":1615520589000,"content":"<div id=\"readability-page-1\" class=\"page\"><div itemprop=\"description\"><p>Dynabook ออกผลิตภัณฑ์ใหม่ Dynabook Portege X30W-J โน้ตบุ๊กอีกรุ่นในไลน์ Business Premium ที่ประสานความเบา ความทนทาน และประสิทธิภาพไว้ด้วยกัน พร้อมนำพาธุรกิจเคลื่อนไปข้างหน้าอย่างคล่องตัว</p><p>สเปกภายในมาพร้อมซีพียู Intel Core 11th Gen เทคโนโลยีล่าสุดของ Intel พร้อมมาตรฐานแพลตฟอร์ม Intel Evo ที่รับรองว่าตัวเครื่องมาพร้อมความบางเบา ทำงานได้อย่างรวดเร็วเมื่อเปิดหน้าจอ และมีอายุการใช้งานแบตเตอรี่ที่ยาวนาน สูงสุดถึง 15 ชั่วโมง</p><p><img alt=\"No Description\" src=\"https://www.blognone.com/sites/default/files/externals/da296824af08c431ab694c066dcd25f8.jpg\"></p><p><strong>ทนทาน ทรงพลัง แต่เบาเหลือเชื่อ</strong></p><p>ตัวเครื่องผลิตจากวัสดุแมกนีเซียมอัลลอย มีความทนทานผ่านมาตรฐาน MIL-STD 810G แต่มีน้ำหนักเพียง 989 กรัม และมีความหนาเพียง 17.9 มิลลิเมตร นับเป็นโน้ตบุ๊กแบบ 2-in-1 ขนาด 13 นิ้ว ที่มาพร้อมกับซีพียู Intel Core 11th Gen ที่มีน้ำหนักเบาที่สุดในโลก โดยมีตัวเลือกซีพียูสองรุ่น ดังนี้</p><ul><li>11th Gen Intel Core i5-1135G7</li><li>11th Gen Intel Core i7-1165G7</li></ul><p>นอกจากนี้ยังใช้แรมแบบ LPDDR4X ความเร็ว 4266MHz สูงสุดถึง 32GB, สตอเรจ SSD m.2 PCIe สูงสุด 1TB รวมถึงรองรับเทคโนโลยีเครือข่ายแห่งอนาคตอย่าง Wi-Fi 6 อีกด้วย</p><p><strong>หน้าจอคุณภาพสูง กล้องหน้าหลัง พร้อมปากกาในตัว</strong></p><p>Portege X30W-J มีหน้าจอขนาด 13.3 นิ้ว ความละเอียด 1920x1080 พิกเซล ครอบทับด้วยกระจก Gorilla Glass มั่นใจได้ในความทนทาน พร้อมกล้องหน้าความละเอียด HD กล้องหลัง 8MP แบบมีออโต้โฟกัส และยังมีปากกา Wacom Active Electostatic (AES) ที่รองรับแรงกดถึง 4,096 ระดับในตัว</p><p><img alt=\"No Description\" src=\"https://www.blognone.com/sites/default/files/externals/0d7ad59d1d3a7902b663fdec208a225b.png\"></p><p><strong>ใช้งานได้หลากหลาย พอร์ตครบครัน</strong></p><p>Protege X30W-J เหมาะสำหรับการทำงานหลากหลายรูปแบบ ด้วยความเป็นโน้ตบุ๊กแบบ 2-in-1 ที่ปรับการใช้งานได้ทั้งแบบแท็บเล็ต โน้ตบุ๊ค วางราบไปกับโต๊ะ ตั้งแบบเต้นท์เพื่อแสดงพรีเซนเทชั่น หรือจะกลับหน้าจอมาด้านหลังเพื่อเล่นมัลติมีเดียก็ทำได้ ด้วยลำโพง Harman Kardon พร้อมเทคโนโลยีเสียง Dolby Atmos</p><p><img alt=\"No Description\" src=\"https://www.blognone.com/sites/default/files/externals/676a87bab5309a6c89f6502329454576.png\"></p><p>แม้จะบาง เบา แต่ก็มาพร้อมพอร์ตเชื่อมต่อครบครัน พร้อมใช้งานทุกสถานการณ์ โดยมีพอร์ตเชื่อมต่อทั้งหมดดังนี้</p><ul><li>พอร์ต USB-C Thunderbolt 4 สองพอร์ต รองรับการชาร์จไฟแบบ PD (Power Delivery) และการต่อจอแสดงผลแบบ DisplayPort</li><li>พอร์ต USB 3.1 หนึ่งพอร์ต</li><li>พอร์ต HDMI 1.4 หนึ่งพอร์ต</li><li>ช่องเสียบหูฟัง 3.5 มิลลิเมตร</li><li>ช่องอ่าน microSD</li></ul><p><img alt=\"No Description\" src=\"https://www.blognone.com/sites/default/files/externals/cfbb2791911be0e32c2e39ea9c2f7daf.png\"></p><p><strong>ความปลอดภัยชั้นยอด</strong></p><p>นอกจากความบางเบาและประสิทธิภาพที่ทรงพลังแล้ว Portege X30W-J ยังมาพร้อมกับระบบความปลอดภัยที่ครบถ้วน ทั้งชิป Trusted Platform Module 2.0 (TPM 2.0) ตัวเลือกกล้อง IR สำหรับการล็อกอินด้วย Windows Hello เซ็นเซอร์สแกนลายนิ้วมือ และระบบ BIOS ที่ปรับแต่งมาโดยเฉพาะของ Dynabook เอง</p><p><strong>สรุป</strong></p><p>เมื่อโลกธุรกิจไม่ได้อยู่แต่ในออฟฟิศอีกต่อไป อีกทั้งการใช้งานก็ไม่ได้มีเพียงแค่การพิมพ์เอกสาร หรือใช้อินเทอร์เน็ตเท่านั้น แต่ต้องมีทั้งการพรีเซนต์ข้อมูล รวมถึงการจดโน้ต วาดแบบ และอื่นๆ อีกมากมาย โน้ตบุ๊กธุรกิจที่เป็นรูปแบบ 2-in-1 จึงได้เปรียบในด้านการใช้งานที่หลากหลาย</p><p>Protege X30W-J นำข้อดีต่างๆ เหล่านี้มารวมไว้ในโน้ตบุ๊กที่ทั้งทนทานและมีน้ำหนักเบา แถมยังใส่ประสิทธิภาพมาแบบจัดเต็มไม่มีกั๊กกับซีพียู Intel Core 11th Gen ใต้มาตรฐานแพลตฟอร์ม Intel Evo ที่แบตเตอรี่ใช้งานได้สูงสุดถึง 15 ชั่วโมง ทำให้โน้ตบุ๊กรุ่นนี้เป็นอีกรุ่นที่น่าสนใจของธุรกิจที่ต้องการความรวดเร็ว พร้อมรับทุกสถานการณ์ในโลกยุคนี้</p><p>ผู้ที่สนใจ Dynabook Portege X30W-J หรือโน้ตบุ๊กสำหรับธุรกิจรุ่นอื่นๆ สามารถติดต่อทีมงาน Dynabook ที่อีเมล tananat@asiadynabook.com โทร 081-6328922 หรือติดต่อผ่านทางเว็บไซต์ <a href=\"https://www.blognone.com/node/asia.dynabook.com/contact\">Dynabook</a> ได้ทันที</p><p><img alt=\"No Description\" src=\"https://www.blognone.com/sites/default/files/externals/20eca4fd3e3443d849fd0d580cb54d68.jpg\"><img alt=\"No Description\" src=\"https://www.blognone.com/sites/default/files/externals/5784882ffa6b5d3978760a64004dd57e.png\"><img alt=\"No Description\" src=\"https://www.blognone.com/sites/default/files/externals/40075d0d6f636884c5e9e4192bdb9307.png\"><img alt=\"No Description\" src=\"https://www.blognone.com/sites/default/files/externals/db19772852a1c90bdd53886c0e04228d.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1089b7c28321b86306547a202473b97622a8b70774600e0d7f57afd324c3769","category":"Thai"}