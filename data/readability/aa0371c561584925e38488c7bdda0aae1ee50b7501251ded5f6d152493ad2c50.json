{"title":"CFO ทวิตเตอร์บอก App Tracking ของแอปเปิลทำให้การแข่งขันโฆษณาออนไลน์เท่าเทียมมากขึ้น","link":"https://www.blognone.com/node/121517","date":1614838938000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nismod</span><p><img src=\"https://www.blognone.com/sites/default/files/badges/badge-trainee-shadow.png\" alt=\"Trainee\" title=\"Trainee\"><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 4 March 2021 - 13:22</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/295px-Twitter_bird_logo_2012.svg_.png?itok=uwaG_xPK\"></p><div itemprop=\"description\"><p>หลังแอปเปิลบังคับนโยบายความเป็นส่วนตัวใหม่ ที่ผู้ใช้ต้องอนุญาตให้แอปเก็บข้อมูล Advertising Identifier (IDFA) ของตัวเครื่อง ซึ่งเปรียบเสมือนการเก็บคุกกี้บนเบราว์เซอร์ สำหรับการทำ Target Ads โดยมีเฟซบุ๊กออกมาโวยวายเรื่องนี้มากที่สุด เพราะกระทบโดยตรง</p><p>ตรงกันข้ามกับฝั่งทวิตเตอร์ที่มองเรื่องนี้เป็นโอกาสมากกว่า โดย Ned Segal ตำแหน่ง CFO ของทวิตเตอร์แสดงความเห็นว่า ปกติทวิตเตอร์ก็ไม่ได้พึ่งพาการยิงโฆษณาผ่าน IDFA เป็นหลักอยู่แล้ว ฉะนั้นนโยบายใหม่ของแอปเปิลน่าจะสร้างความได้เปรียบให้ทวิตเตอร์มากขึ้นบ้าง จากการใช้หลายองค์ประกอบในการยิงโฆษณามาประกอบกัน</p><p>นอกจากนี้ Segal บอกด้วยว่านโยบายนี้ ทำให้พื้นที่การแข่งขันโฆษณาออนไลน์มีความเท่าเทียมกันมากขึ้น (level the playing field) จากการยอมรับว่ามีหลายบริษัทที่ทำ Target Ads จากข้อมูลผู้ใช้ที่เก็บจากที่ต่าง ๆ ได้ดีกว่า แต่ตอนนี้ทุกบริษัทมีความท้าทายและโจทย์ที่คล้าย ๆ กันแล้ว</p><p>ที่มา - <a href=\"https://www.macrumors.com/2021/03/03/twitter-cfo-apple-app-tracking-changes/\">MacRumor</a></p><p><img src=\"https://www.blognone.com/sites/default/files/externals/f850b26a1b793ef548b7b9898de7d342.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa0371c561584925e38488c7bdda0aae1ee50b7501251ded5f6d152493ad2c50","category":"Thai"}