{"title":"Opera Touch ออกอัพเดตแอปบน iOS เปลี่ยนชื่อเป็น Opera พร้อมปรับ UI อีกเล็กน้อย","link":"https://www.blognone.com/node/121816","date":1616416223000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/opera.png?itok=TZErRiwu\"></p><div itemprop=\"description\"><p>Opera ออกอัพเดตแอป Opera Touch เว็บเบราว์เซอร์บน iOS โดยเปลี่ยนชื่อใหม่เป็น “Opera” (ไม่มี Touch ต่อท้ายแล้ว) พร้อมปรับรูปแบบใหม่ตามดีไซน์ของ Opera บนแพลตฟอร์มอื่น ๆ รวมถึงโลโก้ที่เปลี่ยนมาใช้สีแดงแทนที่สีม่วงแบบเดิม และปรับหน้าตาแอปอีกเล็กน้อย</p><p>Opera ระบุว่า ส่วน UI ที่เปลี่ยนไปนี้คือจะปรับให้สะอาดและสมูทขึ้น เช่น ลดเงา, ปรับแบคกราวน์ให้เรียบกว่าเดิม และปรับรูปแบบสีต่าง ๆ ในตัวแอป แต่จะไม่เปลี่ยนส่วนฟีเจอร์และฟังก์ชันที่ผู้ใช้ชอบใช้งาน</p><p>สำหรับแอปบน iOS นี้ Opera เปิดตัวมาแล้วราว 3 ปี ซึ่งในช่วงระยะเวลา 12 เดือนล่าสุด (นับจนถึงเดือนกุมภาพันธ์ที่ผ่านมา) ตัวแอปมีผู้ใช้เพิ่มขึ้น 65% ซึ่งส่วนสำคัญเนื่องจาก Apple เปิดให้เลือกเบราว์เซอร์ค่าเริ่มต้นบน iOS 14</p><p>ที่มา - <a href=\"https://www.engadget.com/opera-ios-redesign-rebrand-083022677.html\">Engadget</a>, <a href=\"https://blogs.opera.com/mobile/2021/03/opera-touch-on-ios-becomes-opera/\">Opera</a></p><p><img alt=\"No Description\" src=\"https://www.blognone.com/sites/default/files/externals/295fea23649a8d6af726b39793c1a153.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3aad62cd2de92e89726fb5594ecca207ff34a62c7cadc9d19838f3e25fd3d09","category":"Thai"}