{"title":"อนุทินระบุวัคซีน AstraZeneca เข้าไทยพร้อม Sinovac พรุ่งนี้, ประยุทธ์ไม่ฉีด Sinovac เพราะอายุเกิน 59 ปี","link":"https://www.blognone.com/node/121333","date":1614074204000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 23 February 2021 - 16:56</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/2000px-Flag_of_Thailand.svg_.png?itok=1gSHSqWY\"></p><div itemprop=\"description\"><p>วันนี้นายอนุทิน ชาญวีรกูล (อายุ 54 ปี) เปิดเผยกับนักข่าวหลายสำนักระบุว่าวันพรุ่งนี้จะมีวัคซีนของ AstraZeneca เข้ามายังประเทศไทยพร้อมๆ กับ Sinovac โดยในช่วงนี้หลายชาติมักให้ผู้นำประเทศฉีดเข็มแรกเพื่อเริ่มเดินหน้าโครงการวัคซีน สำหรับพลเอกประยุทธ์ (อายุ 66 ปี) นั้นจะฉีด AstraZeneca เป็นเข็มแรกเนื่องจากอายุเกิน 59 ปี โดยระบุว่าวัคซีนของ Sinovac มีเงื่อนไขฉีดได้ถึงอายุ 59 ปี</p><p>ก่อนหน้านี้องค์การอาหารและยาของอินโดนีเซียก็เคยออกข้อกำหนดไม่ฉีดวัคซีน Sinovac ในกลุ่มคนอายุเกิน 59 ปีแบบเดียวกันนี้ แต่<a href=\"https://www.bloomberg.com/news/articles/2021-02-07/indonesia-approves-china-s-sinovac-vaccine-for-use-on-elderly\">ยกเลิกไป</a>หลังจากทาง Sinovac ส่งข้อมูลการทดสอบในกลุ่มผู้สูงอายุในจีนจำนวน 400 คน และ<a href=\"https://www.blognone.com/node/120546\">การทดสอบในบราซิล</a> ก็มีกลุ่มผู้สูงอายุ ระหว่าง 59-70 ปี อยู่จำนวน 600 คน ทั้งหมดได้ผลดี มีอาการข้างเคียงเพียงเล็กน้อย</p><p>เมื่อวานนี้ <a href=\"https://www.blognone.com/node/121317\">Carrie Lam (อายุ 63 ปี) ผู้นำฮ่องกงก็เพิ่งฉีดวัคซีน Sinovac เข็มแรก</a> หลังจากทางฮ่องกงจองทั้ง Pfizer, AstraZeneca, และ Sinovac แต่ Sinovac ส่งมอบเป็นบริษัทแรก</p><p>ที่มา - <a href=\"https://www.matichon.co.th/politics/news_2592899\">มติชน</a>, <a href=\"https://www.thairath.co.th/news/politic/2037776\">ไทยรัฐ</a>, <a href=\"https://www.js100.com/en/site/news/view/98971\">จส 100</a></p><p><img alt=\"No Description\" src=\"https://www.blognone.com/sites/default/files/externals/1a32927930eb36226fb1624f9a36fbb6.jpg\"></p><p>ภาพโดย <a href=\"https://pixabay.com/illustrations/virus-microscope-infection-illness-1812092/\">qimono</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4cb4eecd9a4218a2a104470c3dacc09ecee1c205f7ffd3c0220e92359ea8f14","category":"Thai"}