{"title":"Deliveroo แอปส่งอาหารรายใหญ่ของอังกฤษ เตรียมไอพีโอเข้าตลาดหุ้นลอนดอน","link":"https://www.blognone.com/node/121820","date":1616422460000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/deliveroo.png?itok=ZOhJRu1P\"></p><div itemprop=\"description\"><p>Deliveroo แอปส่งอาหารรายใหญ่ของอังกฤษ ประกาศนำบริษัทเข้าซื้อขายในตลาดหลักทรัพย์ลอนดอน โดยคาดมีมูลค่ากิจการตามราคาไอพีโอที่ราว 7,600-8,800 ล้านปอนด์ เป็นไอพีโอที่ใหญ่ที่สุดของอังกฤษในรอบกว่า 7 ปี โดยบริษัทมีแผนนำเงินระดมทุนใหม่ที่ได้มาใช้ขยายธุรกิจ</p><p>บริการของ Deliveroo ในช่วงปีที่ผ่านมามีการเติบโต ตามปัญหาการระบาดของโควิด-19 ที่ทำให้คนต้องกักตัวอยู่บ้าน ปัจจุบันบริการของ Deliveroo มีอยู่ในกว่า 200 เมืองทั่วอังกฤษ และได้อีก 12 ประเทศ รวมทั้ง ออสเตรเลีย นิวซีแลนด์ และสิงคโปร์</p><p>Deliveroo มีผู้ลงทุนรายสำคัญคือ Amazon ที่เข้ามาลงทุนเมื่อปี 2019</p><p>ที่มา: <a href=\"https://www.bbc.com/news/business-56481665\">BBC</a></p><p><img src=\"https://uk.deliveroo.news/assets/images/blogs/uk.deliveroo.news/en/news/1iQ6CriU6rSyFeM_BeFo-QnDKbriKiHlk8xnrmLecomA/h_deliveroo1.jpg?v=1.01\" alt=\"Deliveroo\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c28e2569756fe0a454c475a07662cb514d1bcea5201b5effec957505ddfe261","category":"Thai"}