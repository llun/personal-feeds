{"title":"Google ประกาศลดค่าธรรมเนียม Play Store ของนักพัฒนาเหลือ 15% สำหรับ 1 ล้านดอลลาร์แรกต่อปี","link":"https://www.blognone.com/node/121725","date":1615937072000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/google-play-new.png?itok=mTgWMGxK\"></p><div itemprop=\"description\"><p>กูเกิลประกาศลดค่าธรรมเนียมสำหรับนักพัฒนาบน Play Store เหลือ 15% สำหรับรายได้ 1 ล้านดอลลาร์แรกต่อปี มีผลตั้งแต่วันที่ 1 กรกฎาคม 2021 เป็นต้นไป ซึ่งเป็นแนวทางเดียวกับแอปเปิลที่<a href=\"https://www.blognone.com/node/119672\">ประกาศไปก่อนหน้านี้</a></p><p>ก่อนหน้านี้มี<a href=\"https://www.blognone.com/node/121709\">รายงานข่าว</a>จากสื่อเกาหลีในประเด็นดังกล่าว</p><p>Sameer Samat รองประธานฝ่ายผลิตภัณฑ์ของกูเกิลบอกว่า การเปลี่ยนแปลงนี้มีผลดีกับนักพัฒนาถึง 99% ใน Play Store ซึ่งช่วยให้มีรายได้เพิ่มขึ้นสำหรับการลงทุนที่จำเป็น ในช่วงกำลังพัฒนาธุรกิจและบริการ มีรายได้เข้ามาต่อปียังไม่มาก ส่วนค่าธรรมเนียมส่วนที่เกิน 1 ล้านดอลลาร์จะยังใช้อัตราเดิม 30%</p><p>ที่มา: <a href=\"https://android-developers.googleblog.com/2021/03/boosting-dev-success.html\">กูเกิล</a></p><p><img src=\"https://www.blognone.com/sites/default/files/externals/ceaeafc2d5324f5f11290f6b6f0f8dd6.png\" alt=\"Play Store\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1bcd0b1dba23d4d4f92a3fd6a5e9949a03b941c59e6335bc299f20e0b4645ca","category":"Thai"}