{"title":"Tesla ปรับราคา Model 3 และ Model Y ในสหรัฐฯ รุ่นล่างถูกลง รุ่นสูงแพงขึ้น","link":"https://www.blognone.com/node/121280","date":1613700921000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/photo%20%281%29.jpg?itok=tHayQ1ij\"></p><div itemprop=\"description\"><p>Tesla เป็นบริษัทรถยนต์ที่ปรับราคารถยนต์อยู่เสมอ รวมถึงมีการปรับรุ่นย่อยอยู่เรื่อยๆ เช่นกัน ล่าสุด Tesla ได้ปรับราคาขายรถยนต์ไฟฟ้ารุ่น Model 3 และ Model Y ในสหรัฐอเมริกาใหม่ โดยรุ่นล่างมีราคาถูกลง เข้าถึงได้ง่ายขึ้น ส่วนรุ่นสูงมีราคาสูงขึ้น</p><p>Tesla Model 3 Standard Range Plus ซึ่งเป็นรุ่นต่ำสุดปรับราคาจาก 37,990 ดอลลาร์สหรัฐ เหลือ 36,990 ดอลลาร์สหรัฐ หรือราว 1,110,000 บาท ถูกลงราว 30,000 บาท</p><p>ด้าน Tesla Model Y Standard Range ปรับราคาจาก 41,990 ดอลลาร์สหรัฐ เหลือ 39,990 ดอลลาร์สหรัฐ หรือราว 1,200,000 บาท ถูกลงราว 60,000 บาท</p><p><img src=\"https://www.blognone.com/sites/default/files/externals/f67d8a1b376e2267624f1047ca01b21f.jpg\" alt=\"\"><em>Tesla Model Y | ภาพโดย Tesla</em></p><p>ในขณะที่ Model 3 Performance ที่เป็นรุ่นประสิทธิภาพสูง ปรับราคาขึ้นจาก 54,990 ดอลลาร์สหรัฐ เป็น 55,990 ดอลลาร์สหรัฐ และ Model Y Performance ปรับราคาขึ้นจาก 59,990 ดอลลาร์สหรัฐ เป็น 60,990 ดอลลาร์สหรัฐ</p><p>การปรับราคาครั้งนี้ ทำให้ลูกค้าทั่วไปสามารถเข้าถึงรถยนต์ Tesla ได้ง่ายขึ้น ในขณะที่ลูกค้าที่ซื้อรุ่น Performance ก็มักจะมีรายได้สูง ต้องการรถประสิทธิภาพสูง การขายรถกลุ่มนี้แพงขึ้นก็สมเหตุสมผล</p><p>ที่มา - <a href=\"https://www.reuters.com/article/us-tesla-prices/tesla-cuts-prices-of-base-variants-of-model-3-model-y-idUSKBN2AI0FF\">Reuters</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57ae1d033fc2e272477b256f4482274d5e1639c28d5b253feaaf7b7e93c7a486","category":"Thai"}