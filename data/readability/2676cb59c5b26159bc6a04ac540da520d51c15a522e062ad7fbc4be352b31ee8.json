{"title":"Shopee ซื้อกิจการธนาคารในอินโดนีเซีย Bank BKE","link":"https://www.blognone.com/node/121268","date":1613662662000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/shopee.png?itok=wBc16u_4\"></p><div itemprop=\"description\"><p>หน่วยงานกำกับดูแลบริการทางการเงินของอินโดนีเซีย เปิดเผยว่า Shopee อีคอมเมิร์ซรายใหญ่ ซึ่งเป็นบริษัทในเครือ Sea ได้เข้าซื้อกิจการธนาคารท้องถิ่น Bank Kesejahteraan Ekonomi หรือ Bank BKE ตามที่มีรายงานข่าวออกมาตั้งแต่เดือนมกราคม (<a href=\"https://brandinside.asia/sea-ltd-company-analysis/\">ข่าวเก่า</a>) แต่ครั้งนี้เป็นการยืนยันผ่านหน่วยงานในอินโดนีเซีย</p><p>รายงานระบุว่า Shopee มีแผนจะปรับบริการของ Bank BKE ให้เป็นธนาคารดิจิทัลรูปแบบใหม่ทั้งหมด โดยคาดว่าเพื่อแข่งขันกับ Jago ธนาคารดิจิทัลรายใหญ่ในอินโดนีเซีย ซึ่งมี Gojek ถือหุ้นอยู่ 22%</p><p>บริษัทเทคโนโลยีรายใหญ่ในภูมิภาคเอเชียตะวันออกเฉียงใต้ เริ่มเข้าสู่ธุรกิจธนาคารดิจิทัลมากขึ้น ก่อนหน้านี้ Sea ก็<a href=\"https://www.blognone.com/node/119958\">ได้รับใบอนุญาต</a>ธนาคารดิจิทัลในสิงคโปร์</p><p>ที่มา: <a href=\"https://www.reuters.com/article/idUSL1N2KO0DZ\">Reuters</a> ภาพ <a href=\"https://shopee.co.id/inspirasi-shopee/perayaan-tahun-baru-imlek-di-kantor-shopee/\">Shopee</a></p><p><img alt=\"alt=&quot;Shopee Office&quot;\" src=\"https://www.blognone.com/sites/default/files/externals/348d188393bdce0fea9838fd2145f406.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2676cb59c5b26159bc6a04ac540da520d51c15a522e062ad7fbc4be352b31ee8","category":"Thai"}