{"title":"เปิดตัว Vaio Z โน้ตบุ๊ก Intel Core 11th Gen รหัส H เบาสุดในโลก เริ่มต้นราว 108,000 บาท","link":"https://www.blognone.com/node/121284","date":1613716256000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 19 February 2021 - 13:30</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/vaio.jpg?itok=C3nQz85B\"></p><div itemprop=\"description\"><p>Vaio เปิดตัว Vaio Z ที่บริษัทโฆษณาว่าเป็นโน้ตบุ๊กซีพียู Intel Core 11th Gen รหัส H ที่เบาที่สุดในโลก เพราะมีน้ำหนักเพียง 2.11 ปอนด์ หรือราว 0.95 กิโลกรัม (แต่รุ่นที่วางจำหน่ายในสหรัฐจะมีน้ำหนัก 2.32 ปอนด์ หรือราว 1.05 กิโลกรัม) และมีตัวเลือกซีพียูสูงสุดถึง Intel Core i7-11357H ที่เป็นรุ่นประสิทธิภาพสูง ไม่ใช่รุ่นประหยัดพลังงาน</p><p>Vaio Z มีน้ำหนักเบาจากการใช้วัสดุ “contoured carbon fiber” หรือคาร์บอนไฟเบอร์แบบโค้งงอ ที่แม้โน้ตบุ๊กรุ่นอื่นอย่าง Dell XPS 13 จะมีแผ่นคาร์บอนไฟเบอร์เป็นส่วนประกอบ แต่ก็ยังเป็นแผ่นแบนๆ ที่ถูกยึดด้วยโลหะหรือพลาสติกอยู่ แต่ Vaizo Z นำแผ่นคาร์บอนไฟเบอร์มาดัดขอบให้โค้ง เพื่อประกอบเป็นโครงเครื่องทั้งเครื่อง</p><p>สเปกอื่นๆ ของ Vaio Z มีดังนี้</p><ul><li>หน้าจอ 14 นิ้ว ตัวเลือก FHD และ 4K กางออกได้ 180 องศา</li><li>จีพียู Intel Iris Xe</li><li>แรมสูงสุด 32GB</li><li>SSD สูงสุด 2TB</li><li>คีย์บอร์ดพร้อมไฟ backlit</li><li>กล้องหน้ารองรับ Windows Hello พร้อมฝาปิดกล้อง</li><li>USB-C x2 และพอร์ต HDMI</li><li>แบตเตอรี่ 10-13.5 ชั่วโมง (แล้วแต่สเปก)</li></ul><p>Vaio Z เปิดให้สั่งใจบนเว็บไซต์ <a href=\"https://us.vaio.com/products/vaio-z?variant=33061213405259\">Vaio</a> ของสหรัฐฯ แล้ว ราคาเริ่มต้น 3,979 ดอลลาร์ หรือราว 108,000 บาท</p><p>ที่มา - <a href=\"https://www.theverge.com/2021/2/18/22290092/vaio-z-tiger-lake-h-carbon-fiber-laptop-release-date-price-preorder\">The Verge</a></p><p><img alt=\"No Description\" src=\"https://www.blognone.com/sites/default/files/externals/ac7d6c772f69293d7e528c504cb86de6.jpg\"></p><iframe width=\"640\" height=\"365\" src=\"https://www.youtube.com/embed/HROBewgmVTk\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46d9a0679ae25ad70abb0d016d0097c4264e7453cd922eeaa9607b2101d235d3","category":"Thai"}