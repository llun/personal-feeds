{"title":"Apple บอกเอง iOS 14.5 ยังไม่มีตัวเลือกให้เปลี่ยนแอป default สำหรับฟังเพลง","link":"https://www.blognone.com/node/121528","date":1614904611000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>iOS 14.5 ออกเวอร์ชันเบต้าให้นักพัฒนาทดสอบมาตั้งแต่เดือนที่แล้ว พร้อมของใหม่หลายรายการ อาทิ การ<a href=\"https://www.blognone.com/node/120953\">ปลดล็อกหน้าจอขณะใส่มาสก์</a> และ<a href=\"https://www.blognone.com/node/121224\">อีโมจิใหม่</a> แต่มีผู้พบอีกฟีเจอร์ที่น่าสนใจ โดยเมื่อสั่งให้เปิดเพลงผ่าน Siri จะได้คำถามกลับมาว่า Siri กำลังเรียนรู้ว่าจะให้เปิดผ่านแอปฟังเพลงตัวใด พร้อมแสดงตัวเลือกแอปฟังเพลงที่มีอยู่ขึ้นมา</p><p>คุณสมบัติใหม่นี้ทำให้เกิดความเข้าใจว่า เราสามารถเปลี่ยนแอปฟังเพลงค่าเริ่มต้น (default) ได้ผ่านการสั่ง Siri แต่ล่าสุดแอปเปิลออกมาชี้แจงแล้ว</p><p>แอปเปิลอธิบายว่ากระบวนการดังกล่าว เป็นการเรียนรู้ของ Siri ว่าผู้ใช้งานช่วงเวลานั้น เลือกฟังเพลงหรือพอดคาสต์ผ่านแอปใดแล้วจดจำ แต่ไม่ใช่การเปลี่ยนค่า default ของแอปฟังเพลง และตอนนี้ก็ยังไม่มีตัวเลือกดังกล่าวใน iOS</p><p>ปัจจุบัน iOS สามารถกำหนดค่าแอปเริ่มต้นได้สำหรับอีเมลและเบราว์เซอร์</p><p>ที่มา: <a href=\"https://techcrunch.com/2021/03/04/apple-clarifies-you-cant-actually-set-a-default-music-service-in-ios-14-5/\">TechCrunch</a></p><p><img alt=\"alt=&quot;Apple Music&quot;\" src=\"https://www.blognone.com/sites/default/files/externals/99bd602c1598f8dba58de0213f4d3eaa.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81882bc8d2ab70c2aaa292a5e3fa0693d3b874757b591d9efc3b5b83c4901646","category":"Thai"}