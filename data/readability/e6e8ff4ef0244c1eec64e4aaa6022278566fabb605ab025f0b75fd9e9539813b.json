{"title":"สตรีมเมอร์ใช้ผลทับทิมสดดัดแปลงเป็นคอนโทรลเลอร์ เล่น Hades จนจบเกม","link":"https://www.blognone.com/node/121285","date":1613717162000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 19 February 2021 - 13:46</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/unnamed_1.png?itok=pPXuZXcF\"></p><div itemprop=\"description\"><p>สตรีมเมอร์/ยูทูบเบอร์ <a href=\"https://www.youtube.com/watch?v=QEg3iC1O_HM\">Rudeism</a> นำผลทับทิม มาดัดแปลงทำเป็นคอนโทรลเลอร์เพื่อให้เล่นเกม Hades ได้จริง ด้วยการเชื่อมต่อเข้ากับแผงวงจรของ <a href=\"https://makeymakey.com/\">MakeyMakey</a> เพื่อใช้เม็ดทับทิมแทนปุ่มสัมผัสแบบ capacitive</p><p>เขาแปะสายไฟของ MakeyMakey ไว้กับเม็ดทับทิม และที่ตัวเขาเอง เพื่อให้ไฟเดินได้ครบวงจรเมื่อเขาสัมผัสปุ่ม หลังจากนั้นก็ใช้ทับทิมที่วางอยู่บนผ้าแทนคอนโทรลเลอร์แบบสัมผัสเพื่อเล่น Hades ที่แม้ช่วงสตรีมจะยังเล่นไม่จบเกม แต่ตอนหลังเขาก็ทวีตคลิปสู้กับบอส Hades จนเอาชนะได้ในที่สุด</p><p>นี่ไม่ใช่ครั้งแรกที่ Rudeism เล่นเกมด้วยคอนโทรลเลอร์ดัดแปลงแบบแปลกๆ เพราะเขาเคย<a href=\"https://www.youtube.com/watch?v=JDH8KC2vCxY\">เล่น Fallguys และเอาชนะด้วยจอยที่ทำจากเจลลี่บีน</a> รวมถึง<a href=\"https://www.youtube.com/watch?v=mqLs5Oz5dnU\">เล่น Apex Legends และเอาชนะโดยใช้ขาหุ่นกระบอกมาแล้ว</a></p><p>ทั้งนี้ ทับทิมเป็นผลไม้เพิ่มพลังให้กับ “boons” ในเกม Hades, เป็นผลไม้ในตำนานเทพกรีกที่สื่อถึงชีวิต การฟื้นฟู และการแต่งงาน รวมถึงเป็นผลไม้ที่ผูกมัด Persephone ไว้กับ Hades หลังจากที่เธอกัดกินผลทับทิมในยมโลกอีกด้วย</p><p>ที่มา - <a href=\"https://www.youtube.com/watch?v=QEg3iC1O_HM\">Rudeism</a></p><iframe width=\"640\" height=\"365\" src=\"https://www.youtube.com/embed/QEg3iC1O_HM\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6e8ff4ef0244c1eec64e4aaa6022278566fabb605ab025f0b75fd9e9539813b","category":"Thai"}