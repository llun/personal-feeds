{"title":"Output","link":"https://markpeak.net/output/","date":1611622389000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2132\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"700\" height=\"383\" src=\"https://markpeak.net/wp-content/uploads/2021/01/lampard-700x383.jpg\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/01/lampard-700x383.jpg 700w, https://markpeak.net/wp-content/uploads/2021/01/lampard-300x164.jpg 300w, https://markpeak.net/wp-content/uploads/2021/01/lampard-1024x560.jpg 1024w, https://markpeak.net/wp-content/uploads/2021/01/lampard-768x420.jpg 768w, https://markpeak.net/wp-content/uploads/2021/01/lampard.jpg 1490w\" sizes=\"(max-width: 700px) 100vw, 700px\"><div itemprop=\"mainContentOfPage\"><p>ภาพจากเว็บ <a href=\"https://www.chelseafc.com/en/news/2021/01/24/lampard-pleased-with-improved-form-and-increasing-options\">Chelsea FC</a></p><p>ข่าว Frank Lampard ถูกปลดจากการเป็นโค้ชเชลซี คงไม่ใช่เรื่องน่าแปลกใจมากนัก</p><p>ฟุตบอลสมัยใหม่ใช้เงินลงทุนมหาศาล ต้องการความสำเร็จโดยเร็ว เมื่อบวกกับวัฒนธรรมแบบเชลซี (เสี่ยหมีสั่งลุย) และประวัติการเปลี่ยนโค้ชในอดีต การปลด Lampard อยู่ในขอบเขตที่มองเห็น</p><p>แน่นอนว่าในวงการโค้ชเองก็รับรู้ถึงความกดดันลักษณะเดียวกันนี้ ในทุกสโมสรใหญ่ของยุโรป สิ่งที่น่าสนใจจึงเป็นท่าทีของเพื่อนร่วมอาชีพคือ Pep Guardiola ที่ออกมาให้กำลังใจ Lampard เป็นคนแรกๆ โดยบอกว่าอยากชวนเขาไปนั่งกินข้าวกัน เมื่อโอกาสอำนวย (อังกฤษเลิกล็อคดาวน์แล้ว)</p><div><p><a href=\"https://www.mirror.co.uk/sport/football/news/lampard-sacked-chelsea-pep-guardiola-23381003\"><img src=\"https://i2-prod.mirror.co.uk/incoming/article23381016.ece/ALTERNATES/s1200/0_Manchester-City-v-Chelsea-Premier-League-Etihad-Stadium.jpg\" alt=\"Guardiola makes offer to Lampard after he was sacked as Chelsea manager\"></a></p><p><img src=\"https://s2-prod.mirror.co.uk/@trinitymirrordigital/chameleon-branding/publications/mirror/img/favicon.ec1359e58dd0bce2.ico\" alt=\"mirror\"> mirror</p></div><p>ประเด็นสำคัญในคำกล่าวของ Pep คือประโยคสั้นๆ ที่บอกว่า</p><blockquote><p>“People talk about projects and ideas, but they don’t exist – you have to win or you’ll be sacked,”</p></blockquote><p>ทุกคนมีความเห็นและไอเดียมากมาย แต่สิ่งเหล่านี้ไม่มีอยู่จริง ในฐานะโค้ช เรามีหน้าที่แค่ชนะ หรือไม่งั้นก็โดนปลด เท่านั้นเอง</p><p>อ่านความคิดของ Pep แล้วก็สตันต์ไปพักใหญ่ ในมุมของโค้ชระดับบิ๊กเนมแห่งยุโรป ผู้กวาดรางวัลและโทรฟี่มาแล้วนับไม่ถ้วน เจ้าของทฤษฎีมากมายในฟุตบอลยุคใหม่ สุดท้ายแล้วก็เหลือแค่เรื่องพื้นฐานข้อเดียว</p><p>ทำทีมให้ชนะ</p><p>แนวคิดนี้ใช้ได้กับเรื่องอื่นๆ ที่ไม่ใช่ฟุตบอลด้วย ในแง่ชีวิตการทำงานก็ใช้ได้เช่นกัน โชคดีที่สมัยเริ่มทำงานใหม่ๆ มีกัลยาณมิตรคนหนึ่งสอนเอาไว้ว่า เราจะไปซุ่มทำงานหนักแค่ไหน ลำบากแค่ไหนก็ตาม แต่ถ้าผลงานไม่ออก ก็ไม่มีใครให้คุณค่ากับความเหนื่อยยากของเรา</p><p>output เป็นสิ่งเดียวที่จับต้องได้ effort มีหน้าที่ช่วยอธิบายเบื้องหลัง output นั้น</p><p>หากมีแต่ effort แต่ไม่มี output ก็ไม่มีใครสนใจเราอยู่ดี</p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/chelsea/\" rel=\"tag\">Chelsea</a></li><li><a href=\"https://markpeak.net/tag/football/\" rel=\"tag\">Football</a></li><li><a href=\"https://markpeak.net/tag/frank-lampard/\" rel=\"tag\">Frank Lampard</a></li><li><a href=\"https://markpeak.net/tag/pep-guardiola/\" rel=\"tag\">Pep Guardiola</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"dc39c2794dad2f19a01f20e39623fd2523b9314e021a9127da908e6f78bc37ea","category":"Thai"}