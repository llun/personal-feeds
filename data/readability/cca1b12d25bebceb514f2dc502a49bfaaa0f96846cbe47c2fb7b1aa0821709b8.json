{"title":"กูเกิลเพิ่มความสามารถแอนดรอยด์ ตั้งเวลาส่งข้อความได้, Google Maps Dark Theme ฯลฯ","link":"https://www.blognone.com/node/121360","date":1614153704000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลประกาศอัพเดตความสามารถแอนดรอยด์ 6 อย่าง ที่สำคัญๆ และน่าสนใจคือ สามารถตั้งเวลาส่งข้อความผ่าน Messages ของกูเกิลล่วงหน้าได้ เป็นประโยชน์เวลาตั้งใจจะส่งข้อความหาคนที่กำลังยุ่ง หรืออยู่คนละไทม์โซน ตั้งเวลาเป็นวันอื่นๆ ได้ด้วย โดยกูเกิลจะอัพเดตความสามารถใหม่นี้ใน Android 7 ขึ้นไป</p><p>Google Maps Dark Theme เริ่มทยอยเปิดใช้งานแก่ผู้ใช้แอนดรอยด์ทั่วโลก โดยกดที่เมนู Theme และกด Always in Dark Theme, ปรับปรุง TalkBack ฟีเจอร์อ่านหน้าจอ ช่วยผู้พิการทางตา หรือผู้มีทัศนวิสัยการมองเห็นต่ำให้ใช้งานมือถือได้ ในเวอร์ชั่นใหม่นี้ มีการเพิ่มสัมผัสหลายนิ้ว ใช้สามนิ้วปัดที่หน้าจอเพื่อเปลี่ยนการอ่านหน้าจอ หรือใช้สองนิ้วเคาะหน้าจอเพื่อเล่นเพลงหรือหยุดเพลง เป็นต้น</p><p><img alt=\"No Description\" src=\"https://www.blognone.com/sites/default/files/externals/e466dc4ac7b0850f2f9fa5387a2fff7c.png\"></p><p><img alt=\"No Description\" src=\"https://www.blognone.com/sites/default/files/externals/87cae39212e51a5890d2d5e07300acb0.png\"></p><p>แสดงแบนเนอร์ Password Checkup หลังกด refill รหัสผ่านอัตโนมัติ เพื่อเตือนให้ผู้ใช้รู้ หากรหัสผ่านก่อนหน้านี้ถูกเปิดเผยไปแล้ว เพื่อที่ผู้ใช้จะได้เปลี่ยนรหัสผ่านที่ปลอดภัยก่อนเข้าใช้งานแอปพลิเคชั่นใดๆ ความสามารถใหม่นี้จะสามารถใช้งานได้ใน Android 9 ขึ้นไป</p><p>Android Auto เพิ่มความสามารถเปลี่ยนวอลเปเปอร์ ใช้คำสั่งเสียงสั่งหน้าจอให้แสดงเกมให้เล่น จะได้ไม่เบื่อเวลาขับรถทางไกล (และจะได้ไม่ง่วงจนหลับระหว่างขับรถด้วย) ใช้งานได้ใน Android 6.0 ขึ้นไป</p><p>ที่มา - <a href=\"https://blog.google/products/android/new-features-spring-2021\">กูเกิล</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cca1b12d25bebceb514f2dc502a49bfaaa0f96846cbe47c2fb7b1aa0821709b8","category":"Thai"}