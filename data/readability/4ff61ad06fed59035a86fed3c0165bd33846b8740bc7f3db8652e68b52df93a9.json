{"title":"Builk รับเงินลงทุนซีรีส์ B นำโดย Beacon VC ในเครือธนาคารกสิกรไทย","link":"https://www.blognone.com/node/121863","date":1616580619000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/builk.png?itok=br1DSBF-\"></p><div itemprop=\"description\"><p>Builk One Group บริษัทด้านแพลตฟอร์มสำหรับธุรกิจก่อสร้างของไทย รับเงินลงทุนรอบซีรีส์ B (ไม่เปิดเผยจำนวน) จากนักลงทุนทั้งหมด 4 รายคือ Beacon Venture Capital ในเครือธนาคารกสิกรไทย, AddVentures ในเครือ SCG, Cre-Ful และ Rosewood Capital</p><p>นายไผท ผดุงถิ่น ประธานเจ้าหน้าที่บริหารและผู้ร่วมก่อตั้ง Builk ระบุว่าปัญหาหลักของอุตสาหกรรมก่อสร้างยังคงเป็นการเข้าถึงเทคโนโลยีและแหล่งเงินทุน ทำให้ขาดประสิทธิภาพ สูญเสียทั้งต้นทุน เวลา คุณภาพ แนวทางของ Builk จึงต้องการแก้ปัญหาเหล่านี้ด้วยการเปลี่ยนการทำงานเป็นดิจิทัล ด้วยแพลตฟอร์มการบริหารธุรกิจก่อสร้างและการซื้อขายวัสดุก่อสร้างออนไลน์</p><p>แพลตฟอร์มของ Builk ในปี 2563 มียอดขายมากกว่า 500 ล้านบาท มีเครือข่ายผู้ประกอบการก่อสร้าง เจ้าของโครงการอสังหาริมทรัพย์ ผู้รับเหมาก่อสร้าง ผู้ผลิตและจำหน่ายวัสดุก่อสร้างกว่า 3,500 ราย การรับเงินลงทุนจาก Beacon VC รอบนี้ยังจะนำไปพัฒนาเรื่องการเข้าถึงแหล่งเงินทุนสำหรับผู้รับเหมา หรือผลิตภัณฑ์ทางการเงินสำหรับผู้รับเหมาด้วย</p><p><img alt=\"No Description\" src=\"https://www.blognone.com/sites/default/files/externals/88b643a1aee3a2827dc6e713f92b0ac1.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ff61ad06fed59035a86fed3c0165bd33846b8740bc7f3db8652e68b52df93a9","category":"Thai"}