{"title":"Razer เปิดตัว Anzu Smart Glasses แว่นตากึ่งหูฟังไร้สาย ฟังได้ 5 ชั่วโมง กันน้ำ IPX4 ราคา 200 ดอลลาร์","link":"https://www.blognone.com/node/121541","date":1614932540000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 5 March 2021 - 15:22</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/585K1aKZ.png?itok=0qic7YXK\"></p><div itemprop=\"description\"><p>Razer เปิดตัว Anzu Smart Glasses ที่แม้จะชื่อ Smart Glasses แต่จริงๆ จะคล้ายคลึงกับหูฟังไร้สายมากกว่า และไม่มีการแสดงผลภาพใดๆ บนเลนส์ แต่ใช้ฟังเพลง รับโทรศัพท์ หรือสั่งการผู้ช่วยเสียงได้ วางจำหน่ายในราคา 199.99 ดอลลาร์ (ราว 6,100 บาท)</p><p>Anzu ใช้ไดรเวอร์เสียงเหมือนหูฟังไร้สาย ขนาด 16 มิลลิเมตร แยกสองข้าง แต่ไม่ได้เสียบเข้าไปในหู ซึ่ง Razer ระบุว่าเสียงที่ออกมาจะได้ยินถึงแค่ผู้คนที่อยู่ใกล้ในระยะที่มือเอื้อมถึง (แต่ก็แปลว่าคงไม่เหมาะใส่ขึ้นรถไฟฟ้าหรือออกไปข้างนอกเท่าไร)</p><p>ในชุดแถมกระเป๋าหนัง เลนส์ใสกันแสงสีน้ำเงิน 35% หนึ่งคู่ และเลนส์กันแดด กันยูวี 90% อีกหนึ่งคู่ ตัวลำโพงกันน้ำ IPX4 แบตเตอรี่ใช้งานได้สูงสุด 5 ชั่วโมง แสตนด์บายได้สูงสุด 2 สัปดาห์ ปิดเครื่องอัตโนมัติเมื่อพับขาแว่น แต่เวลาชาร์จต้องชาร์จทั้งขาซ้ายและขวาพร้อมกัน เชื่อมต่อด้วย Bluetooth ที่ Razer ระบุว่ามีความหน่วงแค่ 60ms</p><p>ตอนนี้ Anzu Smart Glasses ยังมีจำหน่ายแค่บน <a href=\"https://www.razer.com/mobile-wearables/razer-anzu-smart-glasses/\">Razer.com</a> และร้าน Razer ในสหรัฐเท่านั้น ในบ้านเราคงต้องติดตามกันต่อไป</p><p>ที่มา - <a href=\"https://www.theverge.com/2021/3/4/22314474/razer-anzu-smart-glasses-announced-pricing-features-release-date\">The Verge</a></p><p><img alt=\"No Description\" src=\"https://www.blognone.com/sites/default/files/externals/1da2292fe011b352b1be756910688973.jpg\"><img alt=\"No Description\" src=\"https://www.blognone.com/sites/default/files/externals/4fdf4f1a79f531159169707a1d91f4cc.jpg\"><img alt=\"No Description\" src=\"https://www.blognone.com/sites/default/files/externals/6b19dcd124c53f45d39e510eddb913d7.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cfc1894d127ad72f65c17f9341cd5ea14bead1aa7ce3f985b4247a5f8454ff4","category":"Thai"}