{"title":"Google Photos เพิ่มฟีเจอร์ AI แต่งภาพ Portrait Light แม้ไม่ถ่ายโหมด Portrait แต่เฉพาะผู้ใช้เสียเงิน","link":"https://www.blognone.com/node/121164","date":1613096235000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/gphoto.png?itok=xVRZp0eh\"></p><div itemprop=\"description\"><p>กูเกิลประกาศนำฟีเจอร์แต่งภาพของ Google Photos คือ Portrait Blur และ Portrait Light <a href=\"https://www.blognone.com/node/118750\">ที่เคยใช้ได้เฉพาะ Pixel</a> มาให้กับมือถือรุ่นอื่นๆ ด้วย แต่จำกัดเฉพาะคนที่จ่ายเงินซื้อแพ็กเกจ Google One เท่านั้น (ต้องเป็น Android 8.0 ที่มีแรม 3GB ขึ้นไปด้วย)</p><p>ฟีเจอร์ Portrait Blur และ Portrait Light เป็นการใช้ AI อ่านค่าในรูปภาพ แล้วแต่งภาพให้เบลอพื้นหลังหรือใส่แสงไฟส่องหน้าได้ แม้ว่ารูปถ่ายจากมือถือที่ไม่มีโหมด Portrait หรือไม่ได้ถ่ายด้วยโหมด Portrait ก็ตาม</p><p><img src=\"https://www.blognone.com/sites/default/files/externals/f88b59216c0ca9ae426ea9cbb340542c.jpg\"></p><p><img alt=\"No Description\" src=\"https://www.blognone.com/sites/default/files/externals/47cefcfbfdede8433419ae9e45fc34a6.gif\"></p><p>ฟีเจอร์อีกอย่างของสมาชิก Google One คือ Dynamic suggestion ปรับแต่งความสว่างและคอนทราสต์ และการอ่านค่าท้องฟ้า (sky suggestions) แล้วปรับแต่งภาพให้สวยขึ้นอัตโนมัติ เช่น ซีนพระอาทิตย์ขึ้นหรือตก</p><p><img alt=\"No Description\" src=\"https://www.blognone.com/sites/default/files/externals/cf7d6641b787461ef277b429c24a3814.gif\"></p><p>แนวทางของกูเกิลในช่วงหลังเริ่มออกฟีเจอร์ \"พิเศษ\" ให้กับสมาชิก Google One แบบเสียเงิน <a href=\"https://www.blognone.com/node/119330\">ก่อนหน้านี้คือเปิดบริการ VPN แต่จำกัดเฉพาะแพ็กเกจระดับ 2TB เท่านั้น</a></p><p>กูเกิลยังออกตัวตัดต่อวิดีโอเวอร์ชันใหม่ (new video editor) ของ Google Photos ที่มีความสามารถเพิ่มขึ้นจากเดิม สามารถ crop, ปรับสัดส่วน, เพิ่มฟิลเตอร์ ปรับความสว่างและสี</p><p>ฟีเจอร์นี้เปิดให้ใช้ฟรีทุกคน ตอนนี้ใช้ได้แล้วบนเวอร์ชัน iOS ส่วนเวอร์ชัน Android จะตามมาในเร็วๆ นี้</p><p><img alt=\"No Description\" src=\"https://www.blognone.com/sites/default/files/externals/7c131357629450d7eaa73734e382cfdd.gif\"></p><p>ที่มา - <a href=\"https://blog.google/products/photos/new-video-editor-plus-enhanced-editing-features/\">Google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5c142e272af309d989277deacd573332b14b828fe06504648030d5291090325","category":"Thai"}