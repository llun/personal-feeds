{"title":"Acer ประเทศไทย ประกาศราคา acerpure พัดลมและเครื่องฟอกอากาศ ราคาเต็ม 9,990 บาท","link":"https://www.blognone.com/node/121469","date":1614673310000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 2 March 2021 - 15:21</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/acer.png?itok=MZ6CJTUx\"></p><div itemprop=\"description\"><p>วันนี้ Acer ประเทศไทยประกาศทิศทางของแบรนด์ Acer ต่อจากนี้คือเป็น Lifestyle Brand สร้างผลิตภัณฑ์ตอบโจทย์ทั้ง Live, Work, Learn, Play ทั้งในภาคธุรกิจและผู้ใช้งานทั่วไป</p><p>โดยในฝั่งผู้ใข้งานทั่วไป Acer เปิดตัวสินค้าอื่นๆ นอกเหนือจากโน้ตบุ๊ก, พีซี เช่น <a href=\"https://www.blognone.com/node/121467\">เครื่องดื่มชูกำลังเกมเมอร์ Predator Shot</a> และ acerpure เครื่องฟอกอากาศ <a href=\"https://www.blognone.com/node/119217\">acerpure cool พัดลมที่มีฐานเป็นเครื่องกรองอากาศด้วยฟิลเตอร์ HEPA (H13)</a> เปิดขายราคาเต็มที่ 9,990 บาท และราคาโปรโมชั่น 7,990 บาท เริ่มวางขายในไทยทั้งออฟไลน์ และออนไลน์ช่วงสัปดาห์หน้า</p><p><img alt=\"No Description\" src=\"https://www.blognone.com/sites/default/files/externals/4f3866dd17c29bbd7cfb071cb77e44e1.jpg\"></p><p>ตัว acerpure cool มาพร้อมการกรอง 3 ชั้น สามารถกรองฝุ่นและกรองไวรัสได้ โดยตัวพัดลมด้านบนจะปล่อยอากาศที่ฟอกออกมาแล้ว ตัวเครื่องมีขนาดเล็ก สามารถใช้งานในห้องความกว้าง 50 ตารางเมตรได้ ปรับสภาพอากาศได้ภายใน 3 นาที ประกันสินค้า 1 ปี</p><p>ทิศทางของ Acer เริ่มขยายผลิตภัณฑ์ไปยัง segment อื่นๆ นอกเหนือจากคอมพิวเตอร์<a href=\"https://www.blognone.com/node/90183\">มาได้สักระยะแล้ว</a> โดยแตกไลน์สินค้าไปยังแบรนด์อื่น เช่น Pawbo ฮาร์ดแวร์สำหรับสัตว์เลี้ยง พัฒนาเครื่องให้อาหาร, เครื่องทำน้ำพุ, อุปกรณ์ตรวจจับป้องกันสัตว์เลี้ยงหาย แบรนด์ Xplova อุปกรณ์สายออกกำลังกายด้วยการปั่นจักรยาน</p><p>ที่มา - งานแถลงข่าว</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71594030436951cf1a7e6e34bc7c4ac3df72461339f86d60f600072aa552ec43","category":"Thai"}