{"title":"News Corp บริษัทกลุ่มสื่อ ดีลกับกูเกิลทำข่าวลง Google News Showcase แชร์รายได้ร่วมกัน","link":"https://www.blognone.com/node/121246","date":1613610451000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 18 February 2021 - 08:07</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>News Corp บริษัทกลุ่มสื่อที่เป็นเจ้าของสำนักข่าวใหญ่ในหลายประเทศทั้งออสเตรเลีย สหรัฐฯ อังกฤษ แถลงการณ์ว่าได้ทำข้อตกลงเรื่องเนื้อหาข่าวกับกูเกิลเป็นระยะเวลา 3 ปี ในการนำเสนอเนื้อหาข่าวแบบพรีเมี่ยมลง Google News Showcase</p><p>ตัวอย่างสื่อในเครือ News Corp คือ The Wall Street Journal, Barron’s, MarketWatch, New York Post ในอังกฤษ, The Times, The Sunday Times, The Sun, The Australian, news.com.au, Sky News เป็นต้น</p><p>ทาง News Corp เปิดเผยด้วยว่า ส่วนหนึ่งของจ้อตกลงระยะเวลา 3 ปีนี้ ยังรวมถึงการร่วมกับกูเกิลในการพัฒนาแพลตฟอร์ม subscription และแชร์รายได้โฆษณาร่วมกัน การฝึกอบรมนักข่าวในการทำข่าวรูปแบบเสียงและวิดีโอ</p><p><img alt=\"No Description\" src=\"https://www.blognone.com/sites/default/files/externals/0c28fc1035588c092e695ba1056c9e2d.png\"></p><p>Don Harrison ประธานฝ่ายพันธมิตรระดับโลกของกูเกิลกล่าวว่า ข้อตกลงกับ News Corp ครอบคลุมผลิตภัณฑ์ที่หลากหลาย เช่น News Showcase, YouTube, Web Stories, Audio และเทคโนโลยีโฆษณา ซึ่งจนถึงตอนนี้ News Showcase ความร่วมมือกับสิ่งพิมพ์มากกว่า 500 รายการทั่วโลกแล้วและหวังว่าจะเพิ่มขึ้น</p><p>การทำข้อตกลงของกูเกิลถือเป็นความพยายามที่จะผ่อนปรนและปรับตัวเข้ากับกฎใหม่ News Media Bargaining Code ของออสเตรเลีย บังคับแพลตฟอร์มออนไลน์จ่ายเงินให้สำนักข่าว และเป็นหมุดหมายสำคัญของวงการสื่อที่จะมีรายได้เพิ่มหลังเม็ดเงินโฆษณาออนไลน์ไหลไปอยู่ที่กูเกิลและเฟซบุ๊ก</p><p>ที่มา - <a href=\"https://newscorp.com/2021/02/17/news-corp-and-google-agree-to-global-partnership-on-news/\">News Corp</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"895dc241075ba0242a594f8f7e1986ad72e0466bfe9379111e5234cc797b9b22","category":"Thai"}