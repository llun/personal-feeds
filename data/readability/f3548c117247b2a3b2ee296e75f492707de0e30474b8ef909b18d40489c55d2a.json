{"title":"ส่วนหนึ่งของการปฏิรูปตำรวจ Minneapolis โหวตไม่ให้ตำรวจใช้ระบบจดจำใบหน้า","link":"https://www.blognone.com/node/121188","date":1613356034000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Flag_of_the_United_States.svg_.png?itok=mSG1UUWA\"></p><div itemprop=\"description\"><p>จากกรณี George Floyd ทำให้สังคมตื่นตัวกับการเหยียดผิวรวมถึงการปฏิรูปวงการตำรวจในสหรัฐฯ ล่าสุด Minneapolis เมืองใหญ่ในรัฐมินนิโซตา ซึ่งเป็นสถานที่ต้นตอของเหตุการณ์ George Floyd โหวตแบนไม่ให้ตำรวจใช้ระบบจดจำใบหน้า สมาชิกสภาเมือง 13 คนลงมติเห็นชอบกับคำสั่งดังกล่าวโดยไม่มีสมาชิกเห็นค้าน</p><p>การใช้ระบบจดจำใบหน้าในหน่วยงานตำรวจ ยังมีข้อกังวลเรื่องความโน้มเอียงของระบบ กลุ่มสนับสนุนด้านความเป็นส่วนตัวหลายคนกังวลว่าระบบจดจำใบหน้าที่ขับเคลื่อนด้วย AI จะไม่เพียงแต่กำหนดเป้าหมายอย่างไม่เป็นสัดส่วนเท่านั้น แต่ยังมีข้อบกพร่องทางเทคนิคโดยเฉพาะการกำหนดเป้าหมายที่ไม่ใช่คนผิวขาว ซึ่งอาจทำให้ปัญหาเหยียดผิวในวงการตำรวจหนักข้อขึ้นไปอีก</p><p>ที่ผ่านมา หน่วยงานตำรวจ Minneapolis นั้นมีการใช้งานระบบจดจำใบหน้าของ Clearview AI ที่ขายระบบและข้อมูลใบหน้าให้กับหลายบริษัทในสหรัฐ รวมถึงเทคโนโลยีเพื่อการใช้งานของตำรวจหลากหลาย</p><p><img alt=\"No Description\" src=\"https://www.blognone.com/sites/default/files/externals/cf02def23a411726a3f1a8d524089f7a.png\"></p><p>ที่มา - <a href=\"https://techcrunch.com/2021/02/12/minneapolis-facial-recognition-ban/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3548c117247b2a3b2ee296e75f492707de0e30474b8ef909b18d40489c55d2a","category":"Thai"}