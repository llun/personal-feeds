{"title":"เกม Rust ระบุข้อมูลผู้เล่นบนเซิร์ฟเวอร์บางชุดสูญหายเนื่องจากไฟไหม้ OVH","link":"https://www.blognone.com/node/121638","date":1615445094000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 11 March 2021 - 13:44</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/ZmFfbF-T_400x400.png?itok=D02z--zn\"></p><div itemprop=\"description\"><p>หลังเกิดเหตุ<a href=\"https://www.blognone.com/node/121626\">ไฟไหม้คลาวด์ OVH</a> ทางเกม Rust ออกมารายงานผลกระทบว่าเซิร์ฟเวอร์เกมที่ให้บริการผู้เล่นในยุโรปได้รับผลกระทบไปด้วย โดยเซิร์ฟเวอร์ดาวน์ไป 25 ตัว และมีข้อมูลผู้เล่นหายไปบางส่วน</p><p>ตอนนี้เซิร์ฟเวอร์จำนวนมากกลับมาออนไลน์แล้ว แต่ความคืบหน้าในเกมบางส่วนจะหายไปเนื่องจากเหตุไฟไหม้</p><p>แม้ผู้ให้บริการคลาวด์มักไม่เปิดเผยสถานที่ตั้งเซิร์ฟเวอร์ แต่มักระบุข้อมูลกว้างๆ เช่น <a href=\"https://docs.aws.amazon.com/wellarchitected/latest/reliability-pillar/use-fault-isolation-to-protect-your-workload.html\">AWS เปิดให้ผู้ใช้เลือก Availability Zone (AZ) และ Region</a> โดยระบุว่าแต่ละ AZ จะห่างกันเพียงพอที่จะลดความเสี่ยงจากเหตุร้าย เช่น ไฟไหม้, น้ำท่วม, และพายุ แต่ห่างจากกันไม่เกิน 100 กิโลเมตร ทำให้ยังเชื่อมต่อเน็ตเวิร์ความเร็วสูงได้อยู่ การเลือกบริการเพื่อให้ทนทานต่อเหตุการณ์ไฟไหม้เช่นนี้จึงต้องเลือกบริการที่เตรียมซิงก์ข้อมูลข้าม AZ ไว้ล่วงหน้า</p><p>ที่มา - <a href=\"https://twitter.com/playrust/status/1369611688539009025\">@playrust</a></p><p><img alt=\"No Description\" src=\"https://www.blognone.com/sites/default/files/externals/8a86ec91ba3a17dfd275c3a6f4ee43fe.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db3d5b1900443cfc09cc74cb93aa67053ad2eb4336075ac6495ee5b6d841d761","category":"Thai"}