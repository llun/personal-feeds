{"title":"Coupang เตรียม IPO เข้าตลาดหุ้นนิวยอร์ก ขายหุ้นเพิ่มทุน 3,600 ล้านดอลลาร์ เป็น IPO ใหญ่ที่สุดตั้งแต่ต้นปี","link":"https://www.blognone.com/node/121473","date":1614691926000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/coupang_0.png?itok=lTRmIzOn\"></p><div itemprop=\"description\"><p>Coupang อีคอมเมิร์ซรายใหญ่จากเกาหลีใต้ที่<a href=\"https://www.blognone.com/node/121171\">เตรียมไอพีโอ</a>เข้าตลาดหุ้นนิวยอร์ก ยื่นข้อมูลไฟลิ่งเพิ่มเติม โดยจะเสนอขายหุ้นใหม่เพิ่มในช่วงราคา 27-30 ดอลลาร์ต่อหุ้น ทำให้จะได้เงินจากการขายหุ้นเพิ่มทุนนี้สูงสุด 3,600 ล้านดอลลาร์ ที่มูลค่ากิจการราว 50,000 ล้านดอลลาร์</p><p>ด้วยเงินขายหุ้นไอพีโอและมูลค่ากิจการเริ่มต้น จะทำให้ Coupang กลายเป็นหุ้นไอพีโอใหญ่ที่สุดในอเมริกานับตั้งแต่ต้นปี 2021</p><p>การเข้าตลาดหุ้นของ Coupang ยังส่งผลดีต่อ SoftBank นักลงทุนรายสำคัญของบริษัท ซึ่งเข้าลงทุนตั้งแต่บริษัทมีมูลค่ากิจการในปี 2018 ที่ 9,000 ล้านดอลลาร์ ส่วนนักลงทุนรายอื่นได้แก่ BlackRock และ Sequoia Capital</p><p>ที่มา: <a href=\"https://www.reuters.com/article/coupang-ipo-idUSL3N2KZ418\">Reuters</a></p><p><img alt=\"alt=&quot;Coupang&quot;\" src=\"https://www.blognone.com/sites/default/files/externals/f33ede758677c027aa78d5b2c4830c12.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ffcb37f53134ee5b347e7d09f5391ca40a9f9f1b0264c490646260c9f7a0329","category":"Thai"}