{"title":"World of Warcraft Classic ภาคย้อนยุค นำภาคเสริม Burning Crusade ปี 2007 มาให้เล่นกันใหม่","link":"https://www.blognone.com/node/121304","date":1613892814000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/wow.png?itok=oJdnw_Ul\"></p><div itemprop=\"description\"><p>งาน BlizzCon 2021 ที่ปรับมาเป็นออนไลน์ 100% อาจไม่มีอะไรหวือหวามากนัก เพราะไม่มีเกมใหม่เปิดตัวเลย ธีมปีนี้จึงเป็นเรื่องของการรีมาสเตอร์เกมเก่า ทั้ง <a href=\"https://www.blognone.com/node/121295\">Diablo II: Resurrected</a> และ<a href=\"https://www.blognone.com/node/121299\">การนำ 3 เกมคลาสสิกกลับมาขายในชุด Blizzard Arcade Collection</a></p><p>ข่าวใหญ่อันที่สามของ BlizzCon ก็เป็นธีมย้อนยุคเหมือนกัน เพราะเป็นประกาศเปิด World of Warcraft: Burning Crusade Classic นำภาคเสริมตัวแรกสุดในจักรวาล WoW คือ Burning Crusade ที่ออกในปี 2007 มาให้บริการใหม่อีกรอบ</p><p>ต้องย้อนความก่อนว่า ในปี 2017 <a href=\"https://www.blognone.com/node/96825\">Blizzard ประกาศนำเกม World of Warcraft ภาคต้นฉบับมาเปิดบริการเซิร์ฟเวอร์ใหม่อีกรอบ</a> เอาใจแฟนๆ ยุคเก่าที่อยากย้อนความหลังกัน กำหนดเวลาบอกคร่าวๆ แค่ในปี 2021 นี้ (โดยหลักการแล้วถือเป็นคนละเกมกัน คือ World of Warcraft ตัวหลัก และ World of Warcraft Classic แยกเซิร์ฟเวอร์และข้อมูลทั้งหมดจากกัน)</p><p>เกม World of Warcraft Classic เปิดบริการอย่างเป็นทางการในปี 2019 และประสบความสำเร็จไม่น้อย ทำให้ Blizzard ต้องต่อยอดด้วยการนำภาคเสริมแรก Burning Crusade มาให้เล่นกันต่ออีก ซึ่งน่าสนใจว่าเส้นทางของ Wow Classic จะยาวไกลแค่ไหน</p><p><img alt=\"No Description\" src=\"https://www.blognone.com/sites/default/files/externals/13a13ff0e6fbba2abfab83393f575962.jpg\"></p><iframe width=\"640\" height=\"360\" src=\"https://www.youtube.com/embed/tLDvM5IDyL8\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ส่วน WoW สายหลักที่ตอนนี้มาถึง<a href=\"https://www.blognone.com/node/112892\">ภาคเสริมตัวที่แปด Shadowlands</a> (ปล่อยอย่างเป็นทางการพฤศจิกายน 2020) ก็มีอัพเดตเนื้อหาเพิ่ม โดยใช้ชื่อว่า Chains of Domination ด้วยเช่นกัน</p><p><img alt=\"No Description\" src=\"https://www.blognone.com/sites/default/files/externals/f3d51b9af9be80a8550a85f16308ef12.png\"></p><iframe width=\"640\" height=\"360\" src=\"https://www.youtube.com/embed/KoXyFtrv_4U\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://news.blizzard.com/en-us/blizzcon/23608157/journey-back-through-the-dark-portal-in-world-of-warcraft-burning-crusade-classic\">Blizzard</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e20723a104f92f915da9ca6de13699ca1253a189c3d1c6d296dce4119215cf41","category":"Thai"}