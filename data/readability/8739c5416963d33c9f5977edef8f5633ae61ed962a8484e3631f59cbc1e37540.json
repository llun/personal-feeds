{"title":"Huawei เปิดตัว Mate X2 มือถือจอพับได้รุ่นที่สอง เปลี่ยนมาพับจอเข้าด้านในแล้ว","link":"https://www.blognone.com/node/121327","date":1614048573000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 23 February 2021 - 09:49</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/1024px-Huawei_Standard_logo.svg_.png?itok=_8XfgCM3\"></p><div itemprop=\"description\"><p>Huawei เปิดตัวมือถือจอพับได้รุ่นที่สอง Huawei Mate X2 การเปลี่ยนแปลงสำคัญจากรุ่นแรกคือเปลี่ยนมาเป็นพับเข้าด้านใน แบบเดียวกับ Samsung Galaxy Fold แล้ว (Mate X รุ่นแรกพับออกด้านนอก)</p><p>จุดเด่นของ Mate X2 คือหน้าจอด้านหน้าเป็นจอ OLED ขนาด 6.45\" ใหญ่ที่สุดในวงการตอนนี้ (<a href=\"https://www.blognone.com/node/118232\">หน้าจอของ Galaxy Z Fold 2 อยู่ที่ 6.2\"</a>) ส่วนจอด้านในมีขนาด 8\" ทั้งสองจอมีอัตรารีเฟรช 90Hz (Z Fold 2 ใช้จอด้านใน 7.6\" อัตรารีเฟรช 120Hz)</p><p><img alt=\"No Description\" src=\"https://www.blognone.com/sites/default/files/externals/830831e43149aaf4eb136b2606ede56c.jpg\"></p><p>สเปกภายใน ใช้<a href=\"https://www.blognone.com/node/120306\">หน่วยประมวลผล Kirin 9000 5G ตัวเดียวกับที่ใช้ใน Mate 40 Pro</a>, จีพียู Mali-G78, แรม 8GB, แบตเตอรี่ 4500 mAh</p><p><img alt=\"No Description\" src=\"https://www.blognone.com/sites/default/files/externals/18d7b7acb7a923fae8a82375984433b2.jpg\"></p><p>ดีไซน์ใหม่ของ Mate X2 อีกประการคือ ตัวเครื่องถูกดีไซน์เป็นรูปลิ่ม (ตามภาพ) ไม่ได้เป็นเครื่องแบบสมมาตรอีกแล้ว แนวคิดเบื้องหลังเรียกว่าย้ายจุดศูนย์ถ่วง (center of gravity shifting design) ให้เหมาะมือทั้งตอนพับจอและกางจอออก ตัวเครื่องโดยรวมขนาดเล็กลง วัสดุเป็นการผสมผสานระหว่างเหล็กกล้าและคาร์บอนไฟเบอร์</p><p><img alt=\"No Description\" src=\"https://www.blognone.com/sites/default/files/externals/6d60c12a4a1a963cfd75664388caa2aa.jpg\"></p><p><img alt=\"No Description\" src=\"https://www.blognone.com/sites/default/files/externals/4bdf0484c7a832f5b5ce33a9c65bef3f.jpg\"></p><p>Mate X2 ใช้ระบบกล้องหลัง 4 ตัวที่เรียกว่า Ultra Vision Leica Quad Camera สเปกใกล้เคียงกับ<a href=\"https://www.blognone.com/node/119187\">ระบบกล้องหลังของ Mate 40 Pro+</a></p><ul><li>กล้องหลัก 50MP Super Sensing Wide Camera เซ็นเซอร์ RYYB</li><li>กล้องเทเล 12MP Telephoto Optical Zoom 3x</li><li>กล้องเทเล 8MP SuperZoom Optical Zoom 10x</li><li>กล้องมุมกว้าง 16MP Ultra Wide Camera + ทำหน้าที่เป็นกล้องมาโครระยะ 2.5cm ด้วย</li></ul><p>กล้องหน้าเป็นกล้องเซลฟี่มุมกว้าง 16MP โดยสามารถกางมือถือออกแล้วใช้กล้องหลังเป็นกล้องเซลฟี่แทนได้ ส่วนจอพับด้านในไม่มีกล้องเลย แบบเดียวกับ Galaxy Z Fold 2</p><p><img alt=\"No Description\" src=\"https://www.blognone.com/sites/default/files/externals/a84ce899fc539d06988b976aaee9cc38.jpg\"></p><p>สินค้ามีให้เลือก 4 สีคือ ขาว ดำ น้ำเงิน Crystal Blue และชมพู Crystal Pink วางขายในประเทศจีน 25 กุมภาพันธ์ 2021 มีด้วยกัน 2 ขนาดความจุคือ 256GB ราคา 17,999 หยวน (ประมาณ 84,000 บาท) และ 512GB ราคา 18,999 หยวน (ประมาณ 89,000 บาท)</p><p><img alt=\"No Description\" src=\"https://www.blognone.com/sites/default/files/externals/03ff3eceac70ed21c6ffbcefad1dafeb.jpg\"></p><p><img alt=\"No Description\" src=\"https://www.blognone.com/sites/default/files/externals/79a63250031e69323ea63538b766d068.jpg\"></p><p>ที่มา - <a href=\"https://consumer.huawei.com/en/press/news/2021/imagine-what-unfolds-huawei-announces-huawei-mate-x2/\">Huawei</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8739c5416963d33c9f5977edef8f5633ae61ed962a8484e3631f59cbc1e37540","category":"Thai"}