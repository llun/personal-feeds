{"title":"กองทัพจีนสั่งห้ามใช้รถ Tesla ด้วยเหตุผลด้านความมั่นคง กลัวข้อมูลรั่วไหลจากกล้องในรถ","link":"https://www.blognone.com/node/121790","date":1616204668000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/photo%20%281%29.jpg?itok=tHayQ1ij\"></p><div itemprop=\"description\"><p>กองทัพจีนสั่งห้ามการใช้รถยนต์ของ Tesla กับกิจการของกองทัพ ด้วยเหตุผลด้านความมั่นคง เพราะรถยนต์ของ Tesla มีกล้องและเซ็นเซอร์เสียงติดตั้งภายในรถ อาจนำข้อมูลสำคัญของกองทัพรั่วไหลไปฝั่งอเมริกาได้</p><p>ก่อนหน้านี้ Tesla ถูกหน่วยงานกำกับดูแลการค้า (State Administration for Market Regulation) สอบสวน 2 เรื่อง ได้แก่ เรื่องความปลอดภัยของรถยนต์ และการส่งข้อมูลออกนอกประเทศจีน</p><p>ตลาดจีนถือเป็นตลาดสำคัญอีกแห่งของ Tesla โดยมียอดขายสูงถึง 145,000 คันในปี 2020 (คิดเป็น 30% ของยอดขายทั้งบริษัท) และส่งผลให้ Tesla ทะยานขึ้นเป็นรถยนต์ไฟฟ้าอันดับ 3 ของจีน รองจาก SAIC และ BYD เท่านั้น</p><p>ที่มา - <a href=\"https://asia.nikkei.com/Politics/International-relations/US-China-tensions/China-bans-use-of-Tesla-by-military-citing-security-concerns\">Nikkei</a></p><p><img alt=\"No Description\" src=\"https://www.blognone.com/sites/default/files/externals/e5d512f401574bb24350e94b6f94972d.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af67b91e01397c8d5dc2001c5309994bd4dbf1b288129e41f41b7491eccf9d51","category":"Thai"}