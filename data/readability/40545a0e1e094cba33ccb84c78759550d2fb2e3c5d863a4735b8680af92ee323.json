{"title":"สายหารงานเข้า Netflix เริ่มตรวจสอบผู้ใช้คนละบ้านที่แชร์บัญชี บริษัทระบุแค่ใช้ป้องกันแฮกเกอร์","link":"https://www.blognone.com/node/121652","date":1615522802000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/17457960_272825316504800_6520491499241143507_n.png?itok=vaP4V_ww\"></p><div itemprop=\"description\"><p>ก่อนหน้านี้ แม้ใน<a href=\"https://help.netflix.com/legal/termsofuse\">ข้อตกลงการใช้งานของ Netflix</a> เอง จะระบุว่า บัญชี Netflix นั้นห้ามใช้เพื่อการซื้อขาย และสามารถแชร์ได้แค่ภายในบ้านเดียวกันเท่านั้น แต่ Netflix ก็ยังไม่เคยบังคับใช้อะไรมากนัก</p><p>แต่วันนี้ ผู้ใช้ทวิตเตอร์ <a href=\"https://twitter.com/DOP3Sweet/status/1369395237253222414\">@DOP3Sweet</a> พบว่าหน้าจอทีวีมีขึ้นข้อความ เตือนว่าหากไม่ได้อยู่บ้านเดียวกับเจ้าของบัญชี ต้องใช้บัญชีของตัวเอง และต้องยืนยันผ่านทางอีเมลหรือ sms หรือสมัครบัญชีใหม่เพื่อดูต่อ</p><p>เว็บไซต์ <a href=\"https://thestreamable.com/news/netflix-begins-test-to-crack-down-on-password-sharing-outside-your-household\">The Streamable</a> และ <a href=\"https://therecord.media/netflix-is-testing-a-way-to-secure-accounts-from-hidden-hackers/\">The Record</a> ติดต่อไปถาม Netflix และได้คำตอบเดียวกันว่า “การทดสอบนี้ ถูกออกแบบมาเพื่อให้แน่ใจว่าผู้ใช้บัญชี Netflix นั้นๆ ได้รับอนุญาตให้ใช้งานบัญชีนั้นอย่างถูกต้องจริงๆ”</p><p>คำอธิบายเหมือนจะพูดไปในทางการป้องกันการใช้งานบัญชีที่ถูกแฮก ซึ่งมีขายอยู่ตามท้องตลาดเรื่อยๆ แต่ก็ไม่แน่ชัดว่าในการทดสอบนี้ มีการตรวจสอบว่าผู้ใช้ทุกคนบนบัญชี ต้องมีเลข IP เดียวกันหรือไม่</p><p>ส่วนผู้ใช้บน <a href=\"https://old.reddit.com/r/netflix/comments/m2cxuh/if_you_dont_live_with_the_owner_of_this_account/\">Reddit</a> และ <a href=\"https://news.ycombinator.com/item?id=26424186\">Hackernews</a> ก็ไม่ค่อยเห็นด้วยกับการทดสอบนี้นัก แม้จะมีประโยชน์ด้านความปลอดภัยก็ตาม แต่ก็เพิ่มข้อจำกัด หากแบ่งบัญชีใช้กับญาติที่อยู่คนละที่กัน</p><p>ในปัจจุบันที่การแข่งขันของบริการสตรีมมิ่งสูงขึ้นเรื่อยๆ ทั้ง Disney+, Apple TV+, HBO Max, Prime Video และอื่นๆ ทุกเจ้าต่างชิงชัยกันด้วยจำนวนบัญชีผู้ใช้งาน ทำให้ข้อบังคับในการห้ามแชร์บัญชี แม้ยังไม่ได้ถูกบังคับใช้อย่างเข้มงวดนัก แต่ก็อาจมีการเปลี่ยนแปลงได้ในอนาคต</p><p>ที่มา - <a href=\"https://twitter.com/DOP3Sweet/status/1369395237253222414\">Twitter: @DOP3Sweet</a> via <a href=\"https://thestreamable.com/news/netflix-begins-test-to-crack-down-on-password-sharing-outside-your-household\">The Streamable</a>, <a href=\"https://therecord.media/netflix-is-testing-a-way-to-secure-accounts-from-hidden-hackers/\">The Record</a></p><p><img alt=\"No Description\" src=\"https://www.blognone.com/sites/default/files/externals/8f5e7dda3d0d3730eb17648d28866921.jpg\"><em>ภาพจาก <a href=\"https://twitter.com/DOP3Sweet/status/1369395237253222414\">Twitter: @DOP3Sweet</a></em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40545a0e1e094cba33ccb84c78759550d2fb2e3c5d863a4735b8680af92ee323","category":"Thai"}