{"title":"Coupang อีคอมเมิร์ซรายใหญ่เกาหลีใต้ เตรียม IPO เข้าตลาดหุ้นนิวยอร์ก คาดมูลค่ากิจการ 50,000 ล้านดอลลาร์","link":"https://www.blognone.com/node/121171","date":1613172033000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/coupang.png?itok=UfhNt3qh\"></p><div itemprop=\"description\"><p><strong>Coupang</strong> อีคอมเมิร์ซรายใหญ่ในเกาหลีใต้ ยื่น<a href=\"https://www.sec.gov/Archives/edgar/data/1834584/000162828021001984/coupang-sx1.htm\">เอกสารไฟลิ่ง</a>เพื่อเตรียมนำบริษัทไอพีโอเข้าตลาดหุ้นนิวยอร์กด้วยตัวย่อ <strong>CPNG</strong> ในการซื้อขาย โดยบริษัทคาดจะไอพีโอที่มูลค่ากิจการราว 50,000 ล้านดอลลาร์</p><p>ที่มูลค่ากิจการประเมินนี้ จะทำให้ Coupang เป็นไอพีโอขนาดใหญ่ที่สุดในตลาดหุ้นนิวยอร์ก ของบริษัทที่ไม่ใช่บริษัทอเมริกา นับตั้งแต่ <a href=\"https://www.blognone.com/node/60659\">Alibaba เข้าตลาดหุ้นในเมื่อ 2014</a></p><p>Coupang ก่อตั้งเมื่อปี 2010 โดย Bom Kim มีจุดเด่นคือบริการ Rocket Delivery ที่การันตีจัดส่งสินค้าภายใน 24 ชั่วโมง บริษัทมีมูลค่ากิจการจากการเพิ่มทุนรอบล่าสุดในปี 2018 ที่ราว 9,000 ล้านดอลลาร์ ในไฟลิ่งระบุว่าบริษัทมีรายได้ปี 2020 เพิ่มขึ้น 91% จากปีก่อนหน้าที่ 11,967 ล้านดอลลาร์ แต่ยังขาดทุนอยู่ 474.9 ล้านดอลลาร์</p><p>ผู้ลงทุนเดิมใน Coupang มีทั้ง SoftBank ซึ่งลงทุน 1,000 ล้านดอลลาร์ ในปี 2015 และลงทุนผ่าน Vision Fund อีก 2,000 ล้านดอลลาร์ เมื่อปี 2018 รวมทั้งกองทุนรายใหญ่ อาทิ BlackRock, Sequoia Capital และนักลงทุนอย่าง Bill Ackman</p><p>ที่มา: <a href=\"https://www.reuters.com/article/us-coupang-ipo-idUSKBN2AC1EL\">Reuters</a></p><ul><li><strong>เพิ่มเติม:</strong> <a href=\"https://www.blognone.com/node/119972\">ทำความรู้จัก Start-Up ระดับยูนิคอร์นของเกาหลีใต้ ที่ตอนนี้มี 11 บริษัท</a></li></ul><p><img alt=\"alt=&quot;Coupang&quot;\" src=\"https://www.blognone.com/sites/default/files/externals/22c1b7f249e4bb095cf7103a882256fc.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87b48a5713f032b04b34c71e94eec7c6507b006fce2be3f3707f237080e11cfc","category":"Thai"}