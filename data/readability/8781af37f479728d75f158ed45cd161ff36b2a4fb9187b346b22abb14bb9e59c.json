{"title":"Apple ออกอัพเดต watchOS 7.3.1 แก้ปัญหาชาร์จไฟเฉพาะ Apple Watch Series 5 และ Apple Watch SE","link":"https://www.blognone.com/node/121206","date":1613431882000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/watchicon_0.png?itok=NwUM12cp\"></p><div itemprop=\"description\"><p>ในวันนี้แอปเปิลได้ออกอัพเดตย่อย watchOS 7.3.1 ระบบปฏิบัติการสำหรับ Apple Watch ซึ่งเป็นอัพเดตถัดจาก <a href=\"https://www.blognone.com/node/120836\">watchOS 7.3</a> ที่ออกมาเมื่อเดือนที่แล้ว อัพเดตนี้มีผลเฉพาะกับ Apple Watch Series 5 และ Apple Watch SE เท่านั้น</p><p>ในอัพเดตนี้แอปเปิลระบุว่าได้แก้ไขปัญหาที่ทำให้ Apple Watch Series 5 และ Apple Watch SE บางเรือนไม่สามารถชาร์จได้หลังจากเข้าสู่โหมดประหยัดพลังงาน (Power Reserve)</p><p>ผู้ใช้ Apple Watch ทั้งสองรุ่นดังกล่าว สามารถอัพเดตได้ผ่านแอปบน iPhone ไปที่ General &gt; Software Update โดย Apple Watch ต้องมีแบตเตอรี่อย่างต่ำ 50% และกำลังชาร์จไฟอยู่</p><p>ที่มา: <a href=\"https://www.macrumors.com/2021/02/15/apple-releases-watchos-7-3-1/\">MacRumors</a></p><p><img src=\"https://www.blognone.com/sites/default/files/externals/c4dd5ff523decbdbd3f516e50f313c23.jpg\" alt=\"Apple Watch SE\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8781af37f479728d75f158ed45cd161ff36b2a4fb9187b346b22abb14bb9e59c","category":"Thai"}