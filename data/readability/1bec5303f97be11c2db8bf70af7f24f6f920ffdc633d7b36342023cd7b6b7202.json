{"title":"SCB 10X กับ Traveloka ตั้งบริษัท TREX Ventures เตรียมให้บริการการเงินดิจิทัลในภาคการท่องเที่ยว","link":"https://www.blognone.com/node/121890","date":1616735853000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 26 March 2021 - 12:17</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/S__33718419.jpg?itok=AT0Sdaoe\"></p><div itemprop=\"description\"><p>SCB 10X บริษัทโฮลดิ้งคอมพานีในเครือธนาคารไทยพาณิชย์ และ Traveloka ร่วมจัดตั้งบริษัทร่วมทุน TREX Ventures เตรียมพัฒนาบริการการเงินดิจิทัลแก่ลูกค้าของ Traveloka และลูกค้าของกลุ่มธนาคารไทยพาณิชย์ โดยจะดำเนินการผ่านแพลตฟอร์ม Traveloka ซึ่งยังไม่ได้ประกาศรายละเอียดเพิ่มเติมในการแถลงครั้งนี้</p><p>นางปิติพร พนาภัทร์ Chief Business Development and Financial Officer บริษัท SCB 10X ระบุว่า การร่วมทุนครั้งนี้ เป็นไปเพื่อนำเอาความสามารถของทั้งสองบริษัทมาร่วมกันพัฒนาบริการทางการเงินเพื่อตอบโจทย์ความต้องการของกลุ่มนักท่องเที่ยวยุคใหม่และกลุ่มลูกค้าผลิตภัณฑ์และบริการด้านไลฟ์สไตล์ในประเทศไทย ทาง Traveloka จะใช้ความสามารถในการประมวลผลและวิเคราะห์พฤติกรรมของผู้ใช้งานจาก multi-touchpoint engagement platform และ robust data analytics platform ผสานกับความเชี่ยวชาญทางเทคโนโลยีการเงินของธนาคารไทยพาณิชย์</p><p>มร.ซีซาร์ อินทรา ประธาน Traveloka Group กล่าวว่า ตามสถิติแล้วในประเทศไทยมีผู้ถือบัตรเครดิตเพียงร้อยละ 30 แต่ทางบริษัทเห็นถึงความต้องการของผู้บริโภคในประเทศไทยเช่นเดียวกับที่เรามองเห็นในประเทศอินโดนีเซีย Traveloka จะนำความสามารถในการวิเคราะห์และประมวลผลการติดตามพฤติกรรมของผู้บริโภคมาใช้ประโยชน์เพื่อพัฒนาผลิตภัณฑ์ด้านการเงินสำหรับลูกค้าแต่ละราย</p><p>Traveloka แพลตฟอร์มให้บริการการท่องเที่ยว มีผู้ใช้งานในภูมิภาค 40 ล้านราย ในปี 2018 ที่ผ่านมา Traveloka เริ่มให้บริการ “Buy Now Pay Later (BNPL)” ในอินโดนีเซีย รวมทั้ง Paylater Credit Card เพื่อตอบสนองความต้องการของผู้ใช้งานเพื่อให้ผู้ใช้งานมีโอกาสท่องเที่ยวและเข้าถึงบริการด้านไลฟ์สไตล์อื่นๆ</p><p><img alt=\"No Description\" src=\"https://www.blognone.com/sites/default/files/externals/c966bdfd98fe87c48df80c9bf519283f.jpg\"><img alt=\"No Description\" src=\"https://www.blognone.com/sites/default/files/externals/af1dd8133d11034029f495870d6a3d63.jpg\"></p><p>ที่มา - ข่าวประชาสัมพันธ์</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bec5303f97be11c2db8bf70af7f24f6f920ffdc633d7b36342023cd7b6b7202","category":"Thai"}