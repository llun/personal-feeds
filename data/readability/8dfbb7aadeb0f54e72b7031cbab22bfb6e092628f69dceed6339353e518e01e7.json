{"title":"Docker Inc ได้รับทุนเพิ่ม 23 ล้านดอลลาร์ ระบุรายได้ยังเติบโตเร็ว","link":"https://www.blognone.com/node/121724","date":1615920828000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 17 March 2021 - 01:53</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/docker.png?itok=cAOOJXXD\"></p><div itemprop=\"description\"><p>Docker Inc ได้รับทุนเพิ่มเติมรอบที่สอง (Series B) นำโดยบริษัท Tribe Capital ร่วมกับผู้ลงทุนเดิมคือ Benchmark และ Insight Partners โดยเงินลงทุนรอบนี้เป็นเงิน 23 ล้านดอลลาร์ รวมเงินลงทุนจากรอบก่อนๆ เป็น 58 ล้านดอลลาร์</p><p>ปัจจุบัน Docker มีสินค้าหลักคือ Docker Desktop และ Docker Hub ขายเป็นแพ็กเกจ 5-7 ดอลลาร์ต่อเดือน หลังจาก<a href=\"https://www.blognone.com/node/113131\">แยกกิจการ Docker Enterprise ออกไปตั้งแต่ปี 2019</a></p><p>รายงานการลงทุนครั้งนี้ไม่เปิดเผยมูลค่าบริษัทล่าสุด และไม่เปิดเผยผลประกอบ แต่ระบุเพียงว่ามีอัตราเติบโตรายได้จากการสมัครสมาชิก (annual recurring revenue - ARR) ปีล่าสุดสูงถึง 170% แม้ว่ารายได้ที่เติบโตนี้อาจจะมาจากแนวทางการบีบให้ผู้ใช้ที่ใช้งานฟรีต้องสมัครสมาชิกด้วยการ<a href=\"https://www.blognone.com/node/119417\">จำกัดการ pull image</a> จน<a href=\"https://www.blognone.com/node/119959\">ทำให้ AWS</a> และ <a href=\"https://www.blognone.com/node/118235\">GitHub</a> หันมาเปิดบริการฟรีแข่ง จนน่าสนใจว่าหากปีต่อๆ ไป Docker Hub ไม่ใช่ registry มาตรฐานสำหรับนักพัฒนาในอนาคตบริษัทจะสร้างรายได้ให้เติบโตได้เหมือนเดิมหรือไม่</p><p>ที่มา - <a href=\"https://www.docker.com/blog/helping-dev-teams-get-ship-done/\">Docker Blog</a></p><p><img alt=\"No Description\" src=\"https://www.blognone.com/sites/default/files/externals/687f65be66583759ffd1519f24863bef.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dfbb7aadeb0f54e72b7031cbab22bfb6e092628f69dceed6339353e518e01e7","category":"Thai"}