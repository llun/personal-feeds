{"title":"Hello แพลตฟอร์มจักรยานของ Ant Group ยื่นไฟลิ่งเตรียมเข้าตลาดหุ้นในอเมริกา","link":"https://www.blognone.com/node/121659","date":1615599189000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/hello.png?itok=cglE7EYC\"></p><div itemprop=\"description\"><p>Bloomberg รายงานว่า Hello Inc. เจ้าของแพลตฟอร์มแชร์จักรยาน Hello หรือ Hello Bike ได้ยื่นเอกสารไฟลิ่ง เพื่อเตรียมนำบริษัทเข้าซื้อขายในตลาดหุ้นที่อเมริกาแล้ว ซึ่งจะทำให้เป็นบริษัทผู้ให้บริการแชร์จักรยานรายแรก ที่เข้าตลาดหุ้นที่นั่น</p><p>Hello มีผู้ลงทุนรายสำคัญคือ Ant Group รายงานข่าวระบุว่าบริษัทยังไม่สรุปจำนวนหุ้น และราคาหุ้นที่จะขาย แต่คาดว่าบริษัทต้องการเงินเพิ่มทุนจากไอพีโอนี้ราว 1,000 ล้านดอลลาร์ ทั้งนี้ข้อมูลล่าสุดจากการเพิ่มทุน บริษัทมีมูลค่ากิจการราว 5,000 ล้านดอลลาร์</p><p>จำนวนผู้ลงทะเบียนใช้งานบนแพลตฟอร์มมี 400 ล้านคน และ Hello ให้บริการแล้วใน 400 เมืองของจีน</p><p>ธุรกิจแชร์จักรยานเคยเป็นบริการที่มาแรงมากในจีน แต่หลังการแข่งขันผ่านไปทำให้เหลือผู้ให้บริการไม่กี่ราย และทุกรายล้วนมีบริษัทใหญ่หนุน ได้แก่ <a href=\"https://www.didiglobal.com/travel-service/bike\">Qingju</a> ของ Didi, Meituan Bike ของ Meituan-Dianping ที่ซื้อกิจการ Mobike มา และ <a href=\"https://www.helloglobal.com/\">Hello</a> ของ Ant Group ซึ่งทุกรายตอนนี้มาเน้นการให้บริการจักรยานไฟฟ้า ซึ่งเป็นตลาดที่ยังเติบโต</p><p>ที่มา: <a href=\"https://www.bloomberg.com/news/articles/2021-03-10/ant-backed-bike-sharing-firm-files-confidentially-for-u-s-ipo\">Bloomberg</a></p><p><img alt=\"alt=&quot;Hello Bike&quot;\" src=\"https://www.blognone.com/sites/default/files/externals/485074ec015cecc96019859b8cbbd60f.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddad840592cf879806f30ab71c09141236ccafe134b196a96aa22dd2d0c296ae","category":"Thai"}