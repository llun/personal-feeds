{"title":"กูเกิลเสนอปัญญาประดิษฐ์สร้างด่านเกมพร้อมบอท ทำด่านให้ยากแต่ยังเล่นให้ผ่านได้","link":"https://www.blognone.com/node/121583","date":1615209815000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121583\" title=\"กูเกิลเสนอปัญญาประดิษฐ์สร้างด่านเกมพร้อมบอท ทำด่านให้ยากแต่ยังเล่นให้ผ่านได้\">กูเกิลเสนอปัญญาประดิษฐ์สร้างด่านเกมพร้อมบอท ทำด่านให้ยากแต่ยังเล่นให้ผ่านได้</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลเสนอปัญญาเฟรมเวิร์คประดิษฐ์ PAIRED สำหรับการสร้างสภาพแวดล้อมและบอท (agent) ที่มาแก้ปัญหาในสภาพแวดล้อมนั้น ผลที่ได้คือด่านในเกมและบอทสำหรับเล่นเกมด่านนั้น</p><p>แนวทางการสร้างสภาพแวดล้อมอัตโนมัติเช่นนี้มีมาก่อนแล้ว แต่ระบบที่สร้างฉากแบบสุ่มเฉยๆ อาจจะสร้างฉากที่ไม่ซับซ้อนนักแต่อัลกอริทึมสำหับสร้างด่านให้ยากบางอัลกอริทึมอาจจะสร้างด่านที่ไม่มีทางผ่านได้เลย</p><p>แนวทางของ PAIRED คือการสร้างปัญญาประดิษฐ์สร้างด่าน (adversary) และบอทสองตัวสำหรับเล่นเกมที่มีตัวดี (protagonist) และตัวร้าย (antagonist) ที่รู้กระบวนการสร้างด่าน ทั้งสองตัวถูกฝึกขึ้นมาพร้อมๆ กัน โดยปัญญาประดิษฐ์สร้างด่านนั้นมีเป้าหมายให้ตัวร้ายสามารถผ่านด่านได้โดยง่ายที่สุดและตัวดีผ่านด่านได้ยากที่สุด เป็นค่ารางวัลของปัญญาประดิษฐ์เรียกว่า regret</p><p>ทีมวิจัยอาศํยเกมเขาวงกตขนาดเล็กให้ปัญญาประดิษฐ์สร้างด่านด้วยตัวเอง ทีมวิจัยพบว่า PAIRED สร้างเขาวงกดที่เส้นทางไปจนถึงเส้นชัยไกลกว่าปัญญาประดิษฐ์ตัวอื่นๆ ขณะเดียวกันบอทของ PAIRED ก็มีอัตราการผ่านด่านที่มีความซับซ้อนสูงได้มากกว่าปัญญาประดิษฐ์อื่น</p><p>กูเกิลเสนอการใช้งาน PAIRED ในโลกความเป็นจริงโดยใช้สร้างเว็บที่ใช้งานได้ยากพร้อมๆ กับการสร้างบอทที่พยายามจะเข้าใช้งานเว็บ ผลที่ได้คือบอทที่ทนทานต่อการออกแบบที่ซับซ้อนได้ แนวทางนี้ทำให้ PAIRED อาจจะใช้สร้างบอทแก้ปัญหาที่ซับซ้อนอื่นๆ ในอนาคต</p><p>ที่มา - <a href=\"https://ai.googleblog.com/2021/03/paired-new-multi-agent-approach-for.html\">Google AI Blog</a></p><p><img alt=\"No Description\" src=\"https://www.blognone.com/sites/default/files/externals/108bc7042a6a7ebee9a268ca7083319c.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c13f437115de360f158bc6809a04886b281f3781ff9c8fad60de5728e528de4","category":"Thai"}