{"title":"Instagram ทดสอบเพิ่มคำบรรยายหรือ Closed Captions ใน Stories ผู้มีปัญหาการได้ยินใช้ง่ายขึ้น","link":"https://www.blognone.com/node/121613","date":1615342123000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ig.png?itok=JOZCKhEe\"></p><div itemprop=\"description\"><p>ฟีเจอร์เพื่อการเข้าถึงอย่าง Closed Captions ดูเป็นสิ่งจำเป็นสำหรับแพลตฟอร์มโซเชียลมีเดีย และแพลตฟอร์มวิดีโอไปแล้ว ล่าสุด Instagram ก็เพิ่มความสามารถแสดง Closed Captions หรือคำบรรยายเสียงเรียลไทม์ใน Stories</p><p>วิธีการใช้งานคือ เปิดโหมดด้วยการกดแบนเนอร์ CC Captions เมื่อคนโพสต์คลิปพูดอะไร ระบบจะแสดงคำบรรยายเรียลไทม์ ช่วยให้ผู้ใช้งานที่มีปัญหาการได้ยินใช้งานง่ายขึ้น หรือผู้ใช้งานที่ไม่อยากเปิดเสียงก็ใช้งานง่ายขึ้นด้วย รวมถึงคนที่ใช้งานในภาษาต่างๆ ก็สามารถเข้าใจข้อความที่คนพูดจะสื่อสารได้ผ่านตัวอักษร</p><p>Instagram ยังเปิดใช้งานฟีเจอร์นี้ในวงจำกัด และยังไม่มีรายละเอียดว่าจะเปิดใช้งานทั่วโลกเมื่อไร</p><p>ที่มา - <a href=\"https://www.engadget.com/instagram-automatic-captions-stories-194326833.html\">Engadget</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"178b9446d0d1b2e4874f89cc5033fab88069a511f5d516449230dc4559b4bf15","category":"Thai"}