{"title":"Vizio บริษัททีวีอเมริกัน ขายหุ้น IPO เข้าตลาดหลักทรัพย์แล้ว มูลค่า 3.9 พันล้านดอลลาร์","link":"https://www.blognone.com/node/121900","date":1616807085000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 27 March 2021 - 08:04</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/vizio.jpeg?itok=0abays4R\"></p><div itemprop=\"description\"><p>Vizio บริษัทผลิตทีวีแบรนด์อเมริกัน เริ่มขายหุ้นในตลาดหลักทรัพย์นิวยอร์ก (NYSE) <a href=\"https://www.blognone.com/node/121562\">ตามที่แจ้ง IPO ไว้เมื่อต้นเดือนนี้</a> ใช้ตัวย่อว่า VZIO</p><p>Vizio ตั้งราคาหุ้นเปิดขายที่ 21 ดอลลาร์ต่อหุ้น มีมูลค่าบริษัท 3.9 พันล้านดอลลาร์ ในการขายหุ้นวันแรก ราคาปิดอยู่ที่ 17.50 ดอลลาร์ ลดลง 9% จากราคา IPO</p><p>ประวัติโดยย่อของ Vizio คือก่อตั้งเมื่อปี 2002 โดย William Wang ชาวไต้หวันที่อพยพมายังสหรัฐอเมริกา มีจุดเด่นเรื่องผลิตภัณฑ์ทีวีที่ราคาถูกกว่าแบรนด์ดังๆ และเน้นขายในห้างสรรพสินค้าเชนใหญ่ ช่วงหลังเมื่อกระแสสตรีมมิ่งเติบโต Vizio ก็มีแพลตฟอร์มสมาร์ททีวี SmartCast ที่หารายได้จากค่าสมาชิกสตรีมมิ่งแบนดัง (เช่น หัก % จาก Netflix หากลูกค้าสมัครจาก SmartCast) และหารายได้จากโฆษณา</p><p>บริษัทเคยมีแผนเข้าตลาดในปี 2015 แต่ยกเลิกไปเพราะ<a href=\"https://www.blognone.com/node/83845\">ถูกบริษัทจีน LeEco เสนอซื้อกิจการ</a> แต่<a href=\"https://www.blognone.com/node/93875\">ดีลก็ล่มและสุดท้าย LeEco ประสบปัญหาทางการเงินเอง</a> ทำให้ Vizio ยังมีสถานะเป็นบริษัทอิสระ จนเข้ามาขายหุ้น IPO ได้สำเร็จในปี 2021 นี้</p><p><img alt=\"No Description\" src=\"https://www.blognone.com/sites/default/files/externals/9989e685b2523d8763c52ac22f44eb76.png\"></p><p>ที่มา - <a href=\"https://www.cnbc.com/2021/03/25/vizio-ipo-comes-14-years-after-company-took-us-tv-market-by-storm.html\">CNBC</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14f1adf946cfa6742118ee25568fe09a5d866e94f24903a20c3f3de2d3c079df","category":"Thai"}