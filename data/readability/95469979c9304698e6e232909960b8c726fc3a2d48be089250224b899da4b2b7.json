{"title":"กูเกิลปะทะคารมกับไมโครซอฟท์ ประเด็นค่าลิขสิทธิ์ข่าว หลังไมโครซอฟท์สนับสนุนกฎหมายแบบออสเตรเลีย","link":"https://www.blognone.com/node/121676","date":1615728785000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121676\" title=\"กูเกิลปะทะคารมกับไมโครซอฟท์ ประเด็นค่าลิขสิทธิ์ข่าว หลังไมโครซอฟท์สนับสนุนกฎหมายแบบออสเตรเลีย\">กูเกิลปะทะคารมกับไมโครซอฟท์ ประเด็นค่าลิขสิทธิ์ข่าว หลังไมโครซอฟท์สนับสนุนกฎหมายแบบออสเตรเลีย</a></h2><p></p><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 14 March 2021 - 20:33</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>สัปดาห์นี้กูเกิลและไมโครซอฟท์เปิดสงครามน้ำลายกันออกสื่อทั้งสองบริษัทหลังจาก Brad Smith ประธานไมโครซอฟท์แถลงไปยังสภาผู้แทนราษฏรสหรัฐฯ แสดงความเห็นด้วยกับการวางกฎหมายแบบออสเตรเลียที่บีบให้แพลตฟอร์มออนไลน์ต้องจ่ายค่าใช้งานคอนเทนต์จากองค์กรสื่อ วันเดียวกัน Kent Walker รองประธานอาวุโสของกูเกิลก็ออกมาเขียนบล็อกโจมตีไมโครซอฟท์กลับเช่นกัน</p><p>แถลงของไมโครซอฟท์ชี้ให้เห็นว่าองค์กรสื่อในสหรัฐฯ นั้นกำลังอยู่ไม่ได้ จำนวนหนังสือพิมพ์ลดลงอย่างต่อเนื่อง และระบุว่าแพลตฟอร์มออนไลน์เช่นกูเกิลและเฟซบุ๊กได้ประโยชน์จากค่าโฆษณาที่เคยลงไปยังสื่อเหล่านี้ แต่เน้นไปที่กูเกิลเป็นพิเศษเนื่องจากกูเกิลทำหน้าที่หลายส่วนในวงการโฆษณาพร้อมๆ กัน ทั้งการขายโฆษณาจากผลการค้นหา, ธุรกิจนายหน้าขายโฆษณาบนเว็บต่างๆ</p><p>ทางฝั่งกูเกิลนั้น Kent Walker ระบุว่าไมโครซอฟท์มีแนวทางโจมตีคู่แข่งและสนับสนุนกฎกำกับดูแลที่ตัวเองได้ประโยชน์เป็นปกติ และกูเกิลเองทำงานร่วมกับองค์กรสื่อหลายช่องทาง และสร้างรายได้ให้กับองค์กรสื่อทั้งโฆษณาและการใช้คอนเทนต์ใน Google News Showcase ขณะที่ไมโครซอฟท์เองก็มีแพลตฟอร์มออนไลน์อย่าง Microsoft News และ LinkedIn แต่สร้างรายได้ให้องค์กรสื่อน้อยมาก</p><p>บล็อกของ Walker ชี้ว่าไมโครซอฟท์เองกำลังถูกวิจารณ์ต่อการรับมือช่องโหว่ Exchange ที่ล่าช้าทำให้ลูกค้าถูกแฮกไปจำนวนมาก จึงไม่น่าแปลกใจที่ไมโครซอฟท์หันมาโจมตีกูเกิลเช่นนนี้</p><p>ที่มา - <a href=\"https://blog.google/products/news/google-commitment-supporting-journalism/\">Google Blog</a>, <a href=\"https://docs.house.gov/meetings/JU/JU05/20210312/111315/HHRG-117-JU05-Wstate-SmithB-20210312.pdf\">House.gov</a></p><p><img alt=\"No Description\" src=\"https://www.blognone.com/sites/default/files/externals/1a100686873fc1bfdebb50c6a43d94e9.jpg\"></p><p>แผนภาพธุรกิจโฆษณาของกูเกิล จากแถลงของ Brad Smith ต่อสภาผู้แทนสหรัฐฯ</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95469979c9304698e6e232909960b8c726fc3a2d48be089250224b899da4b2b7","category":"Thai"}