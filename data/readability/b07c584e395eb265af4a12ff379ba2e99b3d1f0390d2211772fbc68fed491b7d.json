{"title":"Facebook ออกแคมเปญใหม่ เพื่อย้ำข้อดีของ Personalized Ad","link":"https://www.blognone.com/node/121403","date":1614308467000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>Facebook ออกแคมเปญใหม่ในชื่อ Good Ideas Deserve to be Found หรือไอเดียดี ๆ ควรถูกค้นพบ มีเป้าหมายเพื่อสร้างการรับรู้ถึงประโยชน์ของโฆษณาแบบปรับแต่งเฉพาะบุคคล (Personalized Ad) ว่าช่วยให้ผู้ใช้งานได้ค้นพบธุรกิจหรือบริการ ที่เขาชื่นชอบและได้ร่วมสนับสนุนธุรกิจเหล่านั้น</p><p>แคมเปญนี้เป็นการต่อสู้กับระหว่าง Facebook กับแอปเปิลรอบล่าสุด ในประเด็น<a href=\"https://www.blognone.com/node/118150\">การปรับค่าความเป็นส่วนตัวบน iOS 14</a> ที่ส่งผลต่อการทำโฆษณาแบบเจาะจงกลุ่มเป้าหมาย (Target Ad) ซึ่งก่อนหน้านี้ Facebook ย้ำว่ากระทบกับธุรกิจขนาดเล็ก</p><p>โฆษณาในแคมเปญดังกล่าวเล่าถึงธุรกิจขนาดเล็ก ที่ใช้ประโยชน์จาก Target Ad บน Facebook ทำให้พวกเขาสามารถสร้างฐานลูกค้าที่ชื่นชอบในสิ่งเดียวกันขึ้นมาได้ โดยจะเผยแพร่เป็นเวลา 12 สัปดาห์ ผ่านช่องทางต่าง ๆ ทั้งบน Facebook, โทรทัศน์ และวิทยุ</p><p>ที่มา: <a href=\"https://www.cnbc.com/2021/02/25/facebook-ad-campaign-counters-apple-idfa-privacy-change.html\">CNBC</a> และ <a href=\"https://about.fb.com/news/2021/02/lets-talk-about-why-personalized-ads-matter/\">Facebook</a></p><p><img alt=\"alt=&quot;Facebook's Good Ideas Deserve to be Found&quot;\" src=\"https://www.blognone.com/sites/default/files/externals/c77d2d9f8d0e3471f769d588778c6ff3.jpg\"></p><iframe width=\"560\" height=\"315\" src=\"https://www.youtube.com/embed/eRABUy6G2GY\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b07c584e395eb265af4a12ff379ba2e99b3d1f0390d2211772fbc68fed491b7d","category":"Thai"}