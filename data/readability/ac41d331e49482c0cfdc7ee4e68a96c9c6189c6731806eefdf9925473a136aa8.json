{"title":"เนื่องในวันสตรีสากล กูเกิลมอบเงินทุน 25 ล้านเหรียญเพื่อสนับสนุนผู้หญิงจากภาวะยากลำบาก","link":"https://www.blognone.com/node/121584","date":1615211670000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 8 March 2021 - 20:54</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>เนื่องในวันสตรีสากล กูเกิลเปิดตัวโครงการ Google.org Impact Challenge for Women and Girls มอบเงินทุนรวมมูลค่า 25 ล้านดอลลาร์สหรัฐให้องค์กรไม่แสวงหาผลกำไรและองค์กรทางสังคมในประเทศไทยและทั่วโลกที่กำลังดำเนินการเพื่อพัฒนาขีดความสามารถทางเศรษฐกิจของสตรีและเด็กผู้หญิง</p><p>เปิดให้คนที่มีมีโครงการที่มุ่งสนับสนุนสตรีและเด็กผู้หญิงในประเทศไทย หรือองค์กรใดก็ตามที่มีแนวคิดดังกล่าว สามารถเข้าไปที่ g.co/womenandgirlschallenge เพื่อสมัครและดูข้อมูลช่องทางรับเงินทุน สามารถส่งแนวคิดของตนเองเข้ามาได้จนถึงวันเสาร์ที่ 10 เมษายน เวลา 06.59 น. ตามเวลาในประเทศไทย</p><p><img alt=\"No Description\" src=\"https://www.blognone.com/sites/default/files/externals/597fd238f50d3df6c8aa13279f19e595.png\"></p><p>กูเกิลอ้างอิงข้อมูลจาก Women Will องค์กรสนับสนุนผู้หญิง เพื่อท้าวความที่มาถึงการเปิดตัวโครงการระบุว่า ก่อนสถานการณ์โควิด-19 การมีส่วนร่วมของผู้หญิงในตลาดแรงงานต่ำกว่าผู้ชายอยู่แล้วถึง 26% เมื่อเดือนกันยายน ปี 2563 ได้มีการคาดการณ์ไว้ว่าภาวะโรคระบาดอาจกระทบต่อการจ้างแรงงานผู้หญิงมากกว่าผู้ชายถึง 19% และคาดว่าจะมีจำนวนผู้หญิงที่ต้องตกอยู่ในภาวะยากจนมากกว่าผู้ชายถึง 11 ล้านคนในปี 2573</p><p>นอกจากนี้ ผู้หญิงยังต้องแบกรับภาระงานบ้านในปริมาณที่มากเกินเหตุโดยไม่ได้รับค่าตอบแทน และคาดว่าจะมีเด็กผู้หญิงประมาณ 20 ล้านคนทั่วโลกที่อาจจะไม่ได้กลับไปเรียนอีก การเลิกจ้าง การสูญเสียรายได้ และการขาดโอกาสในการเข้าถึงการศึกษาล้วนเป็นอุปสรรคต่อความก้าวหน้าทางเศรษฐกิจของสตรีและเด็กผู้หญิงหลายต่อหลายรุ่น โดยเฉพาะผู้ที่มาจากชุมชนด้อยโอกาส</p><p>ที่มา - ข่าวประชาสัมพันธ์</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac41d331e49482c0cfdc7ee4e68a96c9c6189c6731806eefdf9925473a136aa8","category":"Thai"}