{"title":"อัพเดต One UI 3.1 จะเพิ่มฟีเจอร์กล้องจาก Galaxy S21 ให้เรือธงรุ่นปีก่อนได้ใช้ด้วย","link":"https://www.blognone.com/node/121281","date":1613711101000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/j8u2rhG1.jpg?itok=NFRGxKyD\"></p><div itemprop=\"description\"><p>อัพเดต One UI 3.1 เพิ่มฟีเจอร์กล้องที่ก่อนหน้านี้มีเฉพาะใน Samsung Galaxy S21 อย่างฟีเจอร์ “enhanced single take” กดครั้งเดียวแต่ได้ทั้งภาพนิ่งหลายภาพและวิดีโอสั้นๆ “smart object eraser” ฟีเจอร์ลบวัตถุที่ไม่พึงประสงค์ในภาพ และฟีเจอร์การถ่ายภาพวิดีโอไปโดยอัดเสียงจากทั้งมือถือและไมค์บลูทูธพร้อมกัน</p><p>ฟีเจอร์เหล่านี้จะถูกเพิ่มเข้ามาใน Galaxy S20, Galaxy Note 20, Galaxy Z Fold 2 และ Galaxy Z Flip แถมนอกจากฟีเจอร์กล้องแล้ว ยังมีฟีเจอร์ “Eye Comfort Shield” ปรับแสงสีฟ้าของหน้าจอตามเวลาระหว่างวัน และ Private Share ฟีเจอร์ส่งไฟล์ผ่านระบบความปลอดภัยแบบ blockchain ของ Samsung เพิ่มเข้ามาในอัพเดตนี้ด้วย</p><p>การที่ Samsung อัพเดตฟีเจอร์ใหม่ๆ เหล่านี้เพิ่มเข้ามา ทำให้เรือธงของปีที่แล้ว ยังน่าดึงดูดในแง่ของประสิทธิภาพ ฟีเจอร์ และราคา ที่ใกล้เคียงกับ Galaxy S21 มาก แต่ก็ทำให้ความแตกต่างของเรือธงในปีนี้ กับปีที่แล้วน้อยลงไป คงต้องติดตามยอดขายของมือถือตระกูล Galaxy S21 กันต่อ ว่าแนวทางนี้จะส่งผลกระทบหรือไม่</p><p>ที่มา - <a href=\"https://www.theverge.com/2021/2/17/22288329/samsung-one-ui-3-1-update-s21-camera-features-s20-note-20-z-fold-2-flip-software\">The Verge</a></p><p><img src=\"https://www.blognone.com/sites/default/files/externals/f852a07a2668be125bf0e192e8d383e0.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fa79e2c9ef5adf96c42ae9ef47561112dcd2d9d7ac27b0c04d92fe02dbfd2b7","category":"Thai"}