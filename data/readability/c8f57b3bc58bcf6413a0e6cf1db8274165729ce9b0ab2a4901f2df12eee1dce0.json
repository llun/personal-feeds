{"title":"[ลือ] Nintendo Switch ตัวใหม่จะใช้ชิป NVIDIA ที่รองรับ DLSS","link":"https://www.blognone.com/node/121841","date":1616505727000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/switch.png?itok=IjCYjLQn\"></p><div itemprop=\"description\"><p>Bloomberg รายงานข่าวว่า Nintendo Switch รุ่นใหม่ที่ลือกันมาข้ามศตวรรษ จะใช้ชิปตัวใหม่ของ NVIDIA ที่รองรับ Deep Learning Super Sampling (DLSS) เทคนิคการใช้ AI ช่วยปรับภาพให้ความละเอียดสูงขึ้นด้วย ทำให้ Switch ตัวใหม่น่าจะแสดงผลระดับ 4K ได้หากต่อจอทีวี</p><p>เทคนิค DLSS ถูกนำมาใช้เป็นครั้งแรกในยุคจีพียู Turing (GeForce 20) ส่วน Switch รุ่นปัจจุบันใช้ชิป SoC Tegra X1 ที่เป็นจีพียู Maxwell โน่นเลย จึงเป็นไปได้สูงว่าเราจะได้เห็นการใช้ Tegra ตัวใหม่ที่เป็นจีพียูรุ่นใหม่ขึ้น แต่ก็ยังไม่ชัดเจนว่าจะเป็น <a href=\"https://www.blognone.com/node/113749\">\"Orin\" ตัวที่ออกแบบมาสำหรับตลาดรถยนต์หรือไม่ (จีพียูเป็น Ampere)</a></p><p>ก่อนหน้านี้ Bloomberg ยังเคยรายงานว่า Switch ตัวใหม่จะใช้จอ OLED ขนาด 7\" ของซัมซุงด้วย</p><p>ที่มา - <a href=\"https://www.bloomberg.com/news/articles/2021-03-23/nintendo-to-use-new-nvidia-graphics-chip-in-2021-switch-upgrade\">Bloomberg</a></p><p><img alt=\"No Description\" src=\"https://www.blognone.com/sites/default/files/externals/c0ffad1c36cfea8f767fb2763128b9de.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8f57b3bc58bcf6413a0e6cf1db8274165729ce9b0ab2a4901f2df12eee1dce0","category":"Thai"}