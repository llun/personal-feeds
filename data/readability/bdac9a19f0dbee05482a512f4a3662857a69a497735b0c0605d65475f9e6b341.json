{"title":"Barnes & Noble ร่วมกับ Lenovo เปิดตัวแท็บเล็ต Nook 10 นิ้วรุ่นใหม่","link":"https://www.blognone.com/node/121795","date":1616230093000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/BN_Logo_250x250.png?itok=iM_zqcNo\"></p><div itemprop=\"description\"><p>Barnes &amp; Noble ร่วมกับ Lenovo เปิดตัวแท็บเล็ต Nook รุ่นใหม่ หลังจากห่างหายจากตลาดไปนานถึง 3 ปี (จนคาดกันว่าเลิกทำแล้ว) โดยใช้ชื่อว่า Nook 10” HD Tablet Designed by Lenovo</p><p>จุดสำคัญของแท็บเล็ตรุ่นใหม่จาก Barnes &amp; Noble คือหน้าจอที่ออกแบบมาให้เหมาะกับการอ่านหนังสือ โดยใช้หน้าจอเป็นแบบ HD IPS 10.1 นิ้วแบบสัมผัส มีอัตราส่วน screen-to-body ที่ 85% พร้อมผ่านการรับรองการลดแสงสีฟ้าที่เป็นอันตรายต่อสายตาจาก TÜV Rheinland® เพื่อให้เหมาะแก่การใช้อ่านเป็นระยะเวลานาน</p><p>ในด้านซอฟต์แวร์ แท็บเล็ตใหม่ของ Nook จะยังคงมีแอป Nook เพื่ออ่านอีบุ๊ค, หนังสือพิมพ์ หรือวารสารจาก Barnes &amp; Noble โดยยังคงมีบริการจาก Google ทั้ง Google Play, Kids Space from Google และ Google Assistant</p><p>รายละเอียดสเปคอื่น ๆ บนตัวเครื่อง</p><ul><li>มีพื้นที่เก็บข้อมูลในตัว 32GB</li><li>ช่องเสียบ microSD</li><li>แบตเตอรี่อยู่ได้นานสุด 10 ชั่วโมงต่อการชาร์จ 1 ครั้ง (หากเล่นเว็บ)</li><li>มีกล้องหน้าหลัง</li><li>ลำโพง 2 ตัวและระบบเสียง Dolby Atmos</li><li>หน่วยประมวลผลแปดคอร์ สูงสุด 2.3GHz</li><li>ระบบวิทยุ FM</li><li>น้ำหนัก 420 กรัม</li></ul><p>สำหรับราคาขาย Nook 10” HD Tablet Designed by Lenovo อยู่ที่ 129.99 ดอลลาร์ เริ่มวางจำหน่ายเดือนเมษายนนี้ที่ร้านขายหนังสือและเว็บไซต์ของ Barnes &amp; Noble</p><p>ที่มา - <a href=\"https://www.engadget.com/barnes-noble-10-inch-nook-tablet-lenovo-april-release-130-130011971.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/8fd84fdb2f0743b2621a794200a7c5e5.jpg\"></p><p><img alt=\"No Description\" src=\"https://www.blognone.com/sites/default/files/externals/34cf5910f2e9d79333a95aab6a0bc5ab.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdac9a19f0dbee05482a512f4a3662857a69a497735b0c0605d65475f9e6b341","category":"Thai"}