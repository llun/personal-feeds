{"title":"Bandai Namco ออกแถลงการณ์ #StopAsianHate ขอให้หยุดความเกลียดชังต่อชาวเอเชีย","link":"https://www.blognone.com/node/121728","date":1615943456000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/bandai.png?itok=LKSfFBZl\"></p><div itemprop=\"description\"><p>Bandai Namco ผู้สร้างเกมรายใหญ่ในญี่ปุ่นออกแถลงการณ์ต่อต้านการเหยียดคนเอเชียในสหรัฐฯ พร้อมติดแฮชแท็ก #StopAsianHate ทางบริษัทระบุว่า ในฐานะที่เป็นบริษัทญี่ปุ่น กระแสความเกลียดชังชาวเอเชียที่มีอยู่ตอนนี้ ส่งผลกระทบต่อพนักงานโดยตรง ทางบริษัทเรียกร้องการสนับสนุนจากแฟนๆ เกม ให้ต่อสู้กับอาชญากรรมที่ก่อให้เกิดความเกลียดชังต่อคนเชื้อสายเอเชีย</p><p>ในรูปภาพแถลงการณ์ยังบอกด้วยว่า เรายืนหยัดในความเป็นน้ำหนึ่งใจเดียวกันของชุมชนชาวเอเชียอเมริกันและชาวเกาะแปซิฟิก ทั้งพนักงาน แฟนเกมที่มีอยู่ทั่วโลก มาจากหลากหลายวัฒนธรรม โดยบริษัทต้องออกมาพูดเพราะต้องการสร้างความตระหนักจากอาชญากรรมจากความเกลียดชังที่เพิ่มขึ้นอย่างน่ากลัว</p><p>ข้อมูลจาก Center for the Study of Hate and Extremism จาก มหาวิทยาลัย California State พบว่าภายในเดือนเดียว อัตราอาชญากรรมที่มีต่อชาวเอเชียเพิ่มขึ้น 149% ตาม 16 เมืองใหญ่ในสหรัฐฯ ก่อนหน้านี้ก็มีไมโครซอฟท์และ Andbox บริษัทเกี่ยวกับอีสปอร์ตออกมาเรียกร้องให้หยุดความเกลียดชังนี้</p><p><img alt=\"No Description\" src=\"https://www.blognone.com/sites/default/files/externals/375f0e58aee5060da362b0eac97cbc80.jpg\"></p><p>ที่มา - <a href=\"https://kotaku.com/bandai-namco-speaks-out-against-anti-asian-racism-in-am-1846488700\">Kotaku</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68aefe59d60e383d65da43f727cd5ec1a0534d48f4bb36d1b72ad1d85531b9d5","category":"Thai"}