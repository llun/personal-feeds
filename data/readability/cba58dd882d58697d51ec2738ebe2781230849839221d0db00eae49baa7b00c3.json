{"title":"หน้า Home ใหม่ Spotify กดฟังพอดแคสต์ที่ฟังค้างอยู่ได้, เพิ่มปุ่ม history แสดงเพลงที่ฟังช่วง 3 เดือน","link":"https://www.blognone.com/node/121839","date":1616488753000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/spotify500.png?itok=cAgEZWvb\"></p><div itemprop=\"description\"><p>Spotify เพิ่มฟีเจอร์ในหน้า Home ใหม่ ให้ผู้ใช้กดฟังรายการพอดแคสต์ที่ฟังค้างไว้ได้จากหน้า Home ผู้ใช้งานจะมองเห็นไฮไลต์ตรงรายการที่ยังฟังไม่จบ กดครั้งเดียวเพื่อฟังต่อจากของเดิมได้</p><p>นอกจากนี้ เมื่อกดที่ไอคอนคล้ายตัวนาฬิกาหรือปุ่ม history ระบบจะแสดงเพลงและพอดแคสต์ที่ฟังในช่วงสามเดือนที่ผ่านมา แยกเป็นรายวันให้ ถือเป็นฟีเจอร์มีประโยชน์ในกรณีที่ฟังเจอเพลงที่ชอบ แต่ลืมบันทึกไว้ในเพลย์ลิสต์ ก็สามารถมาย้อนดูจากฟีเจอร์นี้ได้ ใช้งานได้ทั้งผู้ใช้ฟรีและพรีเมี่ยม</p><p>อีกฟีเจอร์หนึ่งที่ปล่อยให้ใช้งานในกลุ่มพรีเมี่ยม คือการ์ดแนะนำเพลงใหม่สำหรับศิลปิน ที่ Spotify อธิบายไว้ว่าเป็นฟีเจอร์เพื่อตอบสนองต่อรสนิยมของผู้ฟัง แต่ก็ยังไม่ชัดเจนว่าการเลือกศิลปินมาแสดงบนการ์ดวัดจากอะไร จะแสดงศิลปินที่ผู้ใช้นั้นๆ กดติดตามอย่างเดียวหรือไม่</p><p>เลย์เอาท์หน้า Home แบบใหม่จะเปิดใช้งานในช่วงเดือนหน้า</p><p><img alt=\"No Description\" src=\"https://www.blognone.com/sites/default/files/externals/f5a84f75cd048d2ab3448966222c3013.png\"></p><p>ที่มา - <a href=\"https://www.engadget.com/spotify-home-screen-updates-history-recently-played-151354355.html\">Engadget</a>, <a href=\"https://newsroom.spotify.com/2021-03-22/new-features-on-spotifys-home-hub-make-navigation-and-discovery-even-simpler/\">Spotify</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cba58dd882d58697d51ec2738ebe2781230849839221d0db00eae49baa7b00c3","category":"Thai"}