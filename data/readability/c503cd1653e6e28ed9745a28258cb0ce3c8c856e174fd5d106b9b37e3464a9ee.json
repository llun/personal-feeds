{"title":"[ข่าวลือ] ไมโครซอฟท์สนใจซื้อกิจการ Pinterest","link":"https://www.blognone.com/node/121143","date":1613008726000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/pinterest.png?itok=szGlYhtO\"></p><div itemprop=\"description\"><p>Financial Times รายงานข่าวว่าไมโครซอฟท์เจรจาซื้อกิจการ Pinterest มาได้สักระยะหนึ่งแล้ว แต่การเจรจาไม่ได้คืบหน้ามากนัก</p><p>ปัจจุบัน Pinterest เป็นบริษัทมหาชนในตลาดหลักทรัพย์ Nasdaq มีมูลค่าบริษัทตามราคาหุ้นที่ราว 51 พันล้านดอลลาร์ หากไมโครซอฟท์ซื้อกิจการ Pinterest สำเร็จขึ้นมาจริงๆ ก็จะกลายเป็นการซื้อกิจการครั้งใหญ่ที่สุดของไมโครซอฟท์ (<a href=\"https://www.blognone.com/node/82206\">สถิติเดิมคือซื้อ LinkedIn 26 พันล้านดอลลาร์ในปี 2016</a>)</p><p>ตอนนี้ยังไม่มีข้อมูลชัดเจนว่าไมโครซอฟท์จะซื้อ Pinterest ไปทำไม เพราะธุรกิจไม่เกี่ยวข้องกันมากนัก ต่างจากกรณีของ LinkedIn ที่ฐานลูกค้าฝั่งธุรกิจค่อนข้างใกล้เคียงกับไมโครซอฟท์</p><p>ที่มา - <a href=\"https://www.ft.com/content/f88b8474-e791-4efb-a9f6-54c8222680fe\">Financial Times</a>, ภาพจาก Pinterest</p><p><img alt=\"No Description\" src=\"https://www.blognone.com/sites/default/files/externals/c3a1b52332aee365ce79afd1801c1311.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c503cd1653e6e28ed9745a28258cb0ce3c8c856e174fd5d106b9b37e3464a9ee","category":"Thai"}