{"title":"Tesla เตรียมปิดส่วนฟอรั่มถามตอบบนเว็บไซต์ ย้ายผู้ใช้ไปโซเชียลแพลตฟอร์มใหม่","link":"https://www.blognone.com/node/121560","date":1615008273000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nutmos</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 6 March 2021 - 12:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/photo%20%281%29.jpg?itok=tHayQ1ij\"></p><div itemprop=\"description\"><p>Tesla เตรียมปิดส่วนฟอรั่มบนเว็บไซต์เพื่อย้ายผู้ใช้ไปยังแพลตฟอร์มใหม่ Tesla Engagement Platform ที่เว็บไซต์ engage.tesla.com</p><p>สำหรับแพลตฟอร์ม Engage Tesla ที่สร้างขึ้นมาใหม่เป็นแพลตฟอร์มสำหรับทีม public policy ของ Tesla และคลับสำหรับเจ้าของรถยนต์ Tesla ลักษณะของแพลตฟอร์มจะเป็นโซเชียลเน็ตเวิร์คมากขึ้น ผู้ใช้สามารถคอมเมนท์บนโพสต์, ไลค์โพสต์ รวมถึงติดตามบัญชีผู้ใช้คนอื่น ๆ ได้</p><p>ส่วนระบบฟอรั่มที่เว็บไซต์ forums.tesla.com ทางบริษัทเริ่มแจ้งเตือนผู้ใช้ว่าระบบฟอรั่มจะเปลี่ยนเป็นโหมดอ่านอย่างเดียวตั้งแต่วันที่ 15 มีนาคมนี้ และโพสต์ที่แนะนำแพลตฟอร์มใหม่ Engage Tesla ก็มีผู้ใช้งานบ่นเสียดายฟอรั่มจำนวนมาก</p><p>Tesla ใช้ระบบฟอรั่มมาค่อนข้างนาน ซึ่งฟอรั่มของ Tesla นี้เป็นศูนย์รวมของผู้ใช้งานรถยนต์ Tesla ที่ยืนยันแล้ว, แฟนรถยนต์ Tesla รวมถึงนักลงทุน โดยในฟอรั่มจะเน้นระบบถามตอบเป็นหลัก ในขณะที่แพลตฟอร์ม Engage Tesla จะออกแนวเป็นบล็อกสำหรับแชร์ข้อมูลข่าวสารในอุตสาหกรรม, อีเว้นท์หรือแคมเปญของ Tesla รวมถึงประชาสัมพันธ์งานที่สำเร็จลุล่วงโดยกลุ่มผู้สนับสนุน Tesla มากกว่า และเนื่องจากตอนนี้ Engage Tesla ยังอยู่ในช่วงเริ่มต้นซึ่งน่าจะมีฟีเจอร์เพิ่มได้อีกในอนาคต</p><p>ที่มา - <a href=\"https://techcrunch.com/2021/03/05/tesla-has-closed-its-forums-to-launch-a-social-platform-and-fans-are-not-happy/\">TechCrunch</a>, <a href=\"https://www.theverge.com/2021/3/5/22315339/tesla-social-platform-cleaner-energy-forums-charity\">The Verge</a>, <a href=\"https://engage.tesla.com/articles/14-welcome-tesla-engagement-platform\">Engage Tesla</a>, <a href=\"https://forums.tesla.com/discussion/183426/end-of-tesla-forums\">Tesla Forums</a></p><p><img alt=\"No Description\" src=\"https://www.blognone.com/sites/default/files/externals/41a0e7afbac12ad15215d65e031b8654.jpg\"><br>ภาพจาก <a href=\"https://www.tesla.com/modelx\">Tesla</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43bae13c7006a9f2fde99a0148b8b5a749cdfe4561bc9753cfe452f4625b26df","category":"Thai"}