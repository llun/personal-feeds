{"title":"Epic เปิดตัว MetaHuman Creator เครื่องมือสร้างโมเดลมนุษย์เสมือนจริงบน Unreal Engine","link":"https://www.blognone.com/node/121152","date":1613020578000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/unreal.png?itok=ndgNv5XG\"></p><div itemprop=\"description\"><p>Epic เปิดตัว MetaHuman Creator เครื่องมือบน Unreal Engine ช่วยนักพัฒนาสร้างโมเดลมนุษย์ความละเอียดสูง พร้อมปรับระดับรายละเอียดได้ถึง 8 ระดับ ตั้งแต่รันบนมือถือไปจนเรนเดอร์ระดับเท่าภาพยนตร์ และนักพัฒนาสามารถนำโมเดล Unreal Engine นี้ไปใส่ rig ทำแอนิเมชั่น หรือนำไปใช้ในเกมต่อได้ทันที</p><p>MetaHuman สามารถปรับตั้งค่าต่างๆ ทั้งโครงหน้า ความละเอียดของรูขุมขน สีผิว สัดส่วนร่างกาย ฟัน สีฟัน ได้อย่างละเอียด คล้ายคลึงกับระบบสร้างตัวละครในเกม RPG ในเวอร์ชั่นอัพเกรด นอกจากนี้ คาดว่าสามารถใช้งานร่วมกับแอป <a href=\"https://www.blognone.com/node/117401\">Live Link Face</a> เพื่อสร้างแอนิเมชั่นการเคลื่อนไหวของใบหน้าที่สมจริง และอาจจะนำไปใช้งานอื่นๆ เช่นสร้าง VTuber ที่มีโมเดลสมจริง แทนที่จะเป็นภาพการ์ตูน เป็นต้น</p><p>ที่มา - <a href=\"https://www.unrealengine.com/en-US/digital-humans\">Unreal Engine</a></p><p><img alt=\"No Description\" src=\"https://www.blognone.com/sites/default/files/externals/5db9f940b71fe5ac884b44086089bd8e.jpg\"></p><iframe width=\"640\" height=\"365\" src=\"https://www.youtube.com/embed/S3F1vZYpH8c\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35e3df93d756197944984ac69e57ce153ba7027bc8ed434c333b99ef53da01e5","category":"Thai"}