{"title":"หลุดตัวอย่างเกมเพลย์ใหม่จาก Elden Ring เกมโดย FromSoftware และ George R. R. Martin","link":"https://www.blognone.com/node/121464","date":1614656940000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 2 March 2021 - 10:49</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/elden-ring.png?itok=Clq65Qpp\"></p><div itemprop=\"description\"><p><a href=\"https://www.blognone.com/node/110237\">Elden Ring</a> เกมจาก FromSoftware ผู้สร้างเกมตระกูล Souls ที่ร่วมมือกับ George R. R. Martin ผู้แต่งหนังสือตระกูล A Song of Ice and Fire ต้นฉบับของซีรีส์ Game of Thrones มีตัวอย่างเกมเพลย์ใหม่ความยาว 1.52 นาที ที่เต็มไปด้วยลายน้ำ Confidential แปะในวิดีโอ หลุดออกมา</p><p>Bandai Namco หรือ FromSoftware ยังไม่ออกมาให้ความเห็นในเรื่องนี้ แต่มี<a href=\"https://www.vg247.com/2021/03/01/bandai-namco-next-event-trademark/\">ข่าวหลุดก่อนหน้านี้</a>ว่า Bandai Namco จดทะเบียนเครื่องหมายการค้า คำว่า “Bandai Namco Next” ที่หลายคนคาดว่าเป็นงานเปิดตัวในสไตล์ Nintendo Direct และน่าจะมีการพูดถึง Elden Ring เพิ่มเติมในงานนี้</p><p>นอกจากนี้ Jason Schreier นักข่าวสายเกมจาก Bloomberg ก็<a href=\"https://twitter.com/jasonschreier/status/1366379238597787654\">ทวีต</a>พูดถึงตัวอย่างนี้ไปในทางที่น่าจะเป็นตัวอย่างจริง แต่ก็บอกว่ามันไม่ชัดแถมยังเอียง ให้รอดูตัวเต็มไปเลยดีกว่า</p><p>จากข้อมูลประกอบ มีความเป็นไปได้สูงว่าตัวอย่าง Elden Ring ตัวนี้จะเป็นตัวอย่างจริงตัวเก่าที่หลุดออกมาจากบริษัทมาร์เก็ตติ้งหรือตัดต่อ และเราน่าจะได้เห็นงานแถลงที่พูดถึงเกมใหม่จาก Bandai Namco รวมถึง Elden Ring ในเร็วๆ นี้</p><p>ที่มา - <a href=\"https://www.youtube.com/watch?v=UZ8kk0I3tkU\">Youtube: The Lore Hunter</a>, <a href=\"https://www.vg247.com/2021/03/01/bandai-namco-next-event-trademark/\">VG247</a>, <a href=\"https://twitter.com/jasonschreier/status/1366379238597787654\">@jasonschreier</a></p><iframe width=\"640\" height=\"365\" src=\"https://www.youtube.com/embed/UZ8kk0I3tkU\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27c510a14907caf1948d9f8e48a004290659cb1c7efbe29b834a888c658c54a7","category":"Thai"}