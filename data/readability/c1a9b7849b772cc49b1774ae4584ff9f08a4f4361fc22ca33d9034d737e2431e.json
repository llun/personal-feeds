{"title":"โซนี่ถูกยื่นฟ้องกลุ่ม หลังไม่รับประกัน DualSense ค้าง (drifting)","link":"https://www.blognone.com/node/121226","date":1613532250000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nismod</span><p><img src=\"https://www.blognone.com/sites/default/files/badges/badge-trainee-shadow.png\" alt=\"Trainee\" title=\"Trainee\"><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 17 February 2021 - 10:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ps5.png?itok=pLCxMZYc\"></p><div itemprop=\"description\"><p>หลังมีรายงาน DualSense ของ PS5 <a href=\"https://www.blognone.com/node/121128\">พบปัญหาค้างหรือ drifting</a> ซึ่งเบื้องต้นดูเหมือนว่าการรับประกันของตัวเครื่องจะครอบคลุมคอนโทรลเลอร์ด้วย แต่ล่าสุดโซนี่ถูกฟ้องแบบกลุ่มเรื่องนี้แล้วที่ศาลแขวงใต้นิวยอร์ก</p><p>คำฟ้องต่อโซนี่คือละเมิดกฎหมายหลอกลวงผู้บริโภคและละเมิดข้อตกลงการรับประกันที่เกี่ยวข้องกับ DualSense โดย Lmarc Turner หนึ่งในโจทก์หลักอ้างว่า หลังคอนโทรลเลอร์ตนเองพบปัญหาก็ติดต่อไปยังศูนย์บริการลูกค้าโซนี่ ก่อนจะได้รับคำแนะนำที่ห่วยแตก (lame) ที่ไม่ได้ช่วยแก้ปัญหามากนัก</p><p><img src=\"https://www.blognone.com/sites/default/files/externals/b6570c44e272420d8141fd73cc6325dd.jpg\" alt=\"\"></p><p>คำฟ้องระบุด้วยว่าโซนี่น่าจะรู้ปัญหานี้นานแล้ว จากทั้งช่องทางออนไลน์ที่ผู้ใช้รายงานหรือการทดสอบก่อนการวางขาย ขณะเดียวกันก็เรียกร้องให้โซนี่ออกโครงการแลก DualSense ที่มีปัญหาได้ฟรีให้กับกลุ่มฟ้องร้อง และจ่ายเงินชดเชยความเสียหายให้กับลูกค้าทุกคน ที่ต้องจ่ายเงินเพิ่มเพื่อซื้อคอนโทรลเลอร์ใหม่หรือค่าใช้จ่ายอื่น ๆ ที่เป็นการแก้ปัญหา drifting</p><p>ที่มา - <a href=\"https://gizmodo.com/sony-sued-for-not-honoring-warranty-agreements-on-defec-1846284638\">Gizmodo</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1a9b7849b772cc49b1774ae4584ff9f08a4f4361fc22ca33d9034d737e2431e","category":"Thai"}