{"title":"PayPal ประกาศยุติให้บริการรับ-จ่ายเงิน ภายในประเทศอินเดีย จากการแข่งขันที่สูง","link":"https://www.blognone.com/node/121052","date":1612598387000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/paypal-big.png?itok=UFqO_dDM\"></p><div itemprop=\"description\"><p>PayPal ประกาศปิดให้บริการรับ-จ่ายเงิน สำหรับลูกค้าและร้านค้าในประเทศอินเดีย มีผลตั้งแต่วันที่ 1 เมษายน 2021 โดยระบุว่า PayPal จะยังคงให้บริการสำหรับการจ่ายเงินออนไลน์ข้ามประเทศต่อไป รวมทั้งพนักงานในอินเดียจะย้ายไปดูแลส่วนธุรกิจอื่นแทน</p><p>บริการรับ-จ่ายเงินของ PayPal ในอินเดีย มีร้านค้าที่เป็นพาร์ทเนอร์มากกว่า 360,000 ราย รวมทั้งบริการออนไลน์อย่าง BookMyShow, MakeMyTrip และแอปสั่งอาหาร Swiggy มีการจ่ายเงินผ่านแพลตฟอร์มในปีที่ผ่านมามากกว่า 1,400 ล้านดอลลาร์</p><p>อินเดียเป็นประเทศที่มีการแข่งขันของแพลตฟอร์มจ่ายเงินผ่านมือถือสูง คาดการณ์ว่าตลาดในประเทศนี้อาจสูงถึงกว่า 1 ล้านล้านดอลลาร์ในปี 2023 มีผู้เล่นรายใหญ่ปัจจุบันอาทิ Paytm, PhonePe ไปจนถึงบริษัทเทคโนโลยีใหญ่จากอเมริกาทั้ง กูเกิล, Facebook และ Amazon</p><p>ที่มา: <a href=\"https://techcrunch.com/2021/02/04/paypal-is-shutting-down-domestic-payments-business-in-india/\">TechCrunch</a></p><p><img src=\"https://www.blognone.com/sites/default/files/externals/75c9e1ec5306dead7dbb647a0f5e1ea4.png\" alt=\"PayPal\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab2ed6486c69e6c5e34bde5049d3b276d71a1f930bb0bebaf8fab3a99b398b71","category":"Thai"}