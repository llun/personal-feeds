{"title":"กูเกิลเตรียมออก Google Drive for Desktop ตัวใหม่ มาแทน Backup and Sync ของเดิม","link":"https://www.blognone.com/node/121049","date":1612588786000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/1024px-Google_Drive_icon_%282020%29.svg_.png?itok=WYLo7e81\"></p><div itemprop=\"description\"><p>คนที่ใช้ Google Drive บนเดสก์ท็อปคงคุ้นกับโปรแกรมซิงก์ชื่อ Backup and Sync from Google (ที่ไม่ค่อยสื่ออะไรมากนัก) ล่าสุดกูเกิลประกาศเปลี่ยนชื่อโปรแกรมเป็น Google Drive for Desktop อย่างที่ควรจะเป็นแล้ว</p><p>ประเด็นเรื่องชื่อแอพตัวนี้ไม่ใช่แค่เรื่องตั้งชื่ออย่างเดียว ที่มาที่ไปคือกูเกิลเองดันมีโปรแกรมซิงก์ไฟล์บนเดสก์ท็อป 2 ตัว ได้แก่</p><ul><li>Backup and Sync สำหรับผู้ใช้ทั่วไป</li><li>Drive File Stream สำหรับผู้ใช้องค์กร</li></ul><p>ไคลเอนต์ทั้ง 2 ตัวมีฟีเจอร์ไม่เท่ากัน จึงถูกตั้งชื่อแตกต่างกัน สิ่งที่ตามมาคือความสับสนของผู้ใช้ ทางแก้ของกูเกิลจึงเป็นการรวมไคลเอนต์ทั้ง 2 ตัวเข้าด้วยกัน</p><p>ไคลเอนต์หลักที่ได้ไปต่อคือ Drive File Stream ที่ตอนนี้เปลี่ยนชื่อเป็น Google Drive for Desktop เรียบร้อยแล้ว โดยมีฟีเจอร์เหมือนกันทุกประการ และในอนาคตจะได้ฟีเจอร์จากฝั่งคอนซูเมอร์ (เช่น แบ็คอัพรูปภาพขึ้น Google Photos) เพิ่มมาด้วย</p><p>ส่วนผู้ใช้ Backup and Sync ในปัจจุบันจะถูกย้ายไปใช้ Google Drive for Desktop ภายในปีนี้ (รอกูเกิลทำฟีเจอร์ฝั่งคอนซูเมอร์ให้ไคลเอนต์ตัวใหม่เสร็จก่อน) ซึ่งกูเกิลจะประกาศรายละเอียดให้ทราบต่อไปเมื่อพร้อม</p><p><img alt=\"No Description\" src=\"https://www.blognone.com/sites/default/files/externals/b25c81e1ac27fd019a29ee8e084250f3.png\"></p><p><img alt=\"No Description\" src=\"https://www.blognone.com/sites/default/files/externals/73d72b0c5e414721ffd20c2e0a649674.png\"></p><p>ที่มา - <a href=\"https://workspaceupdates.googleblog.com/2021/02/google-drive-for-desktop-sync-solutions-update.html\">Google</a>, <a href=\"https://9to5google.com/2021/02/04/google-drive-for-desktop-replace/\">9to5google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c4a3b50288e11b23e5158ef1b1bcfb40f6d714319440093b7f2961c6e2b844c","category":"Thai"}