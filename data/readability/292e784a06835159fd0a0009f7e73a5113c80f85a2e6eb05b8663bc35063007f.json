{"title":"ญี่ปุ่นเริ่มบังคับใช้กฎใหม่ ทุกคนที่เดินทางเข้าประเทศต้องติดตั้งแอพตามรอยถึง 3 ตัว","link":"https://www.blognone.com/node/121791","date":1616205803000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/flag-of-japan.png?itok=IPzrIdh_\"></p><div itemprop=\"description\"><p>ญี่ปุ่นเริ่มบังคับใช้กฎใหม่สำหรับทุกคนที่เดินทางเข้าประเทศทางสนามบิน (ไม่ว่าจะเป็นประชาชนญี่ปุ่นเอง หรือคนต่างชาติก็ตาม) จะต้องติดตั้งแอพทั้งหมด 3 ตัวคือ</p><ul><li><strong>COCOA</strong> แอพ contact tracing ของกระทรวงสาธารณสุข</li><li><strong>OSSMA</strong> แอพระบุพิกัดของตัวเอง เพื่อรายงานตำแหน่ง</li><li><strong>Skype</strong> เพื่อพูดคุยกับเจ้าหน้าที่ที่โทรมาสอบถามตำแหน่ง</li></ul><p>แอพเหล่านี้จะต้องติดตั้งและใช้งานเป็นเวลา 14 วันในช่วงกักตัวเอง (self-quarantine) หลังเข้าประเทศ หากบุคคลนั้นไม่มีสมาร์ทโฟนหรือใช้สมาร์ทโฟนรุ่นเก่าเกินไป จะต้องเช่าสมาร์ทโฟนที่สนามบิน และต้องจ่ายเงินเอง</p><p>เจ้าหน้าที่สนามบินจะตรวจสอบผู้เดินทางว่าติดตั้งแอพทั้ง 3 ตัวแล้วหรือไม่ ถึงค่อยอนุญาตให้เข้าประเทศ กฎใหม่นี้เริ่มบังคับใช้ตั้งแต่ 18 มีนาคม</p><p><img alt=\"No Description\" src=\"https://www.blognone.com/sites/default/files/externals/076ea1c96d88c5882ff56248f141fce4.png\"></p><p>หน้าตาของ COCOA และ OSSMA บน Google Play</p><p><img alt=\"No Description\" src=\"https://www.blognone.com/sites/default/files/externals/d59eff8904a8640a4ebe27be84b3af84.png\"></p><p><img alt=\"No Description\" src=\"https://www.blognone.com/sites/default/files/externals/9096a7eb36fcaa7970e4c172bd44a66d.png\"></p><p>ที่มา - <a href=\"https://www.mhlw.go.jp/content/000753114.pdf\">ประกาศกระทรวงสาธารณสุขญี่ปุ่น (ภาษาอังกฤษ)</a>, <a href=\"https://japantoday.com/category/national/travelers-entering-japan-will-have-to-install-location-confirmation-app-skype-on-smartphones\">Japan Today</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"292e784a06835159fd0a0009f7e73a5113c80f85a2e6eb05b8663bc35063007f","category":"Thai"}