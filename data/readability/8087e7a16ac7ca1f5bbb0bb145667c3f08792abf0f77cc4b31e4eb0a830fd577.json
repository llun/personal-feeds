{"title":"NVIDIA เปิดตัว AI Enterprise ชุดเครื่องมือปัญญาประดิษฐ์ใช้งานกับ vSphere 7","link":"https://www.blognone.com/node/121605","date":1615298040000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Nvidia_logo.png?itok=9leOFdRX\"></p><div itemprop=\"description\"><p>NVIDIA เปิดตัว NVIDIA AI Enterprise ชุดซอฟต์แวร์ปัญญาประดิษฐ์ระดับองค์กร เปิดทางให้องค์กรพัฒนาและใช้งานปัญญาประดิษฐ์โดยที่ฝ่ายไอทีสามารถจัดการโครงสร้างได้</p><p>แพลตฟอร์มแรกที่ NVIDIA รองรับให้ใช้งานกับ NVIDIA AI Enterprise คือ VMware vSphere 7 Update 2 ที่ออกมาวันนี้พร้อมๆ กัน โดย vSphere 7 จะรองรับชิป NVIDIA A100 Tensor Core เต็มรูปแบบ ทำให้ใช้งานเช่นฟีเจอร์ multi-instance GPU สามารถแบ่งชิป A100 ออกเป็นหลายๆ ส่วนทั้งพลังประมวลผลและหน่วยความจำ ทำให้งานบางอย่างเช่นการรันโมเดลปัญญาประดิษฐ์ (interference) ที่ใช้พลังประมวลผลน้อยกว่า สามารถแบ่งส่วนเล็กๆ ของชิปไปใช้งาน และกันพลังประมวลผลส่วนใหญ่ไว้กับโหลดงานที่ต้องการพลังประมวลผลสูงๆ เช่นการฝึกโมเดลปัญญาประดิษฐ์</p><p>ชุดซอฟต์แวร์ NVIDIA AI Enterprise คิดค่าไลเซนส์ 3,595 ดอลลาร์ต่อซ็อกเก็ตซีพียู ค่าซัพพอร์ตขายแยก 899 ดอลลาร์ต่อปีต่อไลเซนส์ ตอนนี้อยู่ในช่วงทดสอบวงปิดที่ต้องสมัครขอใช้งานล่วงหน้า</p><p>ที่มา - <a href=\"https://nvidianews.nvidia.com/news/nvidia-unveils-ai-enterprise-software-suite-to-help-every-industry-unlock-the-power-of-ai\">NVIDIA</a></p><p><img alt=\"No Description\" src=\"https://www.blognone.com/sites/default/files/externals/1072bcce0ddff92f5ae6d7ad3955a8ca.jpg\"></p><p><img alt=\"No Description\" src=\"https://www.blognone.com/sites/default/files/externals/6a391420b7e0ac45349f13665bab1c2a.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8087e7a16ac7ca1f5bbb0bb145667c3f08792abf0f77cc4b31e4eb0a830fd577","category":"Thai"}