{"title":"Sony จะเปิดตัว PlayStation 5 ในจีนไตรมาสสองนี้","link":"https://www.blognone.com/node/121097","date":1612838922000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/u24Glc4J.png?itok=ubkdb5jd\"></p><div itemprop=\"description\"><p>Sony เปิดตัว PlayStation 5 เมื่อเดือนพฤศจิกายน ปี 2020 ซึ่งจีนไม่ได้อยู่ในกลุ่มประเทศที่จะเปิดตัวเป็นกลุ่มแรกๆ ล่าสุด มีการยืนยันจาก Sony แล้วว่าจะเปิดตัว PlayStation 5 ในจีนไตรมาสสองนี้</p><p>Daniel Ahmad นักวิเคราะห์เกม รีทวีตวิดีโออวยพรปีใหม่จีน โดยในวิดีโอนั้น Tatsuo Eguchi ประธาน Sony Interactive Entertainment ประจำเซี่ยงไฮ้ และรองประธาน Soeda Takehito ได้ยืนยันข่าวดังกล่าว</p><p>Daniel Ahmad ระบุด้วยว่า เดิมทีฮาร์ดแวร์ของ PlayStation 5 ได้รับการอนุมัติให้จำหน่ายในจีนเมื่อเดือนธันวาคมที่ผ่านมา โดยอยู่ระหว่างการเตรียมการอนุมัติจากทางการรวมถึงการอนุมัติทำซอฟต์แวร์ที่เกี่ยวข้อง</p><p>จนถึงตอนนี้ มีคอนโซลใหม่ๆ จำหน่ายในจีนอย่างเป็นทางการไม่กี่รุ่น คือ PlayStation 4, Xbox One และ Nintendo Switch ซึ่ง PlayStation 5 จะกลายเป็นคอนโซลรุ่นใหม่สุดในตลาดจีน ส่วนไมโครซอฟท์ก็ยังไม่ชัดเจนว่าจะมีแผนเปิดตัว Xbox Series X และ S ในจีนหรือไม่</p><p><img src=\"https://www.blognone.com/sites/default/files/externals/e4c669c3b53d08c0834ed8f590ad9122.jpg\" alt=\"\"></p><blockquote data-twitter-extracted-i1612841905752450946=\"true\"><p lang=\"en\" dir=\"ltr\" xml:lang=\"en\">Sony China has confirmed that it plans to officially launch the PlayStation 5 in Mainland China during Q2 2021. Tatsuo Eguchi, the president of SIE Shanghai and Soeda Takehito, the vice chairman, confirmed the new today in a special Chinese New Year greetings video. <a href=\"https://t.co/nhFzbZQTGx\">pic.twitter.com/nhFzbZQTGx</a></p><p>— Daniel Ahmad (@ZhugeEX) <a href=\"https://twitter.com/ZhugeEX/status/1358644519370121216?ref_src=twsrc%5Etfw\">February 8, 2021</a></p></blockquote><p>ที่มา - <a href=\"https://www.theverge.com/2021/2/8/22273273/steam-official-china-client-ps5-launch\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1281d58b7232fa88bf65d03892652c6ad93273a5ea8689448a7ac487ca4128a","category":"Thai"}