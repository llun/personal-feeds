{"title":"OVH ระบุเช้าวันไฟไหม้มีการซ่อมบำรุง UPS, กำลังดึงภาพกล้องวงจรปิดหาสาเหตุ","link":"https://www.blognone.com/node/121657","date":1615566265000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 12 March 2021 - 23:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/p0SH0xKH_400x400.jpg?itok=wBRMgSPV\"></p><div itemprop=\"description\"><p>ไฟไหม้ศูนย์ข้อมูล OVH นับเป็นเหตุการณ์ครั้งสำคัญของโลกไอทีที่เราไม่เห็นคลาวด์เกิดเหตุข้อมูลเสียหายครั้งใหญ่ๆ เช่นนี้บ่อยนัก ล่าสุด Octave Klaba ผู้ร่วมก่อตั้ง OVH ก็อัดวิดีโอชี้แจงถึงมาตรการเยียวยาลูกค้าที่ได้รับผลกระทบ พร้อมกับเล่าถึงกระบวนการสอบสวนสาเหตุเพลิงไหม้ครั้งนี้</p><p>Klaba ระบุว่าในศูนย์ข้อมูลมีกล้องวงจรปิดทั้งหมด 300 ตัวและกำลังดึงภาพออกจากกล้อง หากได้ภาพครบถ้วนก็น่าจะรู้สาเหตุเพลิงไหม้ได้ แต่ข้อมูลจากเจ้าหน้าที่คือ UPS ตัวที่ 7 และ 8 นั้นติดไฟขณะเกิดเหตุด้วย และเช้าก่อนเกิดเหตุมีการซ่อมบำรุง UPS ตัวที่ 7</p><p>ในแง่ของเซิร์ฟเวอร์ทาง OVH กำลังเร่งวางเซิร์ฟเวอร์ทดแทนโดยเร่งอัตราการผลิตและติดตั้งขึ้น 3 เท่าตัว โดยคาดว่าในไม่กี่สัปดาห์ข้างหน้าจะติดตั้งเซิร์ฟเวอร์ได้ประมาณ 10,000 ตัว</p><p>ที่มา - <a href=\"https://www.theregister.com/2021/03/12/ovh_restoration_roadmap/\">The Register</a>, <a href=\"https://www.ovh.com/fr/images/sbg/index-en.html\">OVH</a></p><p><img alt=\"No Description\" src=\"https://www.blognone.com/sites/default/files/externals/ecd9ba3245a916cf69771c72560e3418.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"776b9802cb38abea5b0addd475d0262cccc465d182589fe947d1db3b20a57c8f","category":"Thai"}