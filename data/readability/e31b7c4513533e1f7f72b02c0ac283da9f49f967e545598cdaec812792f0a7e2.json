{"title":"The Bezos World","link":"https://markpeak.net/the-bezos-world/","date":1612621972000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2152\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"700\" height=\"475\" src=\"https://markpeak.net/wp-content/uploads/2021/02/first_office_building-700x475.jpg\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/02/first_office_building-700x475.jpg 700w, https://markpeak.net/wp-content/uploads/2021/02/first_office_building-300x204.jpg 300w, https://markpeak.net/wp-content/uploads/2021/02/first_office_building-768x521.jpg 768w, https://markpeak.net/wp-content/uploads/2021/02/first_office_building.jpg 900w\" sizes=\"(max-width: 700px) 100vw, 700px\"><div itemprop=\"mainContentOfPage\"><p>ข่าวใหญ่ของวงการไอทีรอบสัปดาห์ที่ผ่านมาคือ Jeff Bezos ลงจากตำแหน่ง (สักที) โดยคนที่มาแทนคือ Andy Jassy ซีอีโอของ AWS ซึ่งไม่พลิกโผมากนัก</p><div><p><a href=\"https://www.aboutamazon.com/news/company-news/email-from-jeff-bezos-to-employees\"><img src=\"https://assets.aboutamazon.com/ab/7d/7387c5c34035af9dafce465fe433/amazon-org-smile-extruded-sq.jpg\" alt=\"Email from Jeff Bezos to employees\"></a></p><p><img src=\"https://www.aboutamazon.com/favicon-32x32.png\" alt=\"About Amazon\"> About Amazon</p></div><p>ก่อนหน้านี้ Bezos มีมือขวาอยู่ 2 คนคือ Jeff Wilke (“Another Jeff”) ที่ดูแลฝั่งอีคอมเมิร์ซ และ Andy Jassy ที่ดูแลฝั่ง AWS แต่ <a href=\"https://www.businessinsider.com/amazons-jeff-wilke-retiring-with-amazon-stock-worth-158-million-2021-1\">Wilke เพิ่งเกษียณไปก่อนหน้านี้ไม่นาน</a> (และน่าจะวางแผนถอยฉากพร้อม Bezos) ทำให้ Jassy กลายเป็นตัวเลือกเดียวที่เด่นชัด</p><p>ส่วนเรื่องของ Andy Jassy ซีอีโอคนใหม่ที่มารับช่วงอาณาจักรของ Amazon ทางทีมงานทั้ง Brand Inside และ Blognone เขียนสรุปไว้แล้ว</p><div><p><a href=\"https://brandinside.asia/andy-jassy-new-amazon-ceo/\"><img src=\"https://assets.brandinside.asia/uploads/2021/02/New-Project-11.jpg\" alt=\"รู้จักกับ Andy Jassy ว่าที่ CEO คนใหม่ของ Amazon ผู้สืบทอดกิจการต่อจาก Jeff Bezos\"></a></p><p><img src=\"https://brandinside.asia/wp-content/uploads/2016/11/favicon.png\" alt=\"Brand Inside\"> Brand Inside</p></div><div><p><a href=\"https://www.blognone.com/node/121034\"><img src=\"https://www.blognone.com/sites/default/files/externals/2a1e07765cb8abba7eb23c33530b615d.jpg\" alt=\"ใครคือ Andy Jassy?: จากลูกหม้อผู้ปลุกปั้น AWS สู่ซีอีโอผู้สืบทอดตำนาน Jeff Bezos | Blognone\"></a></p><p><img src=\"https://www.blognone.com/sites/default/files/bn-favicon.png\" alt=\"www.blognone.com\"> www.blognone.com</p></div><p>เส้นทางชีวิตของ Jassy ยังไงก็ต้องไปต่อ แต่ถ้ามองย้อนกลับไป เส้นทางของ Bezos ก็ยิ่งใหญ่ไม่แพ้กัน การวิเคราะห์เรื่องนี้คงไม่มีใครคมเท่ากับ Ben Thompson แห่ง Stratechery (ที่จริงๆ พี่แกก็คมทุกเรื่อง)</p><div><p><a href=\"https://stratechery.com/2021/the-relentless-jeff-bezos/\"><img src=\"https://stratechery.com/wp-content/uploads/2016/03/stratechery-Year-One-274.png\" alt=\"The Relentless Jeff Bezos\"></a></p><p><img src=\"https://stratechery.com/favicon/favicon-32x32.png\" alt=\"Stratechery by Ben Thompson\"> Stratechery by Ben Thompson</p></div><p>ส่วนตัวแล้วเคยอ่าน Ben วิเคราะห์ Amazon มาก่อนแล้ว เลยไม่แปลกใจมากนัก ในโพสต์นี้ Ben ยกย่องว่า Bezos สร้างอาณาจักรที่ยิ่งใหญ่ 3 แห่ง</p><ol><li>Amazon.com</li><li>AWS</li><li>Amazon Marketplace ที่เปิดให้ผู้ค้ารายย่อยเข้ามาขายได้</li></ol><p>ทั้ง 3 อาณาจักรมีจุดร่วมกันคือ สร้างขึ้นด้วยเทคโนโลยีอินเทอร์เน็ต ที่เปิดให้มีการสเกลขนาดใหญ่ในระดับไม่สามารถทำได้ในโลกจริงๆ (เช่น ร้านหนังสือที่มีหนังสือขาย 3 ล้านเล่ม) แล้วใช้พลังของ economy of scale ทำให้มันเป็นจริงได้ในทางปฏิบัติ</p><p>ในแง่ยุทธศาสตร์ ถ้ามองย้อนกลับไปคงไม่มีอะไรยาก แต่ถ้าดูจากบริบทในยุคสมัยที่สร้างแต่ละอย่างนั้น Amazon ถือเป็นผู้บุกเบิกก่อนใครๆ จึงต้องอาศัยวิสัยทัศน์ ความเฉียบคม และความกล้าหาญเป็นอย่างมาก ซึ่ง Bezos มีคุณสมบัติเหล่านี้ครบถ้วน (Ben จึงใช้คำว่า Relentless คือ ไม่หยุดยั้ง)</p><p>ถึงแม้ Amazon สร้างขึ้นมาจากพลังของคนเก่งๆ มากมาย แต่สุดท้ายแล้ว อาณาจักรที่ยิ่งใหญ่ก็ต้องมาจาก founder ที่ใหญ่ยิ่งอยู่ดี</p><p>ตลอด 26-27 ปีที่ผ่านมา Amazon เริ่มจากห้องแถวเล็กๆ ในภาพ กลายเป็นโลกที่ยิ่งใหญ่ที่ซ้อนทับกับโลกของ Bezos</p><p>แต่หลังจากนี้ไป Bezos วางมืออย่างสง่างาม ก้าวต่อไปของ Amazon ไม่ใช่โลกของ Jassy แต่เพียงผู้เดียวอีกแล้ว มันก็จะเป็นโลกของผู้นำหลายๆ คน เหมือนกับบริษัทรุ่นพี่ก่อนหน้านี้เดินทางไปก่อนหน้า ไม่ว่าจะเป็น Microsoft, HP หรือ IBM ก็ตามที</p><p>หมายเหตุ: Ben อ้างหลายอย่างในหนังสือ The Everything Store ซึ่งยังไม่เคยอ่าน คงต้องไปหามาอ่านบ้างละ</p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/amazon/\" rel=\"tag\">Amazon</a></li><li><a href=\"https://markpeak.net/tag/ceo/\" rel=\"tag\">CEO</a></li><li><a href=\"https://markpeak.net/tag/jeff-bezos/\" rel=\"tag\">Jeff Bezos</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"e31b7c4513533e1f7f72b02c0ac283da9f49f967e545598cdaec812792f0a7e2","category":"Thai"}