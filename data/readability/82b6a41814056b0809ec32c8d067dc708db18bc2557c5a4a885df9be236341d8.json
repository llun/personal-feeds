{"title":"Android 12 มาแล้ว เปิดทดสอบ Developer Preview 1 กับกลุ่ม Pixel แล้ว","link":"https://www.blognone.com/node/121274","date":1613691305000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/android.png?itok=JfN0mtMp\"></p><div itemprop=\"description\"><p>กูเกิลเปิดตัว Android 12 Developer Preview ตามรอบการทดสอบที่เริ่มช่วงต้นปี โดยมือถือกลุ่ม Pixel ตั้งแต่ 3/3a ขึ้นไปสามารถ<a href=\"https://developer.android.com/about/versions/12/get\">เข้าร่วมโครงการทดสอบได้แล้ว</a>วันนี้</p><p>ของใหม่ใน Android 12 Developer Preview 1 (DP1) ยังไม่มี UI ใหม่ตามที่หลุดออกมา แต่มีการเปลี่ยนแปลงในระดับฐานรากของ OS เยอะพอสมควร</p><p><img alt=\"No Description\" src=\"https://www.blognone.com/sites/default/files/externals/d88207404583c03f4445ff67d2c04c11.png\"></p><p>ฟีเจอร์กลุ่มการแจ้งเตือน</p><ul><li>Notification UI ปรับเพมเพลตใหม่ ข้อความแจ้งเตือน custom notification ปรับให้หน้าตาเหมือนการแจ้งเตือนอื่นๆ</li><li>การกดที่ข้อความแจ้งเตือนจะเข้าไปยังตัวแอพได้เร็วขึ้น เพราะเรียกเข้าไปที่ Activity โดยตรง</li></ul><p>ฟีเจอร์กลุ่มความปลอดภัย</p><ul><li>ปรับพฤติกรรมของ SameSite cookie ใน WebView <a href=\"https://www.blognone.com/node/109683\">แบบเดียวกับ Chrome</a></li><li>จำกัดการใช้งาน Netlink MAC เพื่อป้องกันการตามรอย เริ่มใน Android 11 แต่พอเป็น Android 12 บังคับใช้กับแอพทุกตัว</li><li>ปรับการทำงานของ android:exported และ intents ให้ปลอดภัยขึ้น</li></ul><p>ฟีเจอร์กลุ่มนักพัฒนา</p><ul><li><strong>media transcoding</strong> สำหรับแอพที่ไม่รองรับ codec แบบ HEVC สามารถให้ OS แปลงไฟล์เป็น AVC แทนได้ถ้าจำเป็น แต่ก็ต้องแลกมาด้วยพลังเครื่องและระยะเวลาในการแปลง</li><li><strong>AVIF</strong> รองรับไฟล์ภาพแบบ AV1 Image Format (AVIF) ที่ขนาดเล็กกว่า JPEG</li><li><strong>Foreground service optimizations</strong> บล็อคไม่ให้เซอร์วิสที่รันอยู่เบื้องหลัง (background) ย้ายมารันเบื้องหน้า (foreground) ที่อาจส่งผลต่อประสิทธิภาพระบบ</li><li><strong>Rich content insertion</strong> เพิ่ม API ใหม่ OnReceiveContentListener ให้แทรกเนื้อหาชนิดต่างๆ ง่ายขึ้น</li><li><strong>Haptic-coupled audio effect</strong> ปรับการสั่นของเครื่องตามเสียง (audio-coupled haptic feedback) เหมาะสำหรับเกม</li><li><strong>Multi-channel audio</strong> รองรับ MPEG-H และขยายช่องเสียงจาก 8 เป็น 24 channels</li></ul><p>Android 12 ยังเพิ่มสัดส่วนโมดูลที่อัพเดตตรงผ่าน Google Play (Project Mainline) ให้มากขึ้นอีก โดยตอนนี้ตัวรันไทม์ Android Runtime (ART) ก็อัพเดตผ่าน Google Play แล้ว</p><p>ตามแผนของกูเกิลจะออก Developer Preview (DP) ทั้งหมด 3 ตัว, Beta 4 ตัว, Release Candidate และรุ่นจริง Final ในไตรมาสที่ 3/2021</p><p><img alt=\"No Description\" src=\"https://www.blognone.com/sites/default/files/externals/7f8cf471748c9942d9e0095740ab6dec.png\"></p><p>ที่มา - <a href=\"https://android-developers.googleblog.com/2021/02/android-12-dp1.html\">Google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82b6a41814056b0809ec32c8d067dc708db18bc2557c5a4a885df9be236341d8","category":"Thai"}