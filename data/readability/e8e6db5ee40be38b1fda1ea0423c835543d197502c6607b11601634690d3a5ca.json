{"title":"ก.ล.ต. เสนอเงื่อนไขการลงทุนเงินคริปโตต้องมีรายได้สูงและมีเงื่อนไขความรู้ในการลงทุน ไม่เช่นนั้นต้องลงทุนผ่านกองทุนเท่านั้น","link":"https://www.blognone.com/node/121398","date":1614257760000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121398\" title=\"ก.ล.ต. เสนอเงื่อนไขการลงทุนเงินคริปโตต้องมีรายได้สูงและมีเงื่อนไขความรู้ในการลงทุน ไม่เช่นนั้นต้องลงทุนผ่านกองทุนเท่านั้น\">ก.ล.ต. เสนอเงื่อนไขการลงทุนเงินคริปโตต้องมีรายได้สูงและมีเงื่อนไขความรู้ในการลงทุน ไม่เช่นนั้นต้องลงทุนผ่านกองทุนเท่านั้น</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/thai-sec.jpg?itok=ENH_g9Yz\"></p><div itemprop=\"description\"><p>คณะกรรมการกำกับหลักทรัพย์และตลาดหลักทรัพย์ หรือ ก.ล.ต. เผยแพร่เอกสารรับฟังความคิดเห็นเรื่องการกำหนดคุณสมบัติผู้ลงทุนในสินทรัพย์ดิจิทัล โดยข้อเสนอระบุให้ผู้ลงทุนต้องมีคุณสมบัติทั้งด้านฐานะและความรู้</p><ul><li>ด้านฐานะ ผู้ลงทุนต้องมีคุณสมบัติอย่างใดอย่างหนึ่งต่อไปนี้: รายได้ปีละเกิน 1 ล้าน, สินทรัพย์รวมเกิน 10 ล้านบาท, มูลค่าหลักทรัพย์/สัญญาซื้อขายล่วงหน้า/สินทรัพย์ดิจิทัล รวมเกิน 5 ล้านบาท</li><li>ด้านความรู้ ผู้ลงทุนต้องมีคุณสมบัติอย่างใดอย่างหนึ่งต่อไปนี้: มีประสบการณ์ลงทุนเงินคริปโต, มีประสบการณ์ลงทุนหลักทรัพย์หรือสัญญาซื้อขายล่วงหน้าไม่น้อยกว่า 2 ปี, เป็นบุคคลากรในธุรกิจตลาดทุน, หรือผ่านการทดสอบด้านการเงิน เช่น CFA, CISA, CAIA, CFP</li></ul><p>แม้จะผ่านเงื่อนไขทั้งสองข้อแล้ว ข้อเสนอของ ก.ล.ต. ยังกำหนดให้บริการต่างๆ ที่เกี่ยวข้องต้องทดสอบผู้ลงทุนอีกชั้น แบบทดสอบแบ่งเป็นสามด้าน คือ ลักษณะ, ความเสี่ยง, และผลตอบแทนของสินทรัพย์ดิจิทัล โดยผู้ลงทุนต้องมีคะแนนเกิน 80% ทุกด้าน</p><p>สำหรับผู้ที่ไม่ผ่านเงื่อนไขหรือการทดสอบ จะสามารถลงทุนได้ผ่านทางผู้จัดการเงินทุนสินทรัพย์ดิจิทัลเท่านั้น</p><p>การรับฟังความเห็นนี้จะเปิดรับฟังจนถึงวันที่ 27 มีนาคมนี้</p><p>ที่มา - <a href=\"https://www.sec.or.th/Documents/PHS/Main/700/hearing092564.pdf\">sec.or.th</a></p><p><img alt=\"No Description\" src=\"https://www.blognone.com/sites/default/files/externals/2cd2ec8570679b67c8834c83b7c5eb09.jpg\"></p><p>ภาพโดย <a href=\"https://pixabay.com/photos/bitcoin-money-decentralized-virtual-2008262/\">MichaelWuensch</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8e6db5ee40be38b1fda1ea0423c835543d197502c6607b11601634690d3a5ca","category":"Thai"}