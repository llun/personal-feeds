{"title":"Rust Foundation ก่อตั้งเรียบร้อย AWS, Huawei, Google, Microsoft, Mozilla ร่วมลงขัน","link":"https://www.blognone.com/node/121088","date":1612805046000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/rust.png?itok=4Vl56EpB\"></p><div itemprop=\"description\"><p>โครงการภาษา Rust ก่อตั้งเป็นมูลนิธิตามกฎหมายในชื่อ Rust Foundation อย่างเป็นทางการเรียบร้อยแล้ว โดยมีบริษัทร่วมก่อตั้ง ได้แก่ AWS, Huawei, Google, Microsoft, และ Mozilla โดยรวมทางมูลนิธิจะมีงบประมาณสำหรับบริการโครงการ Rust อย่างน้อยปีละล้านดอลลาร์ไปอีก 2 ปี</p><p>กรรมการชุดแรกของมูลนิธิมี 10 คนประกอบด้วยตัวแทนจาก 5 บริษัทร่วมก่อตั้ง และ 2 คนจากโครงการพัฒนาหลัก และอีก 3 คนที่ดูแลโครงการสำคัญ ได้แก่ เสถียรภาพ (reliability), คุณภาพ (quality), และ การมีส่วนร่วม (collaboration)</p><p>เดิมโครงการ Rust นั้นเป็นโครงการของ Mozilla หลังจากตั้งมูลนิธิได้แล้วทาง Mozilla จะโอนทรัพย์สินได้แก่ เครื่องหมายการค้า และโดเมนดาวน์โหลดแพ็กเกจ crates.io มายังมูลนิธิ</p><p>ที่มา - <a href=\"https://foundation.rust-lang.org/posts/2021-02-08-hello-world/\">Rust Foundation</a></p><p><img src=\"https://www.blognone.com/sites/default/files/externals/764b7f9da17c5c0234719cfa8439a354.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"449069916e55685dfd7d2cdf81c89abc70b1782db456b9101e4a3f010458f20b","category":"Thai"}