{"title":"Google Drive Shortcut","link":"https://iannnnn.com/2020/2772","date":1601816414000,"content":"<div id=\"readability-page-1\" class=\"page\"><div id=\"page\"><p><a href=\"#content\">Skip to content</a></p><div id=\"content\"><main id=\"main\" role=\"main\"><article id=\"post-2772\"><div><figure><img data-attachment-id=\"2773\" data-permalink=\"https://iannnnn.com/2020/2772/image\" data-orig-file=\"https://iannnnn.com/wordpress/wp-content/uploads/2020/10/image.png\" data-orig-size=\"1368,756\" data-comments-opened=\"0\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"image\" data-image-description=\"\" data-medium-file=\"https://iannnnn.com/wordpress/wp-content/uploads/2020/10/image-300x166.png\" data-large-file=\"https://iannnnn.com/wordpress/wp-content/uploads/2020/10/image-1024x566.png\" loading=\"lazy\" width=\"1024\" height=\"566\" src=\"https://iannnnn.com/wordpress/wp-content/uploads/2020/10/image-1024x566.png\" alt=\"\" srcset=\"https://iannnnn.com/wordpress/wp-content/uploads/2020/10/image-1024x566.png 1024w, https://iannnnn.com/wordpress/wp-content/uploads/2020/10/image-300x166.png 300w, https://iannnnn.com/wordpress/wp-content/uploads/2020/10/image-768x424.png 768w, https://iannnnn.com/wordpress/wp-content/uploads/2020/10/image.png 1368w\" sizes=\"(max-width: 1024px) 100vw, 1024px\"></figure><p>ปกติเราจะด่าเฟซบุ๊กเวลามันปรับเปลี่ยนหน้าตา หรือฟีเจอร์อะไรสักอย่าง ที่ทำให้ใช้ยากขึ้น ไม่ใช่เพียงเพราะความคุ้นชินกับของเก่า นะ เราหมายถึงการเปลี่ยนแปลงที่ของใหม่มันกากจริงๆ</p><p>แต่คราวนี้ขอด่ากูเกิล</p><p>เราใช้ Google Drive แบบหนักหน่วงมาตลอด (เช่าใช้แบบ 2TB และเก็บข้อมูลทั้งชีวิตไว้บนนั้น) รวมถึงโปรแกรม Backup and Sync from Google ที่ลงไว้ในคอมพ์ทุกเครื่องที่ใช้ แล้วค่อยเลือกเปิดปิดให้ซิงก์เฉพาะบางโฟลเดอร์ที่ใช้ (เพราะตอนมันซิงก์ไฟล์เกือบล้านไฟล์ของเราเนี่ยทำให้เปิดเครื่องช้ามาก)</p><p>ปรากฏว่าปัญหาใหม่ที่เกิดจากการเปลี่ยนฟีเจอร์ของมัน นั่นคือการแชร์ไฟล์กับคนอื่น เมื่อก่อนถ้าจะแชร์จากคนอื่นมาหาเรา จะจิ้มที่ไฟล์นั้น หรือเลือกทั้งโฟลเดอร์ แล้วเลือก ‘Add to my Drive’ มันจะแชร์สิทธิ์การเข้าถึงมาให้เรา รวมถึงสำเนา ‘ตัวไฟล์’ ด้วย (ดังนั้นถ้าเราซิงก์ลงเครื่อง มันก็จะโหลดไฟล์นั้นๆ ลงมาด้วย) เสร็จแล้วถ้าเราจะสำเนาให้สิทธิ์ของไฟล์นั้นเป็นของเราเอง (เผื่อเจ้าของเดิมลบหรือแก้ไข จะได้ไม่กระทบ) ก็ให้เลือก ‘Make a copy’</p><p>แต่ล่าสุดเมื่อต้นปีนี้เอง กูเกิลแม่งเปลี่ยน ‘Add to my Drive’ เป็น ‘Add Shortcut to my Drive’</p><p>นั่นคือ สิ่งที่จะแชร์ให้กับบัญชี Google Drive อื่น ไม่ได้แชร์ตัวไฟล์ไปให้ แต่แชร์แค่ชอร์ตคัต นั่นแปลว่าพอกดเข้าไป มันก็จะแค่ลิงก์ไปยังไฟล์ต้นทางที่ครอบครองโดยเจ้าของเดิม แน่นอนว่าใครที่ใช้โปรแกรมซิงก์ลงคอมพ์ตัวเอง มันก็จะมาแค่ไฟล์ .gshortcut เท่านั้น ทำแมวอะไรต่อไม่ได้</p><p>แล้วกรณีเราทำงานร่วมกับคนอื่นด้วยไฟล์เยอะๆ เช่นต้นฉบับภาพถ่ายมหาศาลหลายสิบ GB ต่อโฟลเดอร์ ก็อย่าหวังเลยว่าจะไป select all แล้วโหลดลงคอมพ์ รอไปชาตินึงเหอะ กว่าพ่อจะ zip ให้เสร็จ (กกด นั้นเป็นที่ขึ้นชื่อว่า zip ช้ามากกกกกก เอาแค่เลือก 2-3 ไฟล์แล้วสั่งให้โหลดลงเครื่องก็รอเงกแล้ว)</p><p>กูเกิลสร้างปัญหานี้ขึ้นมา จึงต้องมีทางแก้ …ด้วยกูเกิล</p><p>เจอ<a href=\"https://support.google.com/drive/thread/36232834?hl=en&amp;msgid=36232834\" target=\"_blank\" rel=\"noreferrer noopener nofollow\">กระทู้นี้</a> มีคนโวยเหมือนกันเด๊ะ แล้วหนึ่งในนั้นก็ให้คำตอบว่า</p><blockquote><p>I had the same problem and shift+Z solved! Thank you very much.</p><cite>User 16536751738069728914</cite></blockquote><p>ยังไงนะ กด Shift+Z เหรอ คือไรหว่า ลองเข้าไปดูใน Settings -&gt; Keyboard Shortcut ก็เจอมันบอกว่าเป็นการแอ๊ดซีเล็กเต้ดไอเท่มส์ทูอะโฟลเดอร์…. ก็เลยลอง select all แล้ว Shift+Z ดู</p><figure><img data-attachment-id=\"2774\" data-permalink=\"https://iannnnn.com/2020/2772/image-1\" data-orig-file=\"https://iannnnn.com/wordpress/wp-content/uploads/2020/10/image-1.png\" data-orig-size=\"1056,382\" data-comments-opened=\"0\" data-image-meta=\"{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}\" data-image-title=\"image-1\" data-image-description=\"\" data-medium-file=\"https://iannnnn.com/wordpress/wp-content/uploads/2020/10/image-1-300x109.png\" data-large-file=\"https://iannnnn.com/wordpress/wp-content/uploads/2020/10/image-1-1024x370.png\" loading=\"lazy\" width=\"1024\" height=\"370\" src=\"https://iannnnn.com/wordpress/wp-content/uploads/2020/10/image-1-1024x370.png\" alt=\"\" srcset=\"https://iannnnn.com/wordpress/wp-content/uploads/2020/10/image-1-1024x370.png 1024w, https://iannnnn.com/wordpress/wp-content/uploads/2020/10/image-1-300x109.png 300w, https://iannnnn.com/wordpress/wp-content/uploads/2020/10/image-1-768x278.png 768w, https://iannnnn.com/wordpress/wp-content/uploads/2020/10/image-1.png 1056w\" sizes=\"(max-width: 1024px) 100vw, 1024px\"></figure><p>แล้วก็พบคำตอบ โอ้พระเจ้า มันจบปัญหาจริงๆ ด้วย เลือกโฟลเดอร์ปลายทางที่จะก๊อปไปได้เลย ได้ ‘ตัวไฟล์’ มาจริงๆ แต่สิทธิ์ของไฟล์นั้นยังเป็นของเจ้าของเดิม (คนที่แชร์มา) อยู่นะ ต้องไปทำสำเนาอีกที เดี๋ยวโดนลบแล้วหายหมด</p><p>ก็ขอบคุณกูเกิล และขอด่ากูเกิลมา ณ ที่นี้</p></div></article></main></div></div></div>","author":"iannnnn","siteTitle":"iannnnn.com","siteHash":"a633e1d87162133e28114b6caf1c887bfa26aadefce69cc40a9feea913e71870","entryHash":"5bf37c680d1c55c38b80eb0d94ae814c9ad623d0bfec42be8eda355e671988e7","category":"Thai"}