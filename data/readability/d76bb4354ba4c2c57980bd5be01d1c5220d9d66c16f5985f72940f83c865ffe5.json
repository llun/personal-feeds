{"title":"Tinder เตรียมให้เช็คประวัติของคนที่ตัวเอง match ได้ โดยเฉพาะประวัติความรุนแรงทางเพศ","link":"https://www.blognone.com/node/121708","date":1615882621000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 16 March 2021 - 15:17</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/tinder_0.png?itok=TVo6JrF2\"></p><div itemprop=\"description\"><p>Tinder เตรียมให้เช็คประวัติของคนที่ตัวเอง match ได้ เพื่อความปลอดภัยแก่ผู้ใช้งานผู้หญิง โดย Match Group บริษัทแม่ Tinder ประกาศความร่วมมือกับ Garbo บริษัทไม่แสวงหากำไรทำเกี่ยวกับการตรวจสอบประวัติ โดยเฉพาะประวัติอาชญากรรม การคุกคามละเมิดทางเพศ โดย Match Group จะนำข้อมูลจาก Garbo มาเชื่อมต่อกับ Tinder ภายในปีนี้</p><p>Garbo ก่อตั้งเมื่อปี 2018 โดย Kathryn Kosmides ผู้รอดชีวิตจากความรุนแรงทางเพศ Tracey Breeden หัวหน้าฝ่ายความปลอดภัยและสังคมของ Match Group กล่าวว่า ผู้หญิงและกลุ่ทคนชายขอบต้องเผชิญอุปสรรค และความไม่ปลอดภัย และทางบริษัทก็หวังว่าจะช่วยขจัดอุปสรรคนั้นด้วยการใช้เทคโนโลยีได้</p><p>นอกจากการเชื่อมต่อข้อมูลแล้ว ทั้ง Match Group และ Garbo จะร่วมลงทุนพัฒนาเทคโนโลยีเพื่อต่อสู้กับผู้ไม่หวังดี และสร้างสังคมที่ปลอดภัยขึ้น</p><p><img alt=\"No Description\" src=\"https://www.blognone.com/sites/default/files/externals/fd0241d1f10440b4515460b11d491983.jpg\"><br>ภาพจาก <a href=\"https://www.facebook.com/tinder/photos/a.356253897777735/2971738686229230\">Tinder</a></p><p>ที่มา - <a href=\"https://www.tinderpressroom.com/news?item=122491\">Tinder</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d76bb4354ba4c2c57980bd5be01d1c5220d9d66c16f5985f72940f83c865ffe5","category":"Thai"}