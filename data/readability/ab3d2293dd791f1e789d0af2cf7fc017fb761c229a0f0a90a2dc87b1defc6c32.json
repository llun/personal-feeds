{"title":"นักชีววิทยาตั้งชื่อแมลง 3 สายพันธุ์ใหม่ที่เพิ่งค้นพบว่า Articuno, Moltres, Zapdos","link":"https://www.blognone.com/node/121785","date":1616142679000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 19 March 2021 - 15:31</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/pokemon.png?itok=-szJwJQ7\"></p><div itemprop=\"description\"><p>Darren Pollock นักวิจัยด้านแมลง (กีฏวิทยา)​ จากมหาวิทยาลัย Eastern New Mexico University ในสหรัฐอเมริกา ค้นพบแมลงปีกแข็ง 3 สายพันธุ์ใหม่ในทวีปออสเตรเลีย เขาจึงตั้งชื่อแมลงทั้ง 3 สายพันธุ์นี้ว่า Articuno, Moltres, Zapdos (ชื่อวิทยาศาสตร์อย่างเป็นทางการคือ Binburrum articuno, Binburrum moltres, Binburrum zapdos)</p><p>หากใครเป็นแฟนเกมหรือการ์ตูนซีรีส์​โปเกมอนคงรู้จักชื่อทั้งสามกันดี เพราะเป็นชื่อโปเกมอนนกในตำนาน (legendary birds)​ ของโปเกมอนภาคแรกสุด (Red, Blue, Yellow) โดยเป็นตัวแทนของนกธาตุน้ำแข็ง สายฟ้า และไฟ ตามลำดับ</p><p>ส่วนเหตุผลที่ตั้งชื่อแมลงตามชื่อโปเกมอน มาจากนักศึกษาปริญญาเอกของเขา Yun Hsiao ชาวไต้หวันที่ร่วมค้นพบแมลงชุดนี้ด้วยกัน (เป็นชื่อนักวิจัยร่วมในเปเปอร์) เป็นแฟนเกมโปเกมอนอยู่ก่อนแล้ว เมื่อจำเป็นต้องตั้งชื่อแมลงสายพันธุ์ใหม่ที่แตกต่างจากสายพันธุ์เดิมที่รู้จักอยู่มาก จึงอยากตั้งชื่อที่ไม่เคยมีใครตั้งมาก่อน ซึ่งหาชื่อยากมาก สุดท้ายจึงมาลงเอยที่ชื่อนกวิเศษในเกมโปเกมอนนั่นเอง</p><p><img alt=\"No Description\" src=\"https://www.blognone.com/sites/default/files/externals/75aac9d452e41820552863439db084e1.jpg\"></p><p>แมลงทั้ง 3 สายพันธุ์ที่ค้นพบใหม่</p><p><img alt=\"No Description\" src=\"https://www.blognone.com/sites/default/files/externals/bd704876ca4eeaaec502385997699400.jpg\"></p><p>ที่มา - <a href=\"https://www.enmu.edu/about/news-and-events/enmu-news/academic-news/3088-enmu-professor-s-beetle-discovery-named-after-three-legendary-bird-pokemon\">Eastern New Mexico University</a> via <a href=\"https://www.ign.com/articles/pokemon-legendary-birds-new-beetles-species-named-by-professor\">IGN</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab3d2293dd791f1e789d0af2cf7fc017fb761c229a0f0a90a2dc87b1defc6c32","category":"Thai"}