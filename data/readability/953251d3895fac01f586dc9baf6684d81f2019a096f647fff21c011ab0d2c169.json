{"title":"Google Calendar เพิ่มนัดหมาย Focus Time ไม่ให้ใครรบกวน, รีวิวการใช้เวลาย้อนหลัง","link":"https://www.blognone.com/node/121461","date":1614654927000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/google-calendar.png?itok=2m9FYZzP\"></p><div itemprop=\"description\"><p>วันนี้กูเกิลประกาศฟีเจอร์ชุดใหญ่ให้ Google Workspace (G Suite เดิม) เริ่มจาก Google Calendar ที่ปรับการลงตารางเวลาให้ยืดหยุ่นขึ้น เหมาะกับยุค work from home และยุคที่ทีมทำงานกันเป็น sprint สั้นๆ</p><p>Focus Time นัดหมายแบบใหม่ที่ให้เราโฟกัสกับงาน หากตั้งนัดหมายชนิดนี้ไว้ บริการทั้งหมดของ Google Workspace (ไม่ใช่แค่ Calendar แต่รวมถึง Meet, Chat, Gmail) จะลดจำนวนการแจ้งเตือนลง</p><p>กูเกิลยังเพิ่มฟีเจอร์ Time Insights ให้ผู้ใช้สามารถรีวิวการใช้เวลาของตัวเองในช่วงที่ผ่านมา เช่น ประชุมเยอะหรือน้อย เป็นการประชุมประจำทุกสัปดาห์ หรือประชุมแบบครั้งเดียวจบ ฯลฯ</p><p><img alt=\"No Description\" src=\"https://www.blognone.com/sites/default/files/externals/798121a0c6a7188f5884f486038704a6.jpg\"></p><p>Working Hours ชั่วโมงการทำงานในแต่ละวัน สามารถตั้งเป็นช่วงๆ ได้แล้ว (ของเดิมต้องยาวเป็นผืนเดียวกัน)</p><p><img alt=\"No Description\" src=\"https://www.blognone.com/sites/default/files/externals/9900c81e0f2508a0fa54c4479efbdf7a.png\"></p><p>ตั้งวันไม่เข้าออฟฟิศ Out of Office แบบซ้ำต่อเนื่องได้แล้ว เหมาะสำหรับยุคสมัยใหม่ที่มีวันไม่เข้าออฟฟิศแบบตายตัว เพื่อนร่วมงานจะได้รู้ว่าไม่อยู่และไม่สามารถเข้าประชุมได้</p><p><img alt=\"No Description\" src=\"https://www.blognone.com/sites/default/files/externals/59de00b187ceac92f56d977b05f29184.png\"></p><p>ฟีเจอร์เหล่านี้ทยอยเปิดให้ผู้ใช้งาน Google Workspace แล้ว ส่วนผู้ใช้ทั่วไปยังไม่ระบุ</p><p>ที่มา - <a href=\"https://workspaceupdates.googleblog.com/2021/02/create-repeating-ooo-entries-and-segment-working-hours-in-google-calendar.html\">Google</a>, <a href=\"https://cloud.google.com/blog/products/workspace/the-future-of-work-with-google-workspace\">Google</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"953251d3895fac01f586dc9baf6684d81f2019a096f647fff21c011ab0d2c169","category":"Thai"}