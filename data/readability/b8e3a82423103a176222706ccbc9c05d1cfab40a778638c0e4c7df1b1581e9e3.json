{"title":"[ลือ] Facebook ซุ่มพัฒนา Smartwatch คาดเปิดตัวปีหน้า","link":"https://www.blognone.com/node/121177","date":1613205199000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>มีรายงานจาก The Information ว่า Facebook กำลังพัฒนาสมาร์ทวอทช์ ซึ่งมีคุณสมบัติทั้งด้านตรวจจับข้อมูลสุขภาพ รับส่งข้อความ และแจ้งเตือนต่าง ๆ โดยคาดจะเปิดตัวได้ภายในปีหน้า และเตรียมออกรุ่นถัดมาในปี 2023 ด้วย</p><p>รายงานบอกว่าสมาร์ทวอทช์นี้จะรันด้วย Android เวอร์ชัน fork พัฒนาเองโดย Facebook ไม่ได้ใช้ Wear OS แต่แผนในอนาคตอาจพัฒนาระบบปฏิบัติการขึ้นมาเอง จึงวางแนวทางไปจนถึงรุ่นที่สองที่จะออกตามมา นอกจากนี้คุณสมบัติเด่นของสมาร์ทวอทช์นี้ อาจทำงานร่วมกับ<a href=\"https://www.blognone.com/node/118474\">แว่นตา AR</a> ที่บริษัทกำลังพัฒนาอยู่ด้วย</p><p>การที่ Facebook สนใจธุรกิจสมาร์ทวอทช์ไม่ใช่ประเด็นใหม่แต่อย่างใด ก่อนหน้านี้เคยมีข่าวว่า<a href=\"https://www.blognone.com/node/112895\">บริษัทพยายามซื้อ FitBit</a> แต่เสนอราคาต่ำกว่า กูเกิลจึงเป็นผู้ปิดดีลได้ไป</p><p>ที่มา: <a href=\"https://thenextweb.com/plugged/2021/02/13/report-facebook-is-building-an-android-based-smartwatch/\">The Next Web</a></p><p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" alt=\"Facebook\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p><p><a href=\"https://twitter.com/blognone\" data-show-count=\"true\" data-lang=\"en\" data-twitter-extracted-i1613205673520835782=\"true\">Follow @twitterapi</a></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8e3a82423103a176222706ccbc9c05d1cfab40a778638c0e4c7df1b1581e9e3","category":"Thai"}