{"title":"MIUI 12.5 กินซีพียูน้อยลง ลบแอปติดเครื่องได้ เริ่มอัพเดตไตรมาสสองปีนี้","link":"https://www.blognone.com/node/121127","date":1612928745000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 10 February 2021 - 10:45</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/1935855_994192563973652_5139430371256506299_n.png?itok=VNE-j0Yz\"></p><div itemprop=\"description\"><p>ในงานเปิดตัว <a href=\"https://www.blognone.com/node/121084\">Mi 11</a> Xiaomi ยังเปิดตัว MIUI 12.5 และพูดถึงการเปลี่ยนแปลงในเบื้องต้น โดยหลักๆ คือมีการปรับ UI ให้ใช้งานซีพียูน้อยลง ประหยัดแบตเตอรี่มากขึ้น แอนิเมชั่นลื่นไหลขึ้น</p><p>ผู้ใช้ยังสามารถลบแอปติดเครื่อง (system apps) ส่วนใหญ่ได้ ยกเว้นแค่แอปสำคัญบางแอป มี super wallpaper ภาพหน้าจอแบบเคลื่อนไหวตาม UI ได้ เสียงใหม่ในระบบ และปรับปรุงการทำงานรวมกับพีซีที่ใช้ Windows ให้ดีขึ้น</p><p>Xiaomi จะเริ่มทยอยอัพเดต MIUI 12.5 ระลอกแรกให้กับ Mi 11, Mi 10T, Mi 10T Pro, Mi 10, และ Mi 10 Pro ในช่วงต้นไตรมาสที่สองของปีนี้ก่อน และในช่วงท้ายไตรมาสที่สอง ก็จะเริ่มทยอยอัพเดตระลอกสองให้กับมือถือรุ่นดังนี้</p><ul><li>Mi 10 Lite 5G, Mi 10T Lite</li><li>Mi Note 10 Pro, Mi Note 10, Mi Note 10 Lite</li><li>Redmi Note 9T, Redmi Note 9 Pro, Redmi Note 9S, Redmi Note 9</li><li>Redmi Note 8 Pro</li><li>Redmi 9</li></ul><p>ส่วนรุ่นอื่นนอกเหนือจากนี้จะมีการประกาศเพิ่มเติมในอนาคต โดยผู้ใช้จะได้รับแจ้งเตือนให้อัพเดตเวอร์ชั่น เมื่อมือถือรองรับ</p><p>ที่มา - <a href=\"https://www.androidpolice.com/2021/02/08/xiaomi-will-let-you-uninstall-system-apps-in-miui-12-5-heres-when-it-will-come-to-your-phone/\">Android Police</a></p><p><img alt=\"No Description\" src=\"https://www.blognone.com/sites/default/files/externals/3cd67af1d23d07cda2ac449cd322ba86.png\"><img alt=\"No Description\" src=\"https://www.blognone.com/sites/default/files/externals/6d1e62f9079b49fb9cabfa50feab2dab.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31ec43e6eedeb487dad4cc92b2c1401ada2c8f596e67a45b0ba83e230b98f1a1","category":"Thai"}