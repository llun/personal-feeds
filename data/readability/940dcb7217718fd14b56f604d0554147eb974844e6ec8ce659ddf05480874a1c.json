{"title":"Apple ประกาศ App Store จะรับแอปที่แสดงหลักฐานการฉีดวัคซีนหรือตรวจโรคจากองค์กรสาธารณสุขเท่านั้น","link":"https://www.blognone.com/node/121237","date":1613575427000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>ตอนนี้หลายประเทศเริ่มฉีดวัคซีน COVID-19 แล้ว และการฉีดวัคซีนรวมถึงการตรวจโรค COVID-19 จะต้องมีหลักฐานยืนยันเพื่อการเดินทางหรือดำเนินกิจกรรมอย่างอื่นในอนาคต ซึ่งปัจจุบันหลักฐานการฉีดวัคซีนสามารถเก็บไว้ในแอปได้ จึงทำให้มีแอปกลุ่มนี้เกิดขึ้นจำนวนมาก</p><p>Apple จึงเริ่มออกกฎเรื่องนี้อย่างจริงจัง โดยทางบริษัทระบุว่าได้กำหนดกฎให้แอปกลุ่มที่สร้างบัตรยืนยันการฉีดวัคซีนหรือการตรวจโรคจะต้องส่งมาจากนักพัฒนาที่ทำงานร่วมกับบริษัทหรือองค์กรที่เกี่ยวข้องกับด้านสาธารณสุข ไม่ว่าจะเป็น ห้องปฏิบัติการวิจัย, บริษัทผลิตชุดทดสอบการติดเชื้อ, องค์กรด้านสุขอนามัย, หน่วยงานภาครัฐ รวมถึงองค์กรที่ได้รับอนุมัติจากหน่วยงานด้านสาธารณสุขจึงจะมีสิทธิ์ส่งแอปขึ้นไปยัง App Store ได้</p><p>Apple ระบุว่าเหตุผลที่อนุมัติเฉพาะแอปจากกลุ่มองค์กรเหล่านี้ เนื่องจากแอปกลุ่มนี้จะต้องบริหารจัดการข้อมูลสำคัญจากผู้ใช้งานจำนวนมาก และจะต้องทำงานได้อย่างแม่นยำจึงต้องกำหนดว่าจะรับแอปที่มาจากองค์กรที่ได้รับอนุญาตเท่านั้น</p><p>ที่มา - <a href=\"https://developer.apple.com/news/?id=l9sdah8l\">Apple Developer</a>, <a href=\"https://www.engadget.com/apple-covid-19-vaccination-apps-verified-health-authorities-094509600.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/4a4092a67230e9e2ab0abd105417c58c.jpg\"><br>ภาพจาก <a href=\"https://pixabay.com/th/illustrations/%E0%B9%84%E0%B8%A7%E0%B8%A3%E0%B8%B1%E0%B8%AA-%E0%B9%80%E0%B8%8A%E0%B8%B7%E0%B9%89%E0%B8%AD%E0%B9%82%E0%B8%A3%E0%B8%84-%E0%B8%81%E0%B8%B2%E0%B8%A3%E0%B8%95%E0%B8%B4%E0%B8%94%E0%B9%80%E0%B8%8A%E0%B8%B7%E0%B9%89%E0%B8%AD-%E0%B8%8A%E0%B8%B5%E0%B8%A7%E0%B8%A7%E0%B8%B4%E0%B8%97%E0%B8%A2%E0%B8%B2-4937553/\">PIRO4D/Pixabay</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"940dcb7217718fd14b56f604d0554147eb974844e6ec8ce659ddf05480874a1c","category":"Thai"}