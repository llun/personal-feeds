{"title":"หลุดเครื่องจริง Mi 11 Ultra จากยูทูบเบอร์ชาวฟิลิปปินส์ กล้องซูมได้ 120x มีจอเล็กข้างกล้องหลัง","link":"https://www.blognone.com/node/121193","date":1613370630000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 15 February 2021 - 13:30</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/xiaomi.png?itok=_RalDX7c\"></p><div itemprop=\"description\"><p>ดูเหมือนเครื่อง Mi 11 Ultra จะหลุดออกมาก่อนวันวางจำหน่ายจริงซะแล้ว เพราะล่าสุด ยูทูบเบอร์ชาวฟิลิปปิน <a href=\"https://www.youtube.com/channel/UCXm4cCkjikHqZYY5YUVY_GQ\">Tech Buff PH</a> ถึงกับเอาเครื่องมาโชว์ในคลิปแบบเต็มๆ ก่อนจะตั้งคลิปเป็น private ในภายหลัง แต่ <a href=\"https://www.xda-developers.com/xiaomi-11-ultra-leak-120x-zoom-secondary-screen/\">XDA Developers</a> ก็อัพคลิปเป็น mirror ไว้</p><p>ในคลิป Tech Buff PH นำเครื่อง Mi 11 Ultra รหัส M2102K1G ทั้งสีดำและขาวมาโชว์ ซึ่งรหัสรุ่นนี้ ตรงกับ<a href=\"https://fccid.io/EEC/RU0000051252\">ในใบอนุญาตจากหน่วยงาน EEC</a> ของยุโรป ตัวเครื่องมีโมดูลกล้องที่ค่อนข้างใหญ่ กล้องซูมได้ 120x และมีจอเล็กๆ อยู่ด้านข้างของกล้อง ที่คาดว่าใช้สำหรับพรีวิวภาพถ่าย แต่ในคลิปก็ระบุว่าใช้เปิดแอปอื่นๆ ได้เช่นกัน</p><p>สเปกด้านอื่น Tech Buff PH ระบุว่าหน้าจอขนาด 6.8 นิ้ว เป็นจอ OLED ความละเอียด WQHD+ รีเฟรชเรตแบบ adaptive สูงสุด 120Hz กล้องหน้าเจาะรู ความละเอียด 20MP ครอบด้วยกระจก Gorilla Glass Victus กันน้ำ IP68 แบต 5,000mAh ชิป Snapdragon 888 ชาร์จ 67W ทั้งมีสายและไร้สาย รวมถึงชาร์จอุปกรณ์อื่นได้แบบ 10W</p><p>ที่มา - <a href=\"https://www.youtube.com/channel/UCXm4cCkjikHqZYY5YUVY_GQ\">Tech Buff PH</a></p><iframe width=\"640\" height=\"365\" src=\"https://www.youtube.com/embed/T1VIR6lenoU\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91f1bd3a0f52aedb3240a86094a304b04f67eab84ebc849f2d17ba0917185581","category":"Thai"}