{"title":"DJI เปิดตัว FPV Combo ชุดโดรนพร้อมแว่น first-person view ที่ใช้งานง่าย","link":"https://www.blognone.com/node/121476","date":1614702482000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nutmos</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 2 March 2021 - 23:28</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/dji.png?itok=EsPZppV4\"></p><div itemprop=\"description\"><p>หลังจาก<a href=\"https://www.blognone.com/node/121196\">หลุดมาสักพัก</a> DJI ได้เปิดตัว FPV Combo โดรนแบบ FPV (first-person view) ที่มีกล้องให้มุมมองสายตามนุษย์ตัวแรกของ DJI ใช้งานร่วมกับ FPV Goggles พร้อมบินตั้งแต่แกะกล่องเพื่อทำให้บุคคลทั่วไปใช้งานโดรน FPV ได้ง่ายขึ้น</p><p>สเปคของตัวกล้องในโดรน DJI ระบุว่าสามารถใช้ถ่ายวิดีโอ 4K ได้ถึง 60 เฟรมต่อวินาที โดยภายในตัวใช้ระบบกันสั่นจาก RockSteady จาก GoPro พร้อมกับมุมมองกว้างสุดถึง 150 องศา พร้อมระบบ slow-motion ที่ถ่ายวิดีโอ 1080p ได้ 120 เฟรมต่อวินาที และสามารถเก็บฟุตเทจเป็น H.264 หรือ H.265 ได้</p><p>ในด้านสเปคของตัวโดรน สามารถบินได้ไกลสุด 140 กิโลเมตรต่อชั่วโมง โดยสามารถบินได้จาก 0-100 กิโลเมตรต่อชั่วโมงได้ในระยะเวลาเพียง 2 วินาทีเท่านั้น และสามารถบินได้นานสุดถึง 20 นาทีต่อการชาร์จแบตเตอรี่เต็ม 1 ก้อน</p><p>ส่วนการใช้งานร่วมกับแว่นตา DJI ระบุว่า ระบบเชื่อมต่อของตัวโดรนสามารถใช้งานแบบเสถียรได้ไกลสุด 10 กิโลเมตร สามารถส่งวิดีโอได้สูงสุดที่บิตเรท 50Mbps พร้อมกับตัวเลือกโหมดสองแบบ คือโหมดมาตรฐานที่ถ่ายทอดสดภาพ 810p ที่ 120 เฟรมต่อวินาที พร้อมกับ field-of-view ที่ 142 องศา หรือ 50 เฟรมต่อวินาทีที่ field-of-view ที่ 150 องศา โดยให้ latency ต่ำที่ 40 มิลลิวินาที กับโหมด smooth ที่ให้เฟรมสูงกว่าแต่ latency จะสูงกว่า</p><p>นอกจากนี้ยังมีโหมด audience สำหรับเชื่อมต่อกับกล้องได้สูงสุด 8 ชุดเพื่อให้ผู้ใช้งานแชร์มุมมองเหมือนผู้บังคับโดรนได้เลย</p><p>สำหรับราคาของชุดมาตรฐานที่มีโดรน FPV, คอนโทรลเลอร์, FPV Googles v2, สาย และแบตเตอรี่ ราคา 1,299 ดอลลาร์หรือราว 40,000 บาท โดยมีชุด Fly More ที่มาพร้อมแบตเตอรี่เพิ่มอีก 2 ก้อน และฮับในการชาร์จแบตเตอรี่แยก ให้ซื้อเพิ่มในราคา 299 ดอลลาร์ หรือราว 9,000 บาทให้ซื้อเพิ่ม และตัวควบคุมการเคลื่อนไหวให้ซื้อเพิ่มที่ราคา 199 ดอลลาร์ หรือราว 6,000 บาท</p><p>ที่มา - <a href=\"https://www.engadget.com/dji-cinematic-fpv-drone-first-person-view-price-release-date-140032533.html\">Engadget</a>, <a href=\"https://www.dpreview.com/news/9774969121/the-dji-fpv-is-an-all-in-one-solution-to-first-person-view-drones\">dpreview</a></p><p><img alt=\"No Description\" src=\"https://www.blognone.com/sites/default/files/externals/bc6a138a649b5c30a59d96f028df4c1b.jpeg\"></p><p><img alt=\"No Description\" src=\"https://www.blognone.com/sites/default/files/externals/c197095d5eff79f06821059da9e6d27a.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ebbf5c1ceb5cc310de859705a250799db5b68e6d3475ac16c38feaddf0852f5","category":"Thai"}