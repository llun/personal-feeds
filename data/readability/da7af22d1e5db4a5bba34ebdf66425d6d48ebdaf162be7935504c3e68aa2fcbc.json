{"title":"กูเกิลเตรียมเลิกขายโฆษณาแบบติดตามตัวคน","link":"https://www.blognone.com/node/121503","date":1614796616000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121503\" title=\"กูเกิลเตรียมเลิกขายโฆษณาแบบติดตามตัวคน\">กูเกิลเตรียมเลิกขายโฆษณาแบบติดตามตัวคน</a></h2><p></p><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 4 March 2021 - 01:36</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลประกาศว่ากำลังเตรียมเลิกขายโฆษณาแบบติดตามตัวคน จากเดิมที่ทุกวันนี้โฆษณามักติดตามผู้ใช้ไปได้ผ่านทาง third-party cookie แต่เบราว์เซอร์ต่างๆ กำลังจำกัดความสามารถนี้อย่างต่อเนื่อง</p><p>วงการโฆษณามีความสามารถในการติดตามตัวผู้ใช้ได้ทางช่องทาง เช่น การใช้ cookie ในเบราว์เซอร์เพื่อติดตามข้ามเว็บ และการใช้หมายเลขประจำตัวอุปกรณ์สำหรับการโฆษณา (AdID บนแอนดรอยด์ และ IDFA บน iOS) แต่ปัจจุบันเบราว์เซอร์ต่างๆ เริ่มจำกัดการใช้ cookie ข้ามเว็บให้ใช้งานได้ยากขึ้นเรื่อยๆ ขณะที่หมายเลขประจำตัวอุปกรณ์นั้น ทางแอปเปิลก็กำลังจำกัดการใช้งานใน iOS เร็วๆ นี้</p><p>กูเกิลยืนยันว่าจะไม่พัฒนาเทคโนโลยีอื่นที่ระบุตัวตนผู้ใช้งานเป็นรายคนได้อีกต่อไป แต่จะมุ่งพัฒนา FLoC API ที่ช่วยกำหนดกลุ่มเนื้อหาที่สนใจได้โดยไม่เปิดเผยข้อมูลรายคนหรือรายเว็บ ทำให้การยิงโฆษณายังคงได้ความแม่นยำอยู่</p><p>กูเกิลคาดว่าจะเริ่มขายโฆษณาจากการเจาะจงกลุ่มด้วย FLoC API ภายในไตรมาสที่สองของปีนี้ ขณะเดียวกันก็เตรียมทำงานร่วมกับเว็บคอนเทนต์ต่างๆ ให้กูเกิลสามารถส่งโฆษณามาลงได้ตรงกลุ่มมากขึ้น</p><p>แนวทางการโฆษณาโดยไม่ติดตามตัวผู้ใช้แต่อาศัยข้อมูลที่ผู้ใช้เข้าชมนั้นมีมานาน เช่น บริการ DuckDuckGo นั้นขายโฆษณาโดยโยงโฆษณาเข้ากับคำค้นหาเท่านั้น เว็บไซต์ต่างๆ อาจจะแจ้งเครือข่ายโฆษณาว่าเนื้อหาในหน้าต่างๆ นั้นมีเนื้อหาเกี่ยวกับอะไรบ้างเพื่อให้เครือข่ายโฆษณายิงโฆษณาที่เกี่ยวข้องมาแสดง</p><p>ที่มา - <a href=\"https://blog.google/products/ads-commerce/a-more-privacy-first-web/\">Google Blog</a></p><p><img alt=\"No Description\" src=\"https://www.blognone.com/sites/default/files/externals/102ceefab90695bed824107d97047276.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da7af22d1e5db4a5bba34ebdf66425d6d48ebdaf162be7935504c3e68aa2fcbc","category":"Thai"}