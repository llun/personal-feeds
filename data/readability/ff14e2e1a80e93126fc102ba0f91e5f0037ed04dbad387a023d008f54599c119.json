{"title":"AMD เปิดตัวซีพียู EPYC รุ่นที่ 3 ใช้คอร์ Zen 3 รองรับเข้ารหัสแยกข้อมูล VM ออกจากเครื่อง, Azure ชิงเปิดให้บริการรายแรก","link":"https://www.blognone.com/node/121694","date":1615838047000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 16 March 2021 - 02:54</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/amd.png?itok=B03ap7BU\"></p><div itemprop=\"description\"><p>AMD เปิดตัวซีพียู EPYC รุ่นที่ 3 (ชื่อรหัส Milan) สำหรับเซิร์ฟเวอร์ รหัสตระกูล 7003 โดยปรับมาใช้คอร์ Zen 3 จำนวนคอร์ต่อซ็อกเก็ตสูงสุด 64 คอร์เท่ากับรุ่นที่ 2 แต่อัตราการรันคำสั่งต่อสัญญาณนาฬิกา (instructions per clock - IPC) สูงขึ้นถึง 19% และฟีเจอร์เข้ารหัสข้อมูลในซีพียู Secure Encrypted Virtualization-Secure Nested Paging (SEV-SNP) สำหรับการแยกข้อมูลของ virtual machine ออกจากเครื่องหลักชัดเจนขึ้นอีกขั้นหลังจากก่อนหน้านี้ซีพียู EPYC มักใช้ให้บริการคลาวด์แบบเข้ารหัสแรมอยู่ก่อนแล้ว</p><p>ทาง AMD เปิดตัวซีพียู EPYC 7003 มาพร้อมกันถึง 19 รุ่น ราคาเริ่มต้น 913 ดอลลาร์ไปจนถึง 7,890 ดอลลาร์ แต่ทุกตัวได้ฟีเจอร์พื้นฐานเหมือนกัน คือ DDR4 3200MHz แบบ 8 channel รองรับแรมสูงสุด 4TB, บัส PCIe 4.0 ขนาด 128 เลน และฟีเจอร์เข้ารหัสแรม AMD Infinity Guard</p><p>ในงานเปิดตัว ผู้ให้บริการคลาวด์รายหลักๆ ล้วนระบุว่าจะนำ EPYC 7003 มาให้บริการในอนาคต แต่มี Azure ที่เปิดตัวด้วยเครื่อง Azure HBv3 ในสถานะ GA ทันที พร้อมใช้งานในโซนสหรัฐฯ และยุโรป พร้อมกับสัญญาว่าโซนเอเชียตะวันออกเฉียงใต้ก็จะตามมาเร็วๆ นี้ ส่วน Tencent นั้นเปิดตัวเครื่อง Tencent Cloud SA3 ให้ลูกค้าทดสอบแบบวงปิด ทางด้าน Google Cloud ระบุว่า EPYC 7003 จะให้บริการในชื่อ C2D และ N2D ที่กำลังจะให้บริการในอนาคต</p><p>ที่มา - <a href=\"https://www.amd.com/en/press-releases/2021-03-15-amd-epyc-7003-series-cpus-set-new-standard-highest-performance-server\">AMD</a></p><p><img alt=\"No Description\" src=\"https://www.blognone.com/sites/default/files/externals/6a3df0e9a1677392b544ecc6bcaadf12.jpg\"></p><iframe width=\"640\" height=\"360\" src=\"https://www.youtube.com/embed/JNXzPJh0N8w\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff14e2e1a80e93126fc102ba0f91e5f0037ed04dbad387a023d008f54599c119","category":"Thai"}