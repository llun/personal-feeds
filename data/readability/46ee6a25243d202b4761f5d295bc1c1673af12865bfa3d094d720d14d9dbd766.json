{"title":"สรรพากรออกกฎหมาย e-Service ผู้ให้บริการ-แพลตฟอร์มต่างประเทศต้องเสีย VAT ในไทย","link":"https://www.blognone.com/node/121176","date":1613202874000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 13 February 2021 - 14:54</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/2000px-Flag_of_Thailand.svg_.png?itok=1gSHSqWY\"></p><div itemprop=\"description\"><p>ราชกิจจานุเบกษา เผยแพร่ พระราชบัญญัติแก้ไขเพิ่มเติมประมวลรัษฎากร (ฉบับที่ 53) ตามที่กรมสรรพากรเสนอ หรือเรียกสั้นๆ ว่า \"กฎหมาย e-Service\"</p><p>เนื้อหาสำคัญของกฎหมาย e-Service คือเพิ่มนิยามของ</p><ul><li><strong>บริการทางอิเล็กทรอนิกส์</strong> บริการซึ่งรวมถึงทรัพย์สินที่ไม่มีรูปร่าง ที่ส่งมอบโดยผ่านทางเครือข่ายอินเทอร์เน็ตหรือเครือข่ายทางอิเล็กทรอนิกส์อื่นใด ซึ่งลักษณะของบริการเป็นไปโดยอัตโนมัติในสาระสำคัญ โดยบริการดังกล่าวไม่สามารถกระทำได้หากปราศจากเทคโนโลยีสารสนเทศ (เช่น หนัง เพลง เกม สติ๊กเกอร์)</li><li><strong>อิเล็กทรอนิกส์แพลตฟอร์ม</strong> ตลาด ช่องทาง หรือกระบวนการอื่นใดที่ผู้ให้บริการหลายรายใช้ในการให้บริการทางอิเล็กทรอนิกส์แก่ผู้รับบริการ (เช่น Google Facebook LINE Netflix)</li></ul><p>จากนั้นได้กำหนดให้ ผู้ประกอบการทั้งสองกลุ่ม (บริการ/แพลตฟอร์ม) จากต่างประเทศ ที่ให้บริการดังกล่าวในราชอาณาจักรไทยต่อผู้ใช้ในไทยที่ไม่ใช่ผู้ประกอบการจดทะเบียน มีหน้าที่เสียภาษีมูลค่าเพิ่มในประเทศไทยด้วย</p><p>กฎหมายนี้ประกาศใช้ในราชกิจจานุเบกษา 10 กุมภาพันธ์ 2564 และมีผลบังคับใช้ 1 กันยายน 2564</p><p><img alt=\"No Description\" src=\"https://www.blognone.com/sites/default/files/externals/c95eb35a8fdf76e41f20abc8b4330b10.jpg\"></p><p><img alt=\"No Description\" src=\"https://www.blognone.com/sites/default/files/externals/b37929dc97c7c2c4a78164ffaa42b3c1.jpg\"></p><p><img alt=\"No Description\" src=\"https://www.blognone.com/sites/default/files/externals/cdc5a9a1b08d9817053d69cc1b7391c3.jpg\"></p><p>ที่มา - <a href=\"https://www.rd.go.th/fileadmin/user_upload/kormor/newlaw/p53.pdf\">กรมสรรพากร</a>, <a href=\"https://rd.go.th/fileadmin/user_upload/lorkhor/newspr/2021/02/47877-25640211.pdf\">กรมสรรพากร (2)</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46ee6a25243d202b4761f5d295bc1c1673af12865bfa3d094d720d14d9dbd766","category":"Thai"}