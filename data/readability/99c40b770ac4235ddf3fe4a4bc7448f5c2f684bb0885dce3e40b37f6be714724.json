{"title":"เปิดตัว Samsung Galaxy A52 และ Galaxy A72 กล้องหลัง 4 ตัว กล้องหน้า 32MP ราคาเริ่มหมื่นต้น","link":"https://www.blognone.com/node/121740","date":1615993302000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/galaxy.png?itok=--Ry4VVe\"></p><div itemprop=\"description\"><p>เปิดตัว Samsung Galaxy A52, Galaxy A72 และ Galaxy A52 5G ที่ซัมซุงเคลมว่าเป็นกล้องที่มือถือดีที่สุดในซีรีส์ Galaxy A ชูฟีเจอร์แบตเตอรี่อึดทนอยู่ได้ 2 วัน รวมทั้งดีไซน์สีหวานพาสเทล ม่วงและฟ้า</p><p>ทั้งสามรุ่นมาพร้อมกล้องหลัง 4 ตัว โดย Galaxy A52 และ A52 5G มีกล้องหลัก 64MP, กล้อง Ultra Wide 12MP, กล้อง Macro 5MP และกล้อง Depth 5MP ซูมได้ 10 เท่า ส่วน Galaxy A72 มีคุณสมบัติกล้องเหมือน Galaxy A52 และ A52 5G ยกเว้นมีกล้อง Tele เพิ่มขึ้นมาพร้อมความละเอียด 8MP ซูมได้ 30 เท่า ด้านกล้องหน้าเป็น 32MP ทั้งหมด ใช้งานเล่นฟิลเตอร์กล้องจาก Snapchat ได้</p><p><img alt=\"No Description\" src=\"https://www.blognone.com/sites/default/files/externals/38d9ed796d17c493a06eb09c177ca686.jpg\"><br>Galaxy A72</p><p>หน้าจอทั้งสามรุ่นออกแบบด้วยดีไซน์ Infinity-O Display ที่เริ่มเป็นดีไซน์เด่นของซัมซุงมาตั้งแต่ Galaxy S10 ขนาดหน้าจอ Galaxy A52 และ A52 5G อยู่ที่ 6.5 นิ้ว ส่วน Galaxy A72 เป็นรุ่นใหญ่ขนาดหน้าจอ 6.7 นิ้ว อัตรารีเฟรชเรทของ Galaxy A52 และ Galaxy A72 อยู่ที่ 90 Hz ส่วน A52 5G อยู่ที่ 120 Hz</p><p>แบตเตอรี่ก็เป็นอีกฟีเจอร์เด่นของซีรีส์นี้ โดย Samsung Galaxy A52 และ A52 5G มีแบตเตอรี่ 4,500 mAh ส่วน Galaxy A72 มีแบตเตอรี่ 5,000 mAh มี 25W Fast Charging</p><p><img alt=\"No Description\" src=\"https://www.blognone.com/sites/default/files/externals/4c2ebb2dd55351d66ccfd26d095ebe2a.jpg\"><br>Galaxy A52</p><p>ความสามารถที่ทั้งสามรุ่นมีร่วมกันคือ Super Steady Mode หรือฟีเจอร์กันสั่นที่เป็นตัวเด่นในซัมซุงมาหลายรุ่น, การใช้งาน One UI 3.1, เพิ่มความจุได้สูงสุด 1TB, มาตรฐานกันน้ำกันฝุ่น IP67</p><p><img alt=\"No Description\" src=\"https://www.blognone.com/sites/default/files/externals/caa7b97f0b735594b38f83d529896b93.png\"></p><p>ราคาขาย Samsung Galaxy A52 อยู่ที่ 349 ยูโร หรือราว 12,790 บาท Galaxy A52 5G ราคา 429 ยูโร หรือราว 15,722 บาท Galaxy A72 ราคา 449 ยูโร หรือราว 16,455 บาท</p><p><strong>อัพเดตราคาไทย</strong></p><ul><li>Galaxy A72 วางจำหน่ายในราคา 13,999 บาท</li><li>Galaxy A52 วางจำหน่ายในราคา 11,999 บาท และ Galaxy A52 5G ในราคา 13,499 บาท</li></ul><p>ที่มา - <a href=\"https://news.samsung.com/global/the-galaxy-a52-a52-5g-and-a72-make-innovation-accessible-to-all\">ซัมซุง</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99c40b770ac4235ddf3fe4a4bc7448f5c2f684bb0885dce3e40b37f6be714724","category":"Thai"}