{"title":"[Counterpoint] ตลาด Smartwatch ไตรมาส 4/2020 Apple Watch ยังครองส่วนแบ่งเบอร์ 1 ที่ 40%","link":"https://www.blognone.com/node/121546","date":1614941393000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/watchicon_0.png?itok=NwUM12cp\"></p><div itemprop=\"description\"><p>บริษัทวิจัยตลาด Counterpoint Research รายงานภาพรวมตลาดสมาร์ทวอทช์ของไตรมาสที่ 4 ปี 2020 ตัวเลขส่งมอบรวมทุกยี่ห้อลดลงเล็กน้อยเมื่อเทียบกับไตรมาสที่ 4 ปี 2019 สาเหตุหลักจากการระบาดของโควิด-19</p><p>ส่วนแบ่งรายยี่ห้อ แอปเปิลครองอันดับที่ 1 ด้วยส่วนแบ่ง 40% จำนวนส่งมอบ Apple Watch 12.9 ล้านเรือน ตามด้วยซัมซุงในอันดับที่ 2 ส่วนแบ่ง 10% อันดับ 3-4-5 คือ หัวเหว่ย Fitbit และ BBK (Oppo, Vivo) ตามลำดับ</p><p>Sujeong Lim นักวิเคราะห์ของ Counterpoint ให้ความเห็นว่าตลาดสมาร์ทวอทช์มีแนวโน้มเติบโตต่อได้ดีในตลาดพรีเมียม เนื่องจากปีที่ผ่านมายอดขายกลุ่มสมาร์ทวอทช์ระดับบนยังเพิ่มสูงขึ้น ขณะที่รุ่นราคาถูกยอดขายลดลง ซึ่งทั้ง 3 แบรนด์ใหญ่ในตลาดนี้ แอปเปิล ซัมซุง และหัวเหว่ย ต่างก็มีสมาร์ทวอทช์รุ่นพรีเมียมจำหน่าย</p><p>ที่มา: <a href=\"https://www.counterpointresearch.com/global-smartwatch-shipments-rise-1-5-2020-price-trends-going-premium/\">Counterpoint Research</a></p><p><img alt=\"alt=&quot;Counterpoint Research&quot;\" src=\"https://www.blognone.com/sites/default/files/externals/363e08d4bbd53c138a63dfe98045fe26.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9179f3af52308bc3b42cc405d4d0f016273b7204a2acd34e916deca11a435d00","category":"Thai"}