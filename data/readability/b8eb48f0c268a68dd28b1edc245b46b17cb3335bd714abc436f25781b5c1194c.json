{"title":"Blizzard รีมาสเตอร์เกมยุคแรก The Lost Vikings, Rock n' Roll Racing, Blackthorne","link":"https://www.blognone.com/node/121299","date":1613808903000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/blizzard.jpg?itok=JLcP67P7\"></p><div itemprop=\"description\"><p>นอกจาก <a href=\"https://www.blognone.com/node/121295\">Diablo II: Resurrected ภาครีเมค/รีมาสเตอร์กราฟิก</a> ของใหม่ Blizzard ปีนี้ยังมาด้วยธีมย้อนยุค โดยประกาศนำเกมยุคแรกเริ่มของบริษัท 3 เกมคือ The Lost Vikings (1992), Rock n' Roll Racing (1993) และ Blackthorne (1994) มารีมาสเตอร์ใหม่ในชื่อ <strong>Blizzard Arcade Collection</strong></p><p>เกมทั้ง 3 เกมถือเป็นเกมรุ่นแรกๆ ของ Blizzard ที่ตอนนั้นยังใช้ชื่อ Silicon &amp; Synapse ด้วยซ้ำ บริษัทมาเปลี่ยนชื่อเป็น Blizzard ในปี 1993 ก่อนออกเกม Blackthorne แล้วถึงค่อยมาโด่งดังกับ Warcraft ภาคแรกในปี 1994</p><p>เกมในชุด Blizzard Arcade Collection มีให้เลือกทั้งเวอร์ชันต้นฉบับ และเวอร์ชัน Definitive Editions ที่อัพเกรดกราฟิกใหม่ แถมยังมีฟีเจอร์ใหม่ๆ อย่าง custom key mapping และ watch mode ที่ชมการเล่นแล้วกดเข้าไปเล่นเกมตรงไหนก็ได้ รวมถึงโบนัสของแถมเป็นภาพอาร์ตเวิร์ค และเนื้อหาที่ใช้พัฒนาเกมด้วย</p><p>Blizzard Arcade Collection วางขายแล้ววันนี้บน Windows 10 PC (ขายผ่าน Battle.net), Nintendo Switch, PlayStation 4, Xbox One</p><p><img alt=\"No Description\" src=\"https://www.blognone.com/sites/default/files/externals/1ca3b44eaca5e6712be4745b489807d7.jpg\"></p><iframe width=\"640\" height=\"360\" src=\"https://www.youtube.com/embed/9gZxkNXpqY4\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://blizzard.gamespress.com/-Blizzard-Arcade-Collection-Brings-Back-the-Games-That-Led-to-the-Crea\">Blizzard</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8eb48f0c268a68dd28b1edc245b46b17cb3335bd714abc436f25781b5c1194c","category":"Thai"}