{"title":"Republican ❤ Trump","link":"https://markpeak.net/republican-love-trump/","date":1613402260000,"content":"<div id=\"readability-page-1\" class=\"page\"><div id=\"page\"><main id=\"content\" role=\"main\"><article id=\"post-2179\" itemscope=\"itemscope\" itemtype=\"http://schema.org/BlogPosting\" itemprop=\"blogPost\"><img width=\"700\" height=\"394\" src=\"https://markpeak.net/wp-content/uploads/2021/02/republican-700x394.png\" alt=\"\" loading=\"lazy\" itemprop=\"image\" srcset=\"https://markpeak.net/wp-content/uploads/2021/02/republican-700x394.png 700w, https://markpeak.net/wp-content/uploads/2021/02/republican-300x169.png 300w, https://markpeak.net/wp-content/uploads/2021/02/republican-768x432.png 768w, https://markpeak.net/wp-content/uploads/2021/02/republican.png 960w\" sizes=\"(max-width: 700px) 100vw, 700px\"><div itemprop=\"mainContentOfPage\"><p>การเมืองอเมริกันยุค Post-Trump มีความเคลื่อนไหวสำคัญคือ การอิมพีชเมนต์ Trump รอบที่สอง ซึ่ง Trump รอด (ตามคาด) ด้วยเหตุผลหลักคือต้องอาศัยเสียง ส.ว. ถึง 2/3</p><p>(ในแง่หนึ่งก็ถือเป็นกฎในรัฐธรรมนูญสหรัฐ ที่ออกแบบไว้ค่อนข้างดีคือ เรื่องใหญ่ๆ ต้องอาศัยเสียงเป็นจำนวนมาก)</p><div><p><a href=\"https://brandinside.asia/trump-second-impeachment-voted/\"><img src=\"https://assets.brandinside.asia/uploads/2018/01/shutterstock_617079053-1.jpg\" alt=\"Trump รอดข้อหา Impeachment รอบสอง วุฒิสภาโหวตแต่เสียงไม่ถึง 2 ใน 3 | Brand Inside\"></a></p><p><img src=\"https://brandinside.asia/wp-content/uploads/2016/11/favicon.png\" alt=\"Brand Inside\"> Brand Inside</p></div><p>คำถามที่น่าสนใจจึงไปอยู่ที่ว่า ทำไม ส.ว. ฝั่ง Republican ยังเลือกสนับสนุน Trump อยู่ แม้หลุดจากตำแหน่งไปแล้วก็ตาม</p><p>กรณีที่เด่นที่สุดคงหนีไม่พ้น Mitch McConnell อดีตประธาน ส.ว. ที่ก่นด่า Trump แบบรัวๆ หลังเหตุบุกยึดรัฐสภา แต่สุดท้ายก็<a href=\"https://edition.cnn.com/2021/02/13/politics/mitch-mcconnell-acquit-trump/index.html\">โหวตสนับสนุน Trump โดยให้เหตุผลแบบอ้อมๆ แอ้มๆ</a></p><p>ส่วนตัวสนใจประเด็นเรื่อง partisan politics ของอเมริกา และเคยเขียนเรื่องนี้ไว้หลายครั้ง</p><ul><li><a href=\"https://markpeak.net/mitt-romney/\">Mitt Romney ส.ว. Republican ที่มีจุดยืนต้าน Trump มาตลอด</a></li><li><a href=\"https://markpeak.net/divided-nation/\">Divided Nation เรื่อง partisan politics ในอเมริกา</a></li><li><a href=\"https://markpeak.net/why-many-people-vote-for-trump/\">Why Many People Vote for Trump ทำไมคนจำนวนมากถึงยังเลือก Trump</a></li><li><a href=\"https://markpeak.net/republicans-vs-donald-trump/\">Republicans vs Donald Trump ปีกการเมืองใน Republican</a></li></ul><p>แต่มาอ่าน<a href=\"https://edition.cnn.com/2021/02/13/politics/gop-senators-trump-impeachment/index.html\">บทความของ CNN</a> ที่อธิบายว่า เพราะเหตุใด นักการเมืองอเมริกันยังโหวตให้ Trump อยู่ ก็เข้าใจมากขึ้น</p><p>ประเด็นคือ นักการเมืองเหล่านี้ไม่ได้รัก Trump แต่ยังรักฐานเสียงของ Trump (ที่ทับซ้อนกับฐานเสียงของตัวเอง)</p><blockquote><p>A lot of GOP senators may be willing to vote with Trump because they aren’t against him. They, like their voters, may really like him and his policies or believe he didn’t commit an impeachable offense.</p></blockquote><p>คนที่เกลียด Trump อาจเข้าใจวิธีคิดได้ยาก แต่จริงๆ แล้วฐานเสียงของ Trump ยังชื่นชอบเขาอยู่มาก นักการเมือง Republican ที่ทราบเรื่องนี้ดี จึงไม่อยากจะไปโดดเดี่ยวหรือแสดงออกว่าต่อต้าน Trump ชัดเจนมากนัก เพราะกลัวว่าฐานเสียงจะโกรธ</p><p>หรือง่ายๆ นั่นก็คือ Trump ยังมีพลังอยู่พอสมควรภายในพรรคเอง และเขายังมีโอกาสสูงมากที่จะกลับมาลงชิงตำแหน่งประธานาธิบดีปี 2024 อีกรอบ</p><blockquote><p>Republican senators realize that Trump remains a powerful force within the party.</p></blockquote><p>ดังนั้น ถ้า Trump ยังได้รับความนิยมอยู่ มีโอกาสจะกลับมาสูง ก็อย่าไปเป็นศัตรูดีกว่าถ้าเลี่ยงได้</p><p>แน่นอนว่าในอีกทาง ก็มี Republican บางปีกที่ไม่ชอบ Trump (ดังเช่น 7 ส.ว. ที่โหวตให้ Trump มีความผิด ซึ่งเยอะกว่ารอบก่อนที่มี Romney คนเดียว) ซึ่งรอยร้าวนี้ก็ปรากฏชัด และคงต้องใช้เวลาอีกนานกว่าในฝั่ง Republican จะหาข้อยุติเรื่องนี้ได้ ว่าจะอยู่แบบมี Trump หรือไม่มี</p><p>การเมืองอเมริกันในอดีตเคยมีปัญหาแบบนี้จนพรรคแตกมาบ้างแล้ว แต่บริบทในปัจจุบันที่ระบบการเมืองแบบ 2 พรรคใหญ่เข้มแข็งมากๆ การจะแตกพรรคออกมาใหม่ก็ยิ่งยากกว่าในอดีตมากเช่นกัน</p></div></article><div id=\"taglist\"><ul><li>Related Content by Tag</li><li><a href=\"https://markpeak.net/tag/donald-trump/\" rel=\"tag\">Donald Trump</a></li><li><a href=\"https://markpeak.net/tag/politics/\" rel=\"tag\">Politics</a></li><li><a href=\"https://markpeak.net/tag/republican-party/\" rel=\"tag\">Republican Party</a></li><li><a href=\"https://markpeak.net/tag/usa/\" rel=\"tag\">USA</a></li></ul></div></main></div></div>","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"f270cf0ee7e5cfae2c4f10a6223218905aebbc7228a2764cb58978a5600bdc50","category":"Thai"}