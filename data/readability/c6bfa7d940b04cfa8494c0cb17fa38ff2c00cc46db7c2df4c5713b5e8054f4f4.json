{"title":"Chrome เวอร์ชั่นใหม่ เร็วขึ้น กินแรมน้อยลง ทั้งบน Windows, MacOS และ Android","link":"https://www.blognone.com/node/121654","date":1615533959000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/chrome-500.png?itok=zBV0VMNF\"></p><div itemprop=\"description\"><p>Chrome โปรแกรมเว็บบราวเซอร์ที่เป็นตำนานในด้านการกินแรม หรือหน่วยความจำมาช้านาน แต่ก็พยายามปรับการจัดการให้ดีขึ้นอยู่เรื่อยๆ ในเวอร์ชั่นล่าสุด ทั้งบน Windows, MacOS และ Android มีการนำ <a href=\"https://chromium.googlesource.com/chromium/src/+/master/base/allocator/partition_allocator/PartitionAlloc.md\">PartitionAlloc</a> ตัวจัดการหน่วยความจำของ Google เข้ามาจัดการการใช้งานหน่วยความจำให้ดีขึ้นอีกด้วย</p><p>Google ระบุว่าใน Chrome M89 บน Windows นั้น สามารถประหยัดหน่วยความจำในโพรเซสของบราวเซอร์ได้กว่า 22% ประหยัดหน่วยความจำของ renderer ได้ 8% และประหยัดหน่วยความจำ GPU ได้ 3% มีอัตราการตอบสนองของบราวเซอร์ที่ดีขึ้นถึง 9%</p><p>นอกจากนี้เรียกคืนหน่วยความจำได้ถึง 100MiB ต่อแท็บ โดยการจัดการหน่วยความจำในแท็บที่ใช้งานอยู่ (foreground tab) ให้ดีขึ้น เช่นเรียกคืนหน่วยความจำของรูปภาพขนาดใหญ่ที่ผู้ใช้เลื่อนผ่านหน้าจอไปแล้ว</p><p>Google ระบุว่า Chrome บน macOS ปรับลดการใช้งานหน่วยความจำของแท็บในแบคกราวด์ได้สูงสุด 8% หรือถึง 1GB ในบางเครื่อง และการใช้วิธี Tab throttling กับ JavaScript Timer ที่เริ่มใช้ตั้งแต่เวอร์ชั่น 87 ก็ส่งผลให้คะแนน Energy Impact บนอุปกรณ์ Apple ของแท็บที่อยู่ในแบคกราดว์ ดีขึ้นถึง 65% ทำให้กินพลังงานลดลง เครื่องร้อนน้อยลง</p><p><img src=\"https://www.blognone.com/sites/default/files/externals/23ed7ec8072cc7cd57675f474c4b267b.png\" alt=\"\"></p><p>ส่วนเวอร์ชั่น Android มีการใช้ <a href=\"https://9to5google.com/2018/05/08/android-app-bundles-smaller-dynamic-instant/\">Android App Bundles</a> เพื่อจัดการการดาวน์โหลดในระดับ device-level และใช้ <a href=\"https://developer.android.com/reference/android/R.attr#isolatedSplits\">isolatedSplits</a> เพื่อแบ่งโหลดฟีเจอร์ตามต้องการ ทำให้ลดการแครชของแอปลง การใช้งานหน่วยความจำดีขึ้น 5% เปิดแอปไวขึ้น 7.5% และโหลดหน้าเพจไวขึ้น 2%</p><p>นอกจากนี้ยังมีการใช้ Freeze-Dried Tabs หรือหน้าเพจแบบที่เซฟไว้เหมือนสกรีนช็อต แต่เลื่อนได้ และกดลิงก์ได้ บนแอป Chrome ในมือถือ เพื่อให้เปิดหน้าเริ่มต้นของแอปได้เร็วขึ้นอีก 13% และแอป Chrome เวอร์ชั่น 64-bit บนอุปกรณ์ Android 10 ขึ้นไป ที่มีแรมเกิน 8GB ยังถูกปรับปรุงให้โหลดหน้าเพจได้ไวขึ้น 8.5% ทำให้หน้าเพจเลื่อนได้อย่างลื่นไหลและตอบสนองไวขึ้น 28% อีกด้วย</p><p>ที่มา - <a href=\"https://9to5google.com/2021/03/11/google-chrome-memory/\">9to5Google</a></p><iframe width=\"640\" height=\"365\" src=\"https://www.youtube.com/embed/65Gv8phJarI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p><em>โชว์ประสิทธิภาพของการใช้ Freeze-Dried Tabs บนแอปเวอร์ชั่น Android</em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6bfa7d940b04cfa8494c0cb17fa38ff2c00cc46db7c2df4c5713b5e8054f4f4","category":"Thai"}