{"title":"Phil Spencer ยืนยัน เกม Bethesda ในอนาคตจะเอ็กซ์คลูซีฟบนแพลตฟอร์มที่มี Game Pass","link":"https://www.blognone.com/node/121650","date":1615511992000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/bethesda.png?itok=kQx-woUM\"></p><div itemprop=\"description\"><p>ผู้บริหารของไมโครซอฟท์และ Bethesda ออกมาแถลงข่าวครั้งแรก<a href=\"https://www.blognone.com/node/121609\">หลังควบกิจการเสร็จอย่างเป็นทางการ</a> ประเด็นสำคัญที่สุดคือ Phil Spencer หัวหน้าทีม Xbox ประกาศออกมาชัดๆ เป็นครั้งแรกว่า \"เกมของ Bethesda ในอนาคตจะเป็นเอ็กซ์คลูซีฟของแพลตฟอร์มที่มี Xbox Game Pass\"</p><p>ความหมายของ Spencer คือเกมของ Bethesda ในอนาคต (เช่น The Elder Scrolls VI หรือ Starfield) จะลงพีซี, Xbox One และ Series X|S รวมถึงเปิดให้เล่นผ่านสตรีมมิ่งบนอุปกรณ์อื่นๆ เช่น Android, iOS ด้วย แต่ไม่รวมถึงคอนโซลคู่แข่งนั่นเอง (ยกเว้น 2 เกมที่ประกาศลง PS5 ไปก่อนแล้วคือ Deathloop และ GhostWire: Tokyo)</p><p>Spencer ยืนยันว่าเกมของ Bethesda ในปัจจุบันที่ลงแพลตฟอร์มอื่นๆ อยู่แล้วจะยังอยู่เหมือนเดิมต่อไป ด้วยเหตุผลด้านสัญญาที่เซ็นไปในอดีต และต้องการเคารพผู้เล่นบนแพลตฟอร์มนั้นๆ ให้เล่นต่อไปได้ด้วย</p><p>ประกาศของ Spencer คงไม่ใช่เรื่องน่าแปลกใจนัก และเจ้าตัวคงอยากพูดมานานแล้ว แต่ต้องรอกระบวนการซื้อกิจการให้เสร็จสิ้นก่อนถึงสามารถพูดได้</p><p><img alt=\"No Description\" src=\"https://www.blognone.com/sites/default/files/externals/21f8e36e93b10d8d9d0edaf6021d5af9.jpg\"></p><p>ในโอกาสเดียวกัน ไมโครซอฟท์ยังประกาศนำเกมเก่าของ Bethesda มาลง Xbox Game Pass รวดเดียว 20 เกม ได้แก่</p><ul><li>Dishonored Definitive Edition</li><li>Dishonored 2</li><li>DOOM (1993)</li><li>DOOM II</li><li>DOOM 3</li><li>DOOM 64</li><li>DOOM Eternal</li><li>The Elder Scrolls III: Morrowind</li><li>The Elder Scrolls IV: Oblivion</li><li>The Elder Scrolls V: Skyrim Special Edition</li><li>The Elder Scrolls Online</li><li>The Evil Within</li><li>Fallout 4</li><li>Fallout 76</li><li>Fallout: New Vegas</li><li>Prey</li><li>RAGE 2</li><li>Wolfenstein: The New Order</li><li>Wolfenstein: The Old Blood</li><li>Wolfenstein: Youngblood</li></ul><iframe width=\"640\" height=\"360\" src=\"https://www.youtube.com/embed/YJneU_qBMPM\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.eurogamer.net/articles/2021-03-11-phil-spencer-says-future-bethesda-games-will-be-exclusive-to-platforms-where-game-pass-exists\">Eurogamer</a>, <a href=\"https://news.xbox.com/en-us/2021/03/11/20-bethesda-games-now-on-xbox-game-pass/\">Xbox</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1ebfccd8420ee4be98451256af20a84b4c3067e8c00c6526db154202fcf94a7","category":"Thai"}