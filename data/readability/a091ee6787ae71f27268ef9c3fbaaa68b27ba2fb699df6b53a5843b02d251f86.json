{"title":"Slack เปิดให้ส่งข้อความ DM ไปหาใครก็ได้ข้ามองค์กร แต่เจอปัญหาคนใช้กลั่นแกล้งกัน","link":"https://www.blognone.com/node/121871","date":1616636717000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/2019-01_BrandRefresh_slack-brand-refresh_header-1.png?itok=o1vkem5z\"></p><div itemprop=\"description\"><p>วันนี้ Slack เปิดบริการส่งข้อความส่วนตัวข้ามองค์กร Connect DM <a href=\"https://www.blognone.com/node/118889\">ที่เคยโชว์มาตั้งแต่เดือนตุลาคม 2020</a> โดยชูจุดเด่นว่าจะสามารถใช้ทดแทนการสื่อสารอีเมลได้</p><p>Slack มีบริการชื่อ <a href=\"https://www.blognone.com/node/117126\">Slack Connect ไว้สร้างห้องแชทข้ามองค์กร</a> อยู่แล้ว เป้าหมายคือใช้แก้ปัญหาการสื่อสารข้ามองค์กรที่ต้องใช้เครื่องมือต่างกัน หากองค์กรใช้ Slack เหมือนกันหมดก็สามารถคุยกันทาง Slack ได้เลย ส่วนฟีเจอร์ที่เปิดวันนี้คือส่งข้อความส่วนตัว (DM) ข้ามองค์กร</p><p>การใช้งาน Connect DM จำเป็นต้องเริ่มจากบัญชีแบบเสียเงินเท่านั้น แต่ฝั่งคู่สนทนาสามารถเป็นบัญชีแบบฟรีได้ด้วย วิธีการทำงานคือจะส่ง invite ไปทางอีเมลของคู่สนทนาก่อน เมื่อกดรับก็จะเข้ามาแชทกันใน Slack ได้เลย โดยผู้ที่อยู่คนละองค์กรจะมีสัญลักษณ์สีบ่งบอก และข้อความระบุว่ามาจากองค์กรใด</p><p><img alt=\"No Description\" src=\"https://www.blognone.com/sites/default/files/externals/4bce8802ff3e2ae7b6c572d8c1eb1889.jpg\"></p><p><img alt=\"No Description\" src=\"https://www.blognone.com/sites/default/files/externals/83b1529883a369ec6cbe94d52132b6fe.png\"></p><p>อย่างไรก็ตาม หลัง Connect DM เปิดไม่นาน ก็มีคนใช้ช่องทางนี้ส่งสแปมหรือคำด่าไปกับอีเมล invite ทันที เพราะโดยระบบแล้วเราสามารถส่งคำเชิญไปยังใครก็ได้ พร้อมข้อความที่เราเขียนได้เอง 560 ตัวอักษร ซึ่งทาง Slack เองก็ยอมรับปัญหานี้ และประกาศถอดฟีเจอร์การเขียนคำเชิญเองแล้ว</p><p>ที่มา - <a href=\"https://slack.com/intl/en-gb/blog/collaboration/getting-started-with-slack-connect\">Slack</a>, <a href=\"https://arstechnica.com/information-technology/2021/03/slack-promises-to-update-easy-to-abuse-connect-dm-feature/\">Ars Technica</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a091ee6787ae71f27268ef9c3fbaaa68b27ba2fb699df6b53a5843b02d251f86","category":"Thai"}