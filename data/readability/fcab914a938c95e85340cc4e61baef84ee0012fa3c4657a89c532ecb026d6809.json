{"title":"Meitu แอปเซลฟี่+แต่งภาพ ประกาศลงทุนเงินคริปโตรวม 40 ล้านดอลลาร์","link":"https://www.blognone.com/node/121586","date":1615213000000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/meitu.png?itok=Eu6nL_hi\"></p><div itemprop=\"description\"><p>Meitu ผู้พัฒนาแอปเซลฟี่และแต่งภาพถ่าย อาทิแอป Meitu, BeautyCam, BeautyPlus ได้<a href=\"https://corp-static.meitu.com/corp-new/92016878a68bac4ad8121e906eae6687_1615115628.pdf\">แจ้งข้อมูล</a>ต่อตลาดหลักทรัพย์ฮ่องกง ว่าบริษัทได้ซื้อเงินคริปโต ประกอบด้วย Ether จำนวน 15,000 หน่วย และบิตคอยน์ 379.1214267 บิตคอยน์ คิดเป็นมูลค่าราว 22.1 ล้านดอลลาร์ และ 17.9 ล้านดอลลาร์ ตามลำดับ เมื่อวันที่ 5 มีนาคม 2021 ตามแผนงานที่จะนำเงินสดบริษัทมาลงทุนในเงินคริปโต สูงสุด 100 ล้านดอลลาร์</p><p>ก่อนหน้านี้มีบริษัทขนาดใหญ่ ที่ประกาศว่าได้ซื้อเงินคริปโตทั้ง <a href=\"https://www.blognone.com/node/121083\">Tesla</a> และ <a href=\"https://www.blognone.com/node/121346\">Square</a> ส่วนกรณีของ Meitu นั้น อาจเป็นบริษัทเทคโนโลยีของจีนรายแรกที่ออกมาประกาศการลงทุนในเงินคริปโตนี้</p><p>Meitu อธิบายเพิ่มเติมในรายงานว่าบริษัทมองเทคโนโลโยีบล็อกเชน มีโอกาสที่จะเข้ามาปรับรื้อธุรกิจ (disrupt) ด้านการเงินและเทคโนโลยี เหมือนกับที่อินเทอร์เน็ตมือถือเข้ามาเปลี่ยนแปลงหลายอุตสาหกรรม</p><p>ที่มา: <a href=\"https://www.cnbc.com/2021/03/08/crypto-chinese-app-meitu-buys-millions-worth-of-bitcoin-and-ethereum.html\">CNBC</a></p><p><img alt=\"alt=&quot;Meitu&quot;\" src=\"https://www.blognone.com/sites/default/files/externals/5dc9b0c80ed27e1f8751ecf244cf1063.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcab914a938c95e85340cc4e61baef84ee0012fa3c4657a89c532ecb026d6809","category":"Thai"}