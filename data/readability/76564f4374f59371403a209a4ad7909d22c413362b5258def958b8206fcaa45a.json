{"title":"Samsung Galaxy S21 ทำยอดขายเฉพาะเดือนแรกเป็น 3 เท่าของ S20 ในสหรัฐ","link":"https://www.blognone.com/node/121836","date":1616480457000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/j8u2rhG1.jpg?itok=NFRGxKyD\"></p><div itemprop=\"description\"><p>Sammobile รายงานข้อมูลอ้างอิงจาก Strategy Analytics ว่า <a href=\"https://www.blognone.com/node/120625\">Samsung Galaxy S21</a> ทำยอดขายเฉพาะเดือนแรกหลังวางจำหน่ายในสหรัฐได้เป็น 3 เท่าของ แต่ก็ต้องไม่ลืมว่า <a href=\"https://www.blognone.com/node/120607\">ราคาเปิดตัวของ Galaxy S21 ถูกลง 200 ดอลลาร์ทุกรุ่น</a>เมื่อเทียบกับ Galaxy S20 และโปรโมชั่นลดราคาของ S21 ยังมาไวกว่า S20 อีกด้วย</p><p>ข้อมูลยังระบุว่าในตระกูล Galaxy S21 รุ่นที่ขายดีที่สุดคือ Galaxy S21 Ultra ซึ่งเป็นรุ่นแพงที่สุด คิดเป็นสัดส่วน 40% จากทั้งสามรุ่น ซึ่งน่าจะทำกำไรให้กับ Samsung ได้มากพอสมควร</p><p>ดูเหมือนกลยุทธ์เพิ่มความแตกต่างให้กับ S21 Ultra จากรุ่น S21 และ S21+ ทั้งกล้องที่มากกว่า ฝาหลังที่เป็นกระจกแทนพลาสติก การรองรับ S-Pen การรองรับ Wi-Fi 6E และ Ultra-wideband รวมถึง<a href=\"https://www.blognone.com/node/120609\">การลดความละเอียดหน้าจอ S21 กับ S21+ ลงจาก S20</a> จะได้ผลดีในคราวนี้ และคงต้องติดตามว่า Samsung จะออก Galaxy S21 FE หรือ Fan Edition ในช่วงปลายปีนี้หรือไม่ต่อไป</p><p>ที่มา - <a href=\"https://www.sammobile.com/news/galaxy-s21-selling-crazy-usa-triple-month\">SamMobile</a></p><p><img src=\"https://www.blognone.com/sites/default/files/externals/5ae9d780516f09e3b7499d4d312b64fb.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"76564f4374f59371403a209a4ad7909d22c413362b5258def958b8206fcaa45a","category":"Thai"}