{"title":"สตรีมมิ่ง CBS All Access รีแบรนด์เป็น Paramount+ ฉายรายการในเครือ และหนัง Paramount","link":"https://www.blognone.com/node/121388","date":1614237823000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/Spw6RM3N_400x400.jpg?itok=qm9MA_sz\"></p><div itemprop=\"description\"><p>CBS บริษัทกลุ่มสื่อและความบันเทิงรายใหญ่ในสหรัฐฯ เป็นอีกหนึ่งบริษัทที่ทำสตรีมมิ่งแข่งกับรายอื่นๆ ด้วยคือ Paramount+ เกิดจากการรีแบรนด์ใหม่ของ CBS All Access สตรีมมิ่งที่รวมรายการทีวี วาไรตี้ ข่าวและกีฬา</p><p>โดย Paramount+ นอกจากเป็นแบรนด์ใหม่แล้ว ยังถือเป็นบริการสตรีมมิ่งตัวใหม่จะเปิดรีแบรนด์และให้บริการใหม่ในเดือนมีนาคมนี้และเพิ่มหนังจากค่ายหนัง Paramount เข้ามาด้วย</p><p>ในการประชุมผลประกอบการไตรมาสสี่ ทาง CBS เปิดเผยแพ็กเกจราคา Paramount+ คือ 5 ดอลลาร์ต่อเดือนแบบมีโฆษณา และแพ็กเกจพรีเมียม 10 ดอลลาร์ต่อเดือน เพิ่มรายการข่าวสดและไม่ต้องมีโฆษณา นอกจากนี้ ตัวค่าย Paramount ก็วางแผนจะนำหนังมาลงสตรีมมิ่งหลังฉายในโรงภาพยนตร์ 30-45 วัน ตัวอย่างหนังดังค่าย Paramount คือ Quiet Place Part II, Mission Impossible 7 เป็นต้น</p><p>ด้านเนื้อหาเด่นๆ ที่จะสตรีมใน Paramount+ คือ Halo เป็นซีรีส์ออริจินัล, StarTrek Prodigy เป็นต้น หรือดูรายชื่อเต็มๆ ได้ที่แหล่งข่าวต้นทาง</p><p><img alt=\"No Description\" src=\"https://www.blognone.com/sites/default/files/externals/3835664b3c5ed1f99bb3dd387282ac54.jpg\"></p><p>ที่มา - <a href=\"https://www.engadget.com/paramount-plus-launch-details-224238169.html\">Engadget</a>, <a href=\"https://www.cbs.com/shows/paramount-plus/news/1010203/all-the-details-about-paramount-viacomcbs-new-streaming-service/\">CBS</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6228b34cad59b50ff7b01de113bf127b5e199493847d59809c579fba5b2042cb","category":"Thai"}