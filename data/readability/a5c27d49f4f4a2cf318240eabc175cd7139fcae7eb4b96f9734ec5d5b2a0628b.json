{"title":"สมาคมสตาร์ตอัพฝรั่งเศสฟ้องแอปเปิล iOS 14 แอบเก็บข้อมูลผู้ใช้ไปโฆษณา โดยไม่ถามก่อน","link":"https://www.blognone.com/node/121614","date":1615342746000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/image_0.png?itok=nI5hVDwj\"></p><div itemprop=\"description\"><p>France Digitale สมาคมสตาร์ตอัพของฝรั่งเศส ยื่นฟ้องแอปเปิลต่อคณะกรรมการด้านข้อมูลข่าวสารของฝรั่งเศส (Commission Nationale de L’informatique et des Libertés หรือ CNIL) ว่า iOS 14 ละเมิดความเป็นส่วนตัวของผู้ใช้ แอบเก็บข้อมูลสำหรับโฆษณาโดยไม่ขอความยินยอมก่อน ซึ่งผิดกฎ GDPR ของยุโรป</p><p>คำฟ้องของ France Digitale ระบุว่าค่าดีฟอลต์ของ iOS 14 คืออนุญาตให้แอปเปิลเก็บข้อมูลส่วนตัวของผู้ใช้ เพื่อเครือข่ายโฆษณาของแอปเปิลเอง ซึ่งผิดกฎ GDPR ที่ระบุว่าผู้ใช้ต้องเป็นฝ่ายอนุญาตด้วยตัวเองก่อน นอกจากนี้ แอปเปิลยังไม่ระบุว่าเก็บข้อมูลใดบ้าง และมีพาร์ทเนอร์ของแอปเปิลรายใดเข้าถึงข้อมูลนี้ได้บ้าง (เท่าที่ผมเข้าใจคือหน้า Settings &gt; Privacy &gt; Apple Advertising)</p><p>หาก France Digitale ชนะ ก็ถือว่าเป็นประเด็นไม่น้อย เพราะแอปเปิลพยายามชูเรื่องความเป็นส่วนตัวของ iOS 14 อย่างมาก ในเรื่องบังคับให้ผู้ใช้ต้องอนุญาตให้แอพเก็บข้อมูลก่อนเสมอ (<a href=\"https://www.blognone.com/node/121403\">ถึงขั้นทะเลาะกับ Facebook ในเรื่องนี้</a>) แต่แอปเปิลกลับเก็บข้อมูลไปใช้เองโดยไม่ต้องให้ผู้ใช้อนุญาตก่อน</p><p><img alt=\"No Description\" src=\"https://www.blognone.com/sites/default/files/externals/413530381997801dcb9a213b69a21a2d.jpg\"></p><p><img alt=\"No Description\" src=\"https://www.blognone.com/sites/default/files/externals/33933cd9a5887b43d6e7582d79af0872.png\"></p><p>ที่มา - <a href=\"https://sifted.eu/articles/apple-france-digitale/\">Shift.eu</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5c27d49f4f4a2cf318240eabc175cd7139fcae7eb4b96f9734ec5d5b2a0628b","category":"Thai"}