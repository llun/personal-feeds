{"title":"Android 12 ออกรุ่น Developer Preview 2 เน้นฟีเจอร์สำหรับนักพัฒนาแอพ","link":"https://www.blognone.com/node/121749","date":1616033543000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/android-12.png?itok=dSE8mQd3\"></p><div itemprop=\"description\"><p>กูเกิลออก Android 12 Developer Preview 2 โดยจะออกรุ่นพรีวิวใหม่เดือนละ 1 ครั้ง นับจาก <a href=\"https://www.blognone.com/node/121274\">DP1 ในเดือนกุมภาพันธ์</a> ไปจนถึงรุ่นพรีวิวสุดท้ายในเดือนสิงหาคม 2021 (ตัวจริงจะออกหลังจากนั้น)</p><p>ของใหม่ใน DP2 ยังเน้นไปที่นักพัฒนาแอพ เพื่อให้เตรียมแอพของตัวเองรันบน Android 12 ได้แก่</p><ul><li>API ใหม่ RoundedCorner ให้แอพเช็คได้ว่าฮาร์ดแวร์ใช้จอมุมโค้งหรือไม่ เพื่อให้วาดหน้าจอได้ถูกต้อง</li><li>โหมด picture-in-picture (PIP) ปรับปรุงให้รองรับท่าปัดนิ้ว swipe up to home ได้ดีขึ้น</li><li>แอพกลุ่ม companion device (แอพของอุปกรณ์เชื่อมต่อ เช่น นาฬิกาหรือสายรัดข้อมือ) ตั้งให้ตื่นและทำงานตลอดเวลาได้</li><li>ปรับปรุง bandwidth estimation API ให้แอพประเมินแบนด์วิดท์ของผู้ใช้งาน ณ ตอนนั้นได้ดีขึ้น</li><li>API RenderEffect สั่งกราฟิกให้เบลอได้ง่ายขึ้น</li><li>ปรับปรุงการแจ้งเตือนในหน้า lock screen ให้ควบคุมได้มากขึ้นว่าจะแสดงอะไรบ้าง</li></ul><p>ผู้ที่ใช้อุปกรณ์กลุ่ม Pixel สามารถทดสอบ Android 12 DP2 ได้แล้ววันนี้ หรือจะทดสอบผ่าน Android Emulator ก็ได้เช่นกัน</p><p>ภาพตัวอย่างการสั่งเบลอฉากหลังของ RenderEffect ใน Android 12</p><p><img alt=\"No Description\" src=\"https://www.blognone.com/sites/default/files/externals/d891a49ee65498c01c75bd865cfc6605.png\"></p><p>ที่มา - <a href=\"https://android-developers.googleblog.com/2021/03/android-12-developer-preview-2.html\">Android Developers</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc78959f6a77223de6db03b76f39fb653a17c5f62c18929ee3858e663e9fcc80","category":"Thai"}