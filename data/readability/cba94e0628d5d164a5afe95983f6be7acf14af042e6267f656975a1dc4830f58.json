{"title":"ญี่ปุ่นพบปัญหาเข็ม low dead space ขาดตลาด ทำให้ฉีดวัคซีน COVID-19 ได้ต่ำกว่าที่คาดไว้","link":"https://www.blognone.com/node/121149","date":1613019233000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 11 February 2021 - 11:53</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/flag-of-japan.png?itok=IPzrIdh_\"></p><div itemprop=\"description\"><p>รัฐมนตรีสาธารณสุขญี่ปุ่นยอมรับว่าอาจจะไม่สามารถจัดหาเข็มฉีดยาแบบ low dead space ได้มากพอ ทำให้ต้องใช้เข็มธรรมดาที่ฉีดได้ 5 โดสต่อขวดแทนที่จะเป็น 6 โดส เหลือวัคซีน Pfizer ใช้งานได้สำหรับประชากร 60 ล้านคน หรือ 120 ล้านโดส</p><p>ก่อนหน้านี้ Pfizer เคย<a href=\"https://www.blognone.com/node/120510\">ระบุว่าสามารถเร่งกำลังผลิตได้จนถึง 2,000 ล้านโดสภายในปี 2021</a> แต่มีเงื่อนไขสำคัญคือต้องใช้เข็มแบบเหลือยาค้างในเข็มน้อย (low dead space) ทำให้เพิ่มปริมาณโดสได้ถึง 20% แต่ภาวะเข็ม low dead space ขาดตลาดทั่วโลกเช่นนี้ทำให้คาดเดาได้ยากว่าจะมีผู้ได้รับวัคซีนจริงๆ เป็นจำนวนเท่าใด</p><p>ทางรัฐบาลญี่ปุ่นระบุว่าจะใช้เข็ม low dead space เท่าที่หาได้ ทำให้วัคซีนบางขวดจะฉีดได้ 6 โดส แต่ก็แจ้งล่วงหน้าว่าเข็มจะไม่พอใช้งานแม้จะขอให้โรงงานเร่งกำลังผลิตแล้ว</p><p>ที่มา - <a href=\"https://www.japantimes.co.jp/news/2021/02/10/national/pfizer-vaccine-shortage-japan/\">Japan Times</a></p><p><img alt=\"No Description\" src=\"https://www.blognone.com/sites/default/files/externals/d3ee8116e902ef220033013367d60c21.jpg\"><br>ภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p><p><a href=\"https://twitter.com/blognone\" data-show-count=\"true\" data-lang=\"en\" data-twitter-extracted-i1613021780982702022=\"true\">Follow @twitterapi</a></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cba94e0628d5d164a5afe95983f6be7acf14af042e6267f656975a1dc4830f58","category":"Thai"}