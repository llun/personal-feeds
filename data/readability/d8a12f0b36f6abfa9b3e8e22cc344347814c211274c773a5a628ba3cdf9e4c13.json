{"title":"Samsung เปิดตัว Galaxy A32 4G มือถือหน้าจอ 90 Hz รุ่นแรกของ Galaxy A","link":"https://www.blognone.com/node/121416","date":1614334974000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/j8u2rhG1.jpg?itok=NFRGxKyD\"></p><div itemprop=\"description\"><p>หลังจากที่ Samsung ได้เปิดตัว <a href=\"https://www.blognone.com/node/120594\">Galaxy A32 5G</a> มือถือรุ่นกลางรองรับ 5G ไปเมื่อเดือนที่แล้ว Samsung ก็ได้เปิดตัว Galaxy A32 รุ่นรองรับ 4G ตามมา</p><p>รุ่นนี้ชูจุดเด่นที่มีหน้าจออัตรารีเฟรช 90Hz ถือว่าเป็นมือถือซีรีย์ Galaxy A รุ่นแรกที่มาพร้อมหน้าจออัตรารีเฟรชสูง หลังจากที่ก่อนหน้านี้สงวนไว้เฉพาะในซีรีย์ Galaxy S และ Galaxy Note เท่านั้น</p><p>นอกจากนี้ Galaxy A32 4G ยังมีดีไซน์คล้ายกับ Galaxy A32 5G และมี 4 สี คือ Awesome Black, Awesome White, Awesome Blue และ Awesome Violet เหมือนกัน แต่มีการปรับเปลี่ยนสเปคหลายอย่าง ดังนี้</p><ul><li>หน้าจอ Infinity-U Super AMOLED ขนาด 6.4 นิ้ว ความละเอียด Full HD+ อัตรารีเฟรช 90 Hz (A32 5G ใช้หน้าจอ Infinity-V TFT LCD ขนาด 6.5 นิ้ว ความละเอียด HD+ อัตรารีเฟรช 60 Hz)</li><li>ซีพียู MediaTek Helio G80 (A32 5G ใช้ Dimensity 720)</li><li>กล้องหลังหลัก 64MP, กล้องอัลตร้าไวด์ 8MP, กล้องมาโคร 5MP, เซ็นเซอร์ระยะชัดลึก 5MP (เพิ่มจาก A32 5G ที่ความละเอียด 48MP, 8MP, 5MP, และ 2MP ตามลำดับ)</li><li>กล้องหน้า 20MP (เพิ่มจาก A32 5G ที่ความละเอียด 13MP)</li><li>สแกนลายนิ้วมือใต้หน้าจอ (A32 5G มีตัวสแกนลายนิ้วมือด้านข้าง)</li></ul><p>ส่วนสเปคส่วนที่เหมือนกันกับรุ่น 5G มีดังนี้</p><ul><li>แรม 4GB / 6GB / 8GB</li><li>ความจุ 64GB / 128GB ใส่ Micro SD card ได้สูงสุด 1TB</li><li>แบต 5,000 mAh ชาร์จเร็ว 15W</li></ul><p>Galaxy A32 4G เตรียมวางจำหน่ายในรัสเซียเดือนมีนาคมนี้ โดยมีรุ่นแรม 4 GB ความจุ 64GB ราคา 19,990 รูเบิล (ราว 8,100 บาท) และรุ่นแรม 4 GB ความจุ 128GB ราคา 21,990 รูเบิล (ราว 8,900 บาท)</p><p><img alt=\"No Description\" src=\"https://www.blognone.com/sites/default/files/externals/4d7dd85ffd5a43fae2f7e8c5120b3b82.png\"><img alt=\"No Description\" src=\"https://www.blognone.com/sites/default/files/externals/08c7bf6abbb6f3c506c2a9f8b9baf7f5.png\"></p><p>ที่มา - <a href=\"https://www.samsungmobilepress.com/featurestories/specs-discover-more-of-what-you-love-with-the-galaxy-a32\">Samsung Mobile Press</a>, <a href=\"https://news.samsung.com/ru/samsung-predstavlyaet-smartfon-galaxy-a32\">Samsung Russia</a> (<a href=\"https://www.gsmarena.com/samsung_galaxy_a32_4g_is_official_with_helio_g80_5000_mah_battery-news-47956.php\">Via</a>)</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"Laktiu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8a12f0b36f6abfa9b3e8e22cc344347814c211274c773a5a628ba3cdf9e4c13","category":"Thai"}