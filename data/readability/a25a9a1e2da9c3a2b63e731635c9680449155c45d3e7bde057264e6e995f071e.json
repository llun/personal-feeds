{"title":"PowerPoint โหมด Presenter Coach ใช้ AI ช่วยซ้อมพรีเซนต์ เพิ่มการจับภาษากาย แก้ไขคำที่ออกเสียงผิด","link":"https://www.blognone.com/node/121745","date":1616028325000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ppt.png?itok=H2J-t39o\"></p><div itemprop=\"description\"><p>ไมโครซอฟท์ออกฟีเจอร์ใหม่ใน PowerPoint หรือ <a href=\"https://www.blognone.com/node/110943\">Presenter Coach</a> ใช้ AI ช่วยให้คะแนนการซ้อมพรีเซนต์มาได้สักระยะแล้ว โดยเปิดใช้งานในเวอร์ชั่นเว็บ ล่าสุด ขยายการใช้งานไปยังแอปพลิเคชั่นทั้งบนเดสก์ทอป และมือถือแล้ว ทั้ง Mac, Windows, iOS, Android</p><p>Presenter Coach จะสามารถบอกเราได้ว่า เราพูดช้า หรือเร็ว หรือใช้คำซ้ำมากแค่ไหนในการนำเสนองาน พร้อมบอกคะแนนเสนองานให้เราตอนพูดจบด้วย โหมด Presenter Coach มีการอัพเดตใหม่ๆ เพิ่มเติมคือ ช่วยดูภาษากายของเราว่าเราสบตาผู้พูดมากขนาดไหน (ต้องเปิดกล้องตอนซ้อมเสนองาน)</p><p>เพิ่มฟังก์ชั่นเตือนให้เราแก้ไขให้ถูกหากออกเสียงผิด พร้อมกดฟังเพื่อฟังเสียงที่ถูกต้องได้ และมีแดชบอร์ดแสดงคำอื่นให้ หากเราใช้คำซ้ำเยอะเกินไป</p><p><img alt=\"No Description\" src=\"https://www.blognone.com/sites/default/files/externals/43f453f7dbaf0bc1b9343493a1fda23d.png\"><img alt=\"No Description\" src=\"https://www.blognone.com/sites/default/files/externals/51639f6177784c9cb84adbbad70239ff.png\"></p><p>ที่มา - <a href=\"https://www.microsoft.com/en-us/microsoft-365/blog/2021/03/17/improve-your-presenting-skills-with-additional-platforms-and-new-features-for-powerpoint-presenter-coach/?ranMID=24542&amp;ranEAID=nOD/rLJHOac&amp;ranSiteID=nOD_rLJHOac-xdrqXBsgSDtbgI8DOe6coA&amp;epi=nOD_rLJHOac-xdrqXBsgSDtbgI8DOe6coA&amp;irgwc=1&amp;OCID=AID2000142_aff_7593_1243925&amp;tduid=%28ir__s92gr6o0iskfq2sdkk0sohzz2e2xpv1gpwd0pjbb00%29%287593%29%281243925%29%28nOD_rLJHOac-xdrqXBsgSDtbgI8DOe6coA%29%28%29&amp;irclickid=_s92gr6o0iskfq2sdkk0sohzz2e2xpv1gpwd0pjbb00\">ไมโครซอฟท์</a>, <a href=\"https://www.theverge.com/2021/3/17/22336914/microsoft-ai-powerpoint-presenter-coach-available-desktop-mobile\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a25a9a1e2da9c3a2b63e731635c9680449155c45d3e7bde057264e6e995f071e","category":"Thai"}