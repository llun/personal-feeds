{"title":"Apple Store เตรียมเปิดสาขาที่ 2 ในเกาหลีใต้ ย่านยออิโด","link":"https://www.blognone.com/node/121301","date":1613824720000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apples.png?itok=vsFqHL6R\"></p><div itemprop=\"description\"><p>แอปเปิลเตรียมจัดงานแถลงข่าว เปิดตัว Apple Store สาขาที่ 2 ในเกาหลีใต้ วันที่ 24 กุมภาพันธ์นี้ โดยสาขานี้ตั้งอยู่ในย่านธุรกิจยออิโด (Yeouido) ในกรุงโซล โดยมีคอนเซปต์ของสาขาคือพื้นที่ในการสร้างสรรค์ไอเดียใหม่ ๆ สำหรับทุกคน</p><p>ทั้งนี้แอปเปิลไม่ได้ระบุวันที่ Apple Store สาขา Yeouido จะเปิดให้บริการวันแรกอย่างเป็นทางการ แต่คาดว่าจะเปิดหลังจากวันแถลงข่าวไม่นานมาก</p><p>แอปเปิลเปิด Apple Store <a href=\"https://www.blognone.com/node/99111\">สาขาแรกในเกาหลีใต้เมื่อปี 2018</a> ที่ย่าน Garosu-gil มีรายงานว่าแอปเปิลเตรียมเปิด Apple Store ในประเทศอีก 2 แห่ง คือย่าน มยองดง และที่เมืองปูซาน</p><p>ที่มา: <a href=\"https://www.macrumors.com/2021/02/19/second-apple-store-opening-south-korea/\">MacRumors</a></p><p><img alt=\"alt=&quot;Apple Store Yeouido&quot;\" src=\"https://www.blognone.com/sites/default/files/externals/4e460d1f088be70cde094b30e4854153.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d478cbe5e0e16545ef339fbfdd838a7ccbbab5877bf495431080cab87a9bd3c0","category":"Thai"}