{"title":"AIS จ่ายค่าคลื่นย่าน 26GHz ให้ กสทช. และเปิดใช้งาน 5G 26GHz แล้ว เน้นใช้ในโรงงาน","link":"https://www.blognone.com/node/121267","date":1613657024000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 18 February 2021 - 21:03</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ais_menu_logo.png?itok=FHW9XAKI\"></p><div itemprop=\"description\"><p>วันนี้ (18 ก.พ.) AIS โดยบริษัทลูก แอดวานซ์ ไวร์เลส เน็ทเวอร์ค (AWN) ชำระค่าคลื่นความถี่ย่าน 26GHz เป็นเงิน 5.7 พันล้านบาทให้ กสทช. และเปิดบริการ 5G บนคลื่น 26GHz ทันที</p><p>คลื่น 26GHz เป็นคลื่นย่านความถี่สูง มีปริมาณแบนด์วิดท์มาก (กรณีของ AIS คือช่วงคลื่นกว้าง 1200 MHz) แต่มีความกว้างคลื่นสั้น เดินทางไม่ไกลมาก จึงเหมาะกับการใช้ในพื้นที่เฉพาะเจาะจง เช่น โรงงานอุตสาหกรรม โดยอาศัยข้อดีด้านสถานีฐานติดตั้งได้ง่าย อุปกรณ์ขนาดเล็ก</p><p>ที่ผ่านมา AIS ร่วมมือกับนิคมอุตสาหกรรมหลายแห่งเริ่มทดลองใช้คลื่น 26GHz แล้ว โดยเน้นไปที่โครงการระเบียงเศรษฐกิจภาคตะวันออก (Eastern Economic Corridor – EEC) เป็นหลัก พาร์ทเนอร์รายล่าสุดที่เข้าร่วมคือ เอส เอ็น ซี ฟอร์เมอร์ (SNC) ผู้ผลิตกลุ่มชิ้นส่วนยานยนต์ และเครื่องใช้ไฟฟ้า</p><p><a href=\"https://www.blognone.com/node/114697\">คลื่น 26GHz จัดประมูลขึ้นในเดือนกุมภาพันธ์ 2563</a> โดยมีผู้ได้รับใบอนุญาต 4 รายคือ AIS, TrueMove, TOT, dtac โดย AIS ได้คลื่นไปมากที่สุด 12 ใบอนุญาต (1200 MHz)</p><p>การจ่ายเงินค่าคลื่น 26GHz วันนี้ทำให้ AIS มีคลื่น 5G ในมือครบ 3 ย่านคือ 700MHz, 2600MHz, 26GHz ถ้ารวมกับคลื่นย่านอื่นๆ ที่ถือครองอยู่แล้ว (ไม่รวมคลื่นที่เซ็นสัญญากับพันธมิตรธุรกิจ เช่น TOT) จะมีคลื่นทั้งหมดรวมกัน 1,420 MHz ซึ่งถือว่ามากที่สุดในไทย</p><p><img alt=\"No Description\" src=\"https://www.blognone.com/sites/default/files/externals/0f3cc0bb4452224ccbe30afd986ec66a.jpg\"></p><p><img alt=\"No Description\" src=\"https://www.blognone.com/sites/default/files/externals/94eb2b987c0bfe8a9f775e4945e048bf.jpg\"></p><p>ที่มา - ข่าวประชาสัมพันธ์ AIS</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07b43a82a1e0d1e2016341e4a3080c364897c94158ffaad1e7c23e4d44dbf5cf","category":"Thai"}