{"title":"ไฟร์ฟอกซ์เปิดตัวฟีเจอร์ Total Cookie Protection แยก cookie แต่ละเว็บออกจากกันสมบูรณ์","link":"https://www.blognone.com/node/121340","date":1614098014000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 23 February 2021 - 23:33</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/firef.png?itok=VEaVrrwS\"></p><div itemprop=\"description\"><p>ไฟร์ฟอกซ์ประกาศฟีเจอร์ Total Cookie Protection แยกการเก็บ cookie ของแต่ละเว็บไซต์ออกจากกัน ลดความสามารถของเซิร์ฟเวอร์ในการติดตามผู้ใช้ ฟีเจอร์นี้จะเป็นส่วนหนึ่งของ<a href=\"https://www.blognone.com/node/110140\">ฟีเจอร์ Enhanced Tracking Protection (ETP) ที่เปิดตัวมาตั้งแต่ปี 2019</a> โดยจะอยู่ในโหมด Strict เท่านั้น</p><p>เดิม ETP นั้นจะบล็อค cookie จากบางโดเมนที่มีประวัติว่าพยายามติดตามผู้ใช้อย่างเจาะจง แต่ Total Cookie Protection จะกลับข้างกลายเป็นว่าทุกโดเมนจะไม่สามารถเก็บค่า cookie ข้ามเว็บไซต์เว็บหลักที่ผู้ใช้กำลังเข้าผ่านเบราว์เซอร์ได้เลยเป็นค่าเริ่มต้น</p><p>แนวทางนี้ทำให้ฝัง resource จากโดเมนกลางเพื่อติดตามผู้ใช้ที่เข้าไปยังหลายๆ เว็บ เช่น ปุ่ม Like ของเฟซบุ๊ก ไม่สามารถติดตามได้ว่าผู้ใช้เข้าไปยังเว็บใดบ้าง โดยผู้ใช้ไม่ต้องปิดการทำงาน third party cookie ไปทั้งหมด ซึ่งอาจจะกระทบการทำงานเว็บ</p><p>อย่างไรก็ดีทาง Mozilla ผู้พัฒนาไฟร์ฟอกซ์ยอมรับว่าฟีเจอร์นี้อาจจะกระทบกับระบบล็อกอินกลาง (single sign on - SSO) โดยไฟร์ฟอกซ์แนะนำให้นักพัฒนาใช้ Storage Access API ของอนุญาตผู้ใช้สำหรับการเก็บ cookie แบบไม่แยกโดเมน นอกจากนี้ตัวเบราว์เซอร์จะมีระบบตรวจจับได้ว่ารูปแบบการขอ cookie แบบใดเป็นการทำ SSO และจะอนุญาตมาให้เอง</p><p>ที่มา - <a href=\"https://blog.mozilla.org/security/2021/02/23/total-cookie-protection/\">Mozilla Blog</a>, <a href=\"https://hacks.mozilla.org/2021/02/introducing-state-partitioning/\">Mozilla Hacks</a></p><p><img alt=\"No Description\" src=\"https://www.blognone.com/sites/default/files/externals/6b1a690f9a1c52256a6011ff469c320d.png\"></p><p>หน้าจอไฟร์ฟอกซ์ 86 แสดงโดเมนที่อนุญาตให้ติดตามผู้ใช้ข้ามโดเมนในเบราว์เซอร์ โดย Johann Hofmann</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11a89fe1545e5874138df6066ba5794ac346a26f161a8275714400fd0b6acdcc","category":"Thai"}