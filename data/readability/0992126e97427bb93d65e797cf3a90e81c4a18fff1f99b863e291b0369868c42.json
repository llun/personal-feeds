{"title":"นายกรัฐมนตรีเกาหลีใต้เปิดบัญชี Clubhouse แล้ว เริ่มสนทนาปัญหาต่าง ๆ กับประชาชนโดยตรง","link":"https://www.blognone.com/node/121302","date":1613873143000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/460x0w%20%281%29.png?itok=5pKB0wEY\"></p><div itemprop=\"description\"><p>Clubhouse แอปสนทนาด้วยเสียงที่กำลังเป็นที่นิยมทำให้คนดัง ๆ หลายคนกระโดดเข้าร่วมวงสนทนาของแอปนี้จำนวนมาก ล่าสุดสำนักข่าวเกาหลีรายงานว่า Chung Sye-kyun นายกรัฐมนตรีของเกาหลีใต้ก็เริ่มสมัครสมาชิก Clubhouse แล้วในชื่อ @gyunvely</p><p>บัญชีของนายกรัฐมนตรีสร้างขึ้นเมื่อวันที่ 14 กุมภาพันธ์ที่ผ่านมา โดยไบโอของเขาเขียนเป็นภาษาเกาหลีที่แปลว่า “ผู้ใส่แจ็คเก็ตสีเหลือง” ซึ่งหมายถึงยูนิฟอร์มสีเหลืองที่นักการเมืองเกาหลีมักจะใส่ในช่วงวิกฤต</p><p>Chung ได้โพสต์ใน Facebook ของเขาด้วยว่าเขาได้ร่วมห้อง Clubhouse กับ Jung Cheong-rae สมาชิกพรรคเดโมแครตเกาหลี และเขาได้ร่วมพูดเป็นเวลากว่าชั่วโมงด้วย ซึ่งก็มีคำถามถึงเขามากมาย เช่น ปัญหาเรื่องอสังหาริมทรัพย์หรือการคุกคามทางร่างกายในวงการกีฬา ซึ่งการใช้แอปแชทแบบเสียงอย่างเดียวทำให้ทุกคนสามารถสนทนาโดยไม่ต้องวางแผนมาก่อน และเขามองว่าเป็นเครื่องมือสนทนาที่ดีกว่าโซเชียลมีเดียอื่น ๆ โดยเฉพาะตอนนี้ที่เราอยู่ในยุคที่ต้องรักษาระยะห่างในการสื่อสาร</p><p>ที่มา - <a href=\"https://www.facebook.com/peopleinside2012/posts/5938105316215743\">정세균 (Facebook)</a>, <a href=\"https://techcrunch.com/2021/02/20/south-koreas-prime-minister-has-joined-clubhouse/\">TechCrunch</a></p><p><img alt=\"No Description\" src=\"https://www.blognone.com/sites/default/files/externals/05dffda3110ec3eac7ae4acc9c00297c.jpg\"><br>ภาพจาก <a href=\"https://www.facebook.com/peopleinside2012/posts/5938105316215743\">정세균 (Facebook)</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0992126e97427bb93d65e797cf3a90e81c4a18fff1f99b863e291b0369868c42","category":"Thai"}