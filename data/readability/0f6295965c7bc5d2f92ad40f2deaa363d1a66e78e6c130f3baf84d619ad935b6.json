{"title":"[ลือ] Kuo นักวิเคราะห์ขาประจำ บอก iPhone 13 รอยบากด้านบนเล็กลง, รุ่น Pro จอ 120Hz","link":"https://www.blognone.com/node/121458","date":1614641070000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>Ming-Chi Kuo นักวิเคราะห์สินค้าแอปเปิล ที่มีประวัติให้ข้อมูลสินค้าใหม่แอปเปิลได้ค่อนข้างแม่นยำ ออกรายงานล่าสุดว่าด้วย iPhone ที่จะวางขายในปีนี้ซึ่งตอนนี้เรียกกันก่อนว่า iPhone 13 ไปจนถึง iPhone รุ่นที่จะขายในปีต่อ ๆ ไป มีรายละเอียดดังนี้</p><p><strong>iPhone 13</strong> หรือ iPhone รุ่นที่จะออกมาในปีนี้</p><ul><li>มี 4 รุ่นย่อย หน้าจอเท่ากับ iPhone 12 ทุกประการ ได้แก่ iPhone 13 mini, iPhone 13, iPhone 13 Pro และ iPhone 13 Pro Max</li><li>ทุกรุ่นใช้พอร์ต Lightning เหมือนเดิม</li><li>รอยบากด้านบนหน้าจอ (notch) มีขนาดเล็กลง</li><li>รุ่น Pro หน้าจอ 120Hz เทคโนโลยี LTPO</li><li>รุ่น Pro อัพเกรดกล้อง Ultra-wide เป็น f/1.8 และ Autofocus</li><li>ยังไม่มีแผนนำ Touch ID ใส่กลับเข้ามา</li><li>แบตเตอรี่ความจุเพิ่มขึ้น ทำให้เครื่องมีน้ำหนักมากขึ้น</li></ul><p>Kuo ยังให้ข้อมูลเกี่ยวกับ iPhone รุ่นจะวางขายในปี 2022 เป็นต้นไปด้วย</p><ul><li>iPhone SE 5G ใช้ดีไซน์จอ 4.7 นิ้ว แบบเดิม แต่ใช้รองรับ 5G วางขายปี 2022</li><li>iPhone 14 รอยบากหน้าจอจะเปลี่ยนเป็นกล้องหน้าแบบเจาะรู (punch hole) เหมือนซัมซุง Galaxy</li><li>อาจออก iPhone หน้าจอพับได้ในปี 2023 ขนาดจอ 7.5-8 นิ้ว</li><li>iPhone รุ่นปี 2023 จะเป็นหน้าจอเต็มเครื่อง ไม่มีรูกล้องหน้าแล้ว</li></ul><p>ที่มา: 9to5Mac <a href=\"https://9to5mac.com/2021/03/01/kuo-iphone-13-series-to-feature-smaller-notch-120hz-display-larger-batteries-more/\">[1]</a>, <a href=\"https://9to5mac.com/2021/03/01/punch-hole-iphone-5g-se/\">[2]</a>, <a href=\"https://9to5mac.com/2021/03/01/kuo-apple-8-inch-foldable-iphone-2023/\">[3]</a></p><p><img src=\"https://www.blognone.com/sites/default/files/externals/01944fa79826ebd597f4349e8efb288c.png\" alt=\"iPhone\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f6295965c7bc5d2f92ad40f2deaa363d1a66e78e6c130f3baf84d619ad935b6","category":"Thai"}