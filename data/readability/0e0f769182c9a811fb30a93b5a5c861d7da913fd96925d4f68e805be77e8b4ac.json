{"title":"Trend Micro เตือน แอพแชร์ไฟล์ SHAREit บน Android มีช่องโหว่หลายตัว แจ้งบริษัทแล้วไม่สนใจ","link":"https://www.blognone.com/node/121228","date":1613537394000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/shareit.png?itok=SH9yKPyc\"></p><div itemprop=\"description\"><p>SHAREit เป็นแอพแชร์ไฟล์ข้ามอุปกรณ์ที่ได้รับความนิยมอย่างสูง เดิมทีมันเป็นบริการของ Lenovo แต่ภายหลังก็แยกบริษัทออกมาเป็นเอกเทศในชื่อ Smart Media4U</p><p>SHAREit เวอร์ชัน Android มียอดดาวน์โหลดบน Play Store เกิน 1 พันล้านดาวน์โหลด อย่างไรก็ตาม บริษัทความปลอดภัย Trend Micro ก็แจ้งเตือนว่าแอพเวอร์ชัน Android มีช่องโหว่ความปลอดภัยหลายอย่าง ที่อาจเปิดให้แฮ็กเกอร์รันโค้ดจากระยะไกล หรือติดตั้งไฟล์ APK ที่เป็นมัลแวร์ได้ รวมถึงอาจโดน man-in-the-middle (MITM) หลอกดาวน์โหลดไฟล์ได้ด้วย</p><p>Trend Micro บอกว่าส่งข้อมูลให้ SHAREit แล้วแต่ยังไม่ได้รับการตอบกลับใดๆ เป็นเวลา 3 เดือนแล้ว จึงตัดสินใจออกมาเปิดเผยข้อมูลนี้ต่อสาธารณะ</p><p>ที่มา - <a href=\"https://www.trendmicro.com/en_us/research/21/b/shareit-flaw-could-lead-to-remote-code-execution.html\">Trend Micro</a></p><p><img alt=\"No Description\" src=\"https://www.blognone.com/sites/default/files/externals/bd9104b3b23234e12d25bd81c4c1552e.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e0f769182c9a811fb30a93b5a5c861d7da913fd96925d4f68e805be77e8b4ac","category":"Thai"}