{"title":"Square แพลตฟอร์มการเงินของ Jack Dorsey ซีอีโอ Twitter เข้าถือหุ้นใหญ่แอปฟังเพลง Tidal","link":"https://www.blognone.com/node/121526","date":1614867969000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/tidal.png?itok=skqcW0SR\"></p><div itemprop=\"description\"><p>Square บริษัทผู้ให้บริการระบบจ่ายเงิน ที่มี Jack Dorsey ซีอีโอ Twitter เป็นผู้ก่อตั้งและเป็นซีอีโอบริษัทนี้ด้วย ประกาศบรรลุข้อตกลงเพื่อเข้าซื้อหุ้นส่วนใหญ่ใน Tidal บริการฟังเพลงสตรีมมิ่ง ตามที่มี<a href=\"https://www.blognone.com/node/120264\">ข่าวก่อนหน้านี้</a> โดย Square จะจ่ายเป็นเงินสดและหุ้นของบริษัทมูลค่ารวม 297 ล้านดอลลาร์</p><p>Jay-Z ศิลปินผู้ก่อตั้ง Tidal จะเข้ามาเป็นหนึ่งในบอร์ดบริหารของ Square จากดีลนี้ ทั้งนี้ Tidal มีหุ้นส่วนเป็นศิลปินชื่อดังหลายคน โดยทั้งหมดจะยังคงถือหุ้น Tidal ต่อไป และ Tidal จะมาเป็นบริษัทในเครือของ Square แต่ยังบริหารงานอย่างอิสระต่อไป</p><p>คำถามที่หลายคนสนใจก็คือแพลตฟอร์มรับจ่ายเงินอย่าง Square ทำไมถึงมาซื้อกิจการแอปฟังเพลง ซึ่ง Jack Dorsey ก็อธิบายว่าเพื่อสร้างแนวทางใหม่ให้ศิลปินสร้างรายได้ผ่านแพลตฟอร์มของ Square ขณะที่ Jay-Z บอกว่าสตรีมมิ่งอย่าง Tidal สร้างขึ้นบนหลักการรักษาผลประโยชน์ให้ศิลปินมากที่สุด การร่วมมือกับ Square จะทำให้มีเครื่องมือใหม่ ๆ สำหรับสนับสนุนศิลปินนั่นเอง</p><p>ที่มา: <a href=\"https://squareup.com/us/en/press/tidal\">Square</a></p><p><img src=\"https://www.blognone.com/sites/default/files/externals/79e7e87d7047f3c523c64c08682fd8bf.png\" alt=\"Tidal\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9414b1b6ca7196287bda76dda11edac7fe23ce35d440be89095f2e186089eb6c","category":"Thai"}