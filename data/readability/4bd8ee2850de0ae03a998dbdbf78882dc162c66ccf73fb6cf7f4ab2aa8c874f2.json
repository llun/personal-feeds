{"title":"ทำความรู้จัก Intel NUC มินิพีซี อาวุธลับของธุรกิจยุคใหม่ ใช้แทนคอมพิวเตอร์จริงได้","link":"https://www.blognone.com/node/121732","date":1615959158000,"content":"<div id=\"readability-page-1\" class=\"page\"><div itemprop=\"description\"><p>เทรนด์การใช้งานมินิพีซีอาจยังไม่เห็นมากนัก แต่มินิพีซีจะเป็นเทรนด์ที่กำลังมาในอนาคตแน่นอน เพราะด้วยขนาดเล็กเท่าฝ่ามือ พกพาไปไหนมาไหนสะดวก มีขุมพลังเทียบเท่ากับคอมพิวเตอร์และกินพลังงานน้อยกว่า</p><p>ที่บอกว่ามินิพีซีจะกลายเป็นเมกะเทรนด์นั้นไม่ใช่เรื่องเกินจริง เพราะนับวันคอมพิวเตอร์ โน้ตบุ๊ก ก็ยิ่งทำออกมาด้วยขนาดที่บางเบาลง อและแม้จะมีแท็บเล็ตมือถือที่ประสิทธิภาพการใช้งานแรงขึ้น แต่ก็ไม่สามารถใช้งานแทนคอมพิวเตอร์ได้โดยสมบูรณ์ ซึ่งมินิพีซีทำแทนได้</p><p>Intel ถือเป็นอีกแบรนด์ที่ตีตลาดมินิพีซี ในชื่อว่า Intel® Nuc หรือชื่อเต็มๆ คือ Next Unit of Computer หรือคอมพิวเตอร์ในรุ่นถัดไป เป็นเครื่องคอมพิวเตอร์อีกรูปแบบหนึ่งที่ออกแบบมาให้มีขนาดที่เล็กเพียง 4x4 นิ้ว สำหรับการทำงานที่ต้องการประสิทธิภาพไม่แตกต่างจากเครื่องคอมพิวเตอร์ปกติ แต่ได้ขนาดที่เล็กกว่าเพื่อความคล่องตัวและสามาถนำไปประยุกต์ใช้กับอุปกรณ์ต่างๆ ได้หลากหลาย ลดข้อจำกัดด้านขนาดในเครื่องคอมพิวเตอร์แบบเดิม</p><p><img alt=\"No Description\" src=\"https://www.blognone.com/sites/default/files/externals/d12ab7fa7569d9666fd9b55f296a1a8d.jpg\"></p><p>ปัจจุบัน Intel® Nuc มีรุ่นแยกย่อยถึง 7 รุ่น รองรับการใช้งานหลากหลายทั้งสายกราฟิก, เล่นเกมหนักๆ หรือสายสำนักงานทั่วไป ดังนี้</p><p>1.<strong>Intel® Nuc Extreme “Ghost Canyon”</strong> มินิพีซีสายสตรีมเกม กราฟิก ด้วยการออกแบบให้มีความยืดหยุ่นสามารถปรับแต่งสเปคของเครื่องได้เองตามความต้องการ ให้ทันกับเทคโนโลยีใหม่ มีซีพียูให้เลือกทั้ง Intel® Core™ i9K, I7, i5 และกราฟิกการ์ดที่ปรับเปลี่ยนเองได้ รวมถึงตัวเมนบอร์ดที่สามารถอัพเกรด Compute Element ได้เอง เหมาะสำหรับการใช้งานที่ต้องการประสิทธิภาพสูง ไม่ว่าจะใช้เล่นเกม สตรีมภาพและเสียงที่ความละเอียดสูง หรือการทำงานด้านกราฟิก</p><p><img alt=\"No Description\" src=\"https://www.blognone.com/sites/default/files/externals/9175beb36e440e1b835a518582b34f19.png\"></p><p>2.<strong>Intel® Nuc Enthusiast “Hades Canyon”</strong> มินิพีซีสายสตรีมเกมความละเอียดสูง มาพร้อมกับซีพียู Intel® Core™ i7,i5 พร้อมชิปกราฟิกประสิทธิภาพสูงในตัวเครื่อง ช่วยให้สามารถทำงานด้านกราฟิกและเล่นเกมที่ความละเอียด 4K ได้ถึง 6 จอ พร้อมกันได้ ในขนาดตัวเครื่องที่เล็กเพียง 1.2-1.3L เท่านั้น</p><p><img alt=\"No Description\" src=\"https://www.blognone.com/sites/default/files/externals/c50af20b89ffb663de301487deca1256.png\"></p><p>3.<strong>Intel® Nuc Performance “Frost Canyon” and “Bean Canyon”</strong> มินิพีซีตัวจิ๋วสายสำนักงาน ที่มาพร้อมสมรรถนะในระดับเดสก์ท็อป ด้วยตัวเครื่องที่มาพร้อมซีพียู Intel® Core™ i7, i5 ,i3 ให้ประสิทธิภาพการทำงานที่ยอดเยี่ยมสามารถต่อหน้าจอได้ถึง 4 จอพร้อมกัน เพื่อการทำงานที่หลากหลาย ไม่ว่าจะใช้แทนเครื่องคอมพิวเตอร์ในสำนักงาน ใช้เป็นโฮมเธียร์เตอร์ในบ้าน หรือเครื่องเล่นเกมขนาดย่อม ด้วยขนาดของตัวเครื่องที่เล็กเพียง 0.35-0.7L เท่านั้น</p><p><img alt=\"No Description\" src=\"https://www.blognone.com/sites/default/files/externals/edb5501fe38bfbc2552a946c6c115eaa.png\"></p><p>4.<strong>Intel® Nuc Pro “Quartz Canyon” and “Provo Canyon”</strong> ออกแบบเพื่อคนทำธุรกิจและการศึกษา เน้นที่ประสิทธิภาพและความทนทาน ด้วยตัวซีพียูที่ใช้เป็น Intel® Xeon, Intel® Core™ i7 vPro, Intel® Core™ i5 vPro, และ Intel® Core™ i3 ที่สามารถเปิดใช้งานได้แบบ 24x7 มีความน่าเชื่อถือในระดับอุสหากรรม สามารถประยุกต์ใช้ได้ในรูปแบบที่หลากหลาย เช่น ใช้ควบคุมป้ายโฆษณาดิจิทัล ทำเป็นเซิฟเวอร์สำหรับ SMB หรือการศึกษา รวมไปถึงใช้งานงานออฟิศเพื่อการสร้างสรรค์ชิ้นงาน</p><p><img alt=\"No Description\" src=\"https://www.blognone.com/sites/default/files/externals/254e253b97111331411cc22dea7eaae2.png\"></p><p>5.<strong>Intel® Nuc Rugged “Chaco Canyon”</strong> มินิพีซีสายอึด ด้วยตัวเครื่องที่ออกแบบเป็นระบบปิด ใช้การระบายความร้อนจากตัวบอดี้ ไม่ต้องมีพัดลมเพื่อระบายอากาศ ที่อาจทำให้ฝุ่นเข้าไปสะสมในตัวเครื่องจนระบบภายในเสียหายได้</p><p>ตัวเครื่องจึงมีอายุการใช้งานที่ยืนยาวกว่า ใช้งานได้แบบ 24x7 โดยไม่ต้องหยุดพัก เหมาะสำหรับการใช้งานในโรงงานอุตสาหกรรมที่มีฝุ่นและความร้อนสูงเน้นสมบุกสมบัน หรือติดตั้งในป้ายโฆษณาดิจิทัลที่มรขนาดเล็กและต้องเปิดตลอดเวลา รวมถึงการใช้งานวิเคราะห์ที่อยู่นอกศูนย์ข้อมูลเป็นต้น</p><p><img alt=\"No Description\" src=\"https://www.blognone.com/sites/default/files/externals/3e56a2e27ec7742fbcb3dbf9b01533ad.png\"></p><p>6.<strong>Intel® Nuc Essential “June Canyon”</strong> มินิพีซีสายแคสเกม มาพร้อมกับซีพียูรุ่นเล็กอย่าง Intel® Celeron และ Intel® Pentium และกราฟิกอย่าง UHD ที่สามารถแสดงผลสื่อความบันเทิงต่างๆ ในแบบ 4K ที่ 60Hz ได้อย่างราบลื่น มาพร้อมกับระบบปฏิบัติการ Windows 10 Home ที่พร้อมใช้งานได้ในทันที เหมาะสำหรับนักเรียนนักศึกษา นักแคสเกมที่ใช้เป็นเครื่องสตรีม รวมถึงการติดตั้งในป้ายโฆษณาดิจิทัลแบบประหยัดด้วยขนาดที่เล็กเพียง 0.65L เท่านั้น</p><p><img alt=\"No Description\" src=\"https://www.blognone.com/sites/default/files/externals/8bb13be280f002dfa73a013c39698af4.png\"></p><p>7.<strong>Intel® Nuc M15 Laptop kit</strong> ตัวนี้ไม่ใช่มินิพีซี แต่เป็นแล็ปท็อปบางเบารุ่นแรกของแบรนด์ Intel® NUC ซึ่งมอบสมรรถนะและการตอบสนองที่รวดเร็ว และการใช้งานที่ยาวนานด้วยแบตเตอรี่ที่พร้อมใช้งานได้ตลอดทั้งวันโดยที่ไม่ต้องเสียบปลั๊ก สามารถใช้งานด้านมัลติมีเดีย สร้างสรรค์ผลงาน หรือเล่นเกมเพื่อพักผ่อนหย่อนใจได้ในเครื่องเดียวด้วยความสามารถของ ซีพียู Intel® ® Core™ เจนเนอเรชั่น 11 และกราฟิก Intel® lris™ Xe ทำให้ Intel® Nuc M15 Laptop kit เป็นโน้ตบุ๊กที่ตอบโจทย์การใช้งานได้ในทุกรูปแบบ</p><p><img alt=\"No Description\" src=\"https://www.blognone.com/sites/default/files/externals/4aa76a0b56d1913fe13eabcdd1ab64cd.png\"></p><p><strong>สรุป</strong></p><p>จะเห็นได้ว่า Intel® Nuc ได้ถูกพัฒนามาเพื่อการใช้งานในรูปแบบต่างๆ ที่หลากหลายครอบคลุมในทุกๆ การใช้งาน ไม่ว่าจะเป็นการใช้งานในบ้าน สำหรับการเรียน หรือด้านความบันเทิง ทำงานทั่วๆ ไป ในองค์กร การใช้งานในโรงงานอุตสาหกรรม ไปจนถึงการประยุกต์ใช้งานในอุปกรณ์เฉพาะด้าน ครอบคลุมทุกความต้องการได้อย่างเหลือเชื่อ</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bd8ee2850de0ae03a998dbdbf78882dc162c66ccf73fb6cf7f4ab2aa8c874f2","category":"Thai"}