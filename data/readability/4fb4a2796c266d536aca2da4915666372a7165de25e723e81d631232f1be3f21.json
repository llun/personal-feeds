{"title":"เปิดตัวเกม Star Wars: Hunters โดย Zynga และ Lucasfilm Games ลง Switch และมือถือภายในปีนี้","link":"https://www.blognone.com/node/121258","date":1613632987000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/starwars.png?itok=D1TpVfsx\"></p><div itemprop=\"description\"><p>ยุคแห่งเกม Star Wars กำลังกลับมาอีกครั้งหลัง <a href=\"https://www.blognone.com/node/120996\">EA เสียสิทธิ์เอ็กซ์คลูซีฟ</a>ของแฟรนไชส์นี้ไป และ <a href=\"https://www.blognone.com/node/120528\">Lucasfilm Games กลับมาเปิดอีกครั้ง</a> ล่าสุด Nintendo ก็เปิดตัวเกม Star Wars: Hunters ใน Nintendo Direct เมื่อช่วงเช้ามืดที่ผ่านมา ซึ่งจะเป็นเกมต่อสู้ในอารีน่าแบบมัลติเพลเยอร์ ที่มีทั้งตัวละครที่ทุกคนคุ้นเคย และตัวละครใหม่ที่ไม่เคยเห็นมาก่อนในจักรวาล Star Wars มาเข้าร่วม</p><p>ตัวเกมเป็นเนื้อเรื่องช่วงหลังการล่มสลายของจักรวรรดิ์ และเหล่านักล่าค่าหัวจากทุกสารทิศจะต้องมาต่อสู้กันเพื่อชิงความเป็นใหญ่ จะมีตัวละครทั้งอดีตสตอร์มทรูเปอร์ ตัวละครไม่ทราบฝ่าย (แต่ดาบสีแดง ใส่หน้ากาก น่าจะเป็นซิธอโคไลท์) และนักล่าค่าหัวชาวแมนดาลอเรี่ยน</p><p>เกมนี้ถูกพัฒนาร่วมกันโดย Lucasfilm Games และ Zynga ผู้สร้างเกมตระกูล FarmVille ที่โด่งดังบน Facebook เตรียมจะลงทั้ง Nintendo Switch, iOS และ Android ภายในปีนี้ และไม่ต้องใช้สมาชิก Nintendo Online เพื่อเล่นมัลติเพลเยอร์</p><p>ที่มา - <a href=\"https://www.youtube.com/watch?v=lE_COidlDYk\">Nintendo</a>, <a href=\"https://www.starwars.com/news/star-wars-hunters-game-announce\">StarWars.com</a></p><iframe width=\"640\" height=\"365\" src=\"https://www.youtube.com/embed/lE_COidlDYk\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fb4a2796c266d536aca2da4915666372a7165de25e723e81d631232f1be3f21","category":"Thai"}