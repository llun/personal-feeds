{"title":"NVIDIA จับมือ VMware รันงาน AI บน vSphere ได้ประสิทธิภาพใกล้เคียง Bare Metal","link":"https://www.blognone.com/node/121680","date":1615770318000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Nvidia_logo.png?itok=9leOFdRX\"></p><div itemprop=\"description\"><p>NVIDIA เปิดตัวชุดซอฟต์แวร์ AI Enterprise ที่ปรับแต่งมารันบน VMware vSphere โดยระบุว่าได้ประสิทธิภาพด้อยกว่าการรันบนฮาร์ดแวร์จริง (bare metal) ไม่มากนัก</p><p>AI Enterprise เป็นชื่อเรียกรวมๆ ของซอฟต์แวร์ฝั่ง AI และ data science ของ NVIDIA ตั้งแต่ระดับล่างคือ CUDA, CUDA-X, GPU Operator, <a href=\"https://www.blognone.com/node/93598\">TensorRT</a>, <a href=\"https://www.blognone.com/node/105777\">RAPIDS</a> รวมถึงเฟรมเวิร์คโอเพนซอร์สยอดนิยมอย่าง TensorFlow, PyTorch</p><p><img alt=\"No Description\" src=\"https://www.blognone.com/sites/default/files/externals/ff8e5c97c9893c83ad29c9b765b7c484.png\"></p><p><img alt=\"No Description\" src=\"https://www.blognone.com/sites/default/files/externals/96bbed635c9d91409046a308f3e33980.png\"></p><p>ฝั่งของ VMware จะปรับแต่ง VMware vSphere 7 Update 2 ซึ่งเป็นการรันทั้งบน VM และ container (Tanzu) ให้รันได้เต็มประสิทธิภาพบนจีพียูของ NVIDIA</p><p>ผลคือประสิทธิภาพของการรันงาน AI บน vSphere จะเกือบเทียบเคียงการรันบนฮาร์ดแวร์จริงๆ ข้อดีของความร่วมมือนี้คืองานประมวลผล AI สามารถรันจากที่ไหนก็ได้ ขอแค่เป็นเซิร์ฟเวอร์หรือคลาวด์ที่มีจีพียู NVIDIA ช่วยให้การสเกลระบบคล่องตัวมากขึ้น</p><p><img alt=\"No Description\" src=\"https://www.blognone.com/sites/default/files/externals/8a7f640aac3f6229ee4b4fcfbfa96860.png\"></p><p>vSphere 7 Update 2 ยังรองรับ<a href=\"https://www.blognone.com/node/116348\">จีพียูตัวใหม่ล่าสุด NVIDIA A100</a> ที่มีฟีเจอร์เด่นคือการซอย GPU ออกเป็นหลาย instance (ชื่อเต็มๆ คือ multi-instance GPUs หรือ MIGs) เพื่อกระจายการประมวลผล และทำ live migration ระหว่าง instance ได้ด้วย</p><p><img alt=\"No Description\" src=\"https://www.blognone.com/sites/default/files/externals/36ceadd7bb1bec872704eb5a50a15c86.png\"></p><p>ที่มา - <a href=\"https://blogs.nvidia.com/blog/2021/03/09/vmware-ai-ready-enterprise-platform/\">NVIDIA</a>, <a href=\"https://blogs.vmware.com/vsphere/2021/03/announcing-vsphere-7-update-2-release.html\">VMware</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"018b1a2608e58df5feffa9d44e8387c2ee65e5da353663ed11ae34629964852d","category":"Thai"}