{"title":"กูเกิลเตรียมสนับสนุนโครงการโอเพนซอร์สให้ย้ายโค้ดมาเป็นภาษา Rust ลดบั๊กหน่วยความจำ","link":"https://www.blognone.com/node/121272","date":1613673364000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลประกาศความร่วมมือกับ ISRG องค์กรแม่ของ Let's Encrypt เตรียมช่วยเหลือโครงการโอเพนซอร์สสำคัญให้อิมพลีเมนต์ใหม่ด้วยภาษา Rust เพื่อแก้ปัญหาช่องโหว่หน่วยความจำ</p><p>เมื่อต้นเดือนที่ผ่านมากูเกิลประกาศความร่วมมือรูปแบบนี้โดยเข้าไป<a href=\"https://www.blognone.com/node/120986\">สนับสนุนโครงการ mod_tls ของ Apache</a> การประกาศขยายความร่วมมือครั้งนี้ทาง ISRG จะเข้าไปสนับสนุนให้โครงการต่างๆ ให้ค่อยๆ อิมพลีเมนต์เครื่องมือและไลบรารีส่วนต่างๆ เสียใหม่</p><p>กูเกิลมีประวัติช่วยเหลือโครงการโอเพนซอร์สแก้ปัญหาช่องโหว่จากบั๊กหน่วยความจำมานาน เช่น <a href=\"https://www.blognone.com/node/87888\">โครงการ OSS-Fuzz</a> ชุดทดสอบหน่วยความจำอัตโนมัติ ที่เปิดตัวตั้งแต่ปี 2016 และจนตอนนี้พบช่องโหว่ไปแล้ว 5,500 รายการจาก 375 โครงการ หากดูเฉพาะช่องโหว่ความปลอดภัยของโครงการ curl จำนวน 95 รายการ จะพบว่าช่องโหว่กว่าครึ่งจะหายไปหากอิมพลีเมนต์ด้วยภาษาที่ปลอดภัยจากช่องโหว่หน่วยความจำ</p><p>ที่มา - <a href=\"https://security.googleblog.com/2021/02/mitigating-memory-safety-issues-in-open.html\">Google Security Blog</a></p><p><img src=\"https://www.blognone.com/sites/default/files/externals/764b7f9da17c5c0234719cfa8439a354.jpg\" alt=\"\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"648b8eae1c3a87ea8e08e88a158bc64cddac65c736ed6f673fb6adf399b15aad","category":"Thai"}