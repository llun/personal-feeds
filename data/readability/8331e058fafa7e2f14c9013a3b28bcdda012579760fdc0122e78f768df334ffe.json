{"title":"Apple ประกาศซ่อม Apple Watch Series 5 และ SE ที่ชาร์จไฟไม่เข้า อัพเดต watchOS 7.3.1 ไม่ได้ ให้ฟรี","link":"https://www.blognone.com/node/121210","date":1613443325000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/watchicon_0.png?itok=NwUM12cp\"></p><div itemprop=\"description\"><p>ในอัพเดต <a href=\"https://www.blognone.com/node/121206\">watchOS 7.3.1</a> ที่ออกมาวันนี้ สำหรับ Apple Watch Series 5 และ Apple Watch SE โดยเฉพาะ แอปเปิลบอกว่าเป็นการแก้ไขปัญหาที่นาฬิกาสองรุ่นนี้ชาร์จไฟไม่ได้ หากเข้าสู่โหมดประหยัดพลังงาน (Power Reserve) ก็อาจมีข้อสงสัยว่าถ้า Apple Watch เข้าสู่โหมดดังกล่าว และชาร์จไฟไม่ได้จริง ๆ จนเกิดปัญหาอัพเดตไม่ได้ จะทำอย่างไร</p><p>แอปเปิลระบุใน<a href=\"https://support.apple.com/th-th/HT212180\">หน้าสนับสนุน</a>ว่า มีผู้ใช้ Apple Watch Series 5 และ Apple Watch SE ที่ใช้ watchOS 7.2 หรือ 7.3 กลุ่มเล็ก ๆ ที่เจอปัญหานี้ โดยสามารถตรวจสอบว่า Apple Watch ที่ใช้พบปัญหานี้ด้วยหรือไม่ ให้วางนาฬิกาบนที่ชาร์จ จากนั้นรออย่างน้อย 30 นาที</p><p>หากผ่านไป 30 นาที นาฬิกายังไม่ชาร์จ แอปเปิลแนะนำให้ติดต่อฝ่ายช่วยเหลือของแอปเปิล เพื่อส่งซ่อมแบบไม่มีค่าใช้จ่าย แต่หากผู้ใช้งานยังไม่เจอปัญหานี้ก็ให้อัพเดตเป็น watchOS 7.3.1 ที่ป้องกันปัญหานี้แล้ว</p><p>ที่มา: <a href=\"https://www.macrumors.com/2021/02/15/apple-free-repairs-apple-watch-power-reserve-bug/\">MacRumors</a></p><p><img alt=\"alt=&quot;Apple Watch&quot;\" src=\"https://www.blognone.com/sites/default/files/externals/d4f23bea82b5d8e18128a4564cb60a71.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8331e058fafa7e2f14c9013a3b28bcdda012579760fdc0122e78f768df334ffe","category":"Thai"}