{"title":"Firefox 87 เปิดโหมด Private หน้าเว็บไม่พังแล้ว, Find in Page แสดงสีใน scrollbar","link":"https://www.blognone.com/node/121849","date":1616553524000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/firef.png?itok=VEaVrrwS\"></p><div itemprop=\"description\"><p>Mozilla ออก Firefox 87 มีของใหม่ที่สำคัญ 3 อย่าง</p><ul><li>การค้นหาคำในเว็บเพจ (Find in Page) หากเลือกตัวเลือก Highlight All จะแสดงตำแหน่งของคำนั้นใน scrollbar (แบบเดียวกับ Chrome แต่ Firefox เพิ่งมี)</li><li>เริ่มใช้<a href=\"https://www.blognone.com/node/121817\">นโยบาย HTTP Referrer แบบใหม่</a> ส่งค่า referrer ให้เว็บปลายทางแค่โดเมนเนมของเว็บต้นทาง ตัดพาธและพารามีเตอร์ด้านหลังออก</li><li>โหมด Private Browsing เพิ่มฟีเจอร์ใหม่ชื่อ SmartBlock ออกมาแก้ปัญหาการท่องเว็บแบบพรางตัว บล็อคสคริปต์ต่างๆ อาจทำให้บางเว็บแสดงผลเพี้ยน รูปไม่ขึ้น หรือโหลดช้ากว่าปกติ ฟีเจอร์ SmartBlock ใช้วิธีไม่บล็อคสคริปต์ 100% แต่แทรกสคริปต์ตัวแทน (stand-in scripts) ที่ทำงานเหมือนกันลงไปแทน พฤติกรรมการแสดงผลหน้าเว็บจึงไม่เพี้ยน แต่สคริปต์ตัวแทนแบบนี้จะทำงานแบบ local ไม่สามารถตามรอยผู้ใช้ได้</li></ul><p>ีฟีเจอร์อื่นๆ คือ รองรับตัวอ่านหน้าจอ VoiceOver ของ macOS, ปิดการทำงานของปุ่มลัด Backspace = ถอยหลัง เพื่อแก้ปัญหากดพลาดแล้วข้อมูลในฟอร์มหาย (ใครชอบใช้ปุ่มนี้ สามารถเปิดคืนได้จากหน้า about:config), ตัดรายการไม่จำเป็นออกจากเมนู Help</p><p><img alt=\"No Description\" src=\"https://www.blognone.com/sites/default/files/externals/5705b1f237ace1e4b76a6bef4edd43a7.png\"></p><p>ที่มา - <a href=\"https://blog.mozilla.org/security/2021/03/23/introducing-smartblock/\">Mozilla</a>, <a href=\"https://www.mozilla.org/en-US/firefox/87.0/releasenotes/\">Mozilla</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8501ced1db248659fce60c109e21e4e775a6f6ac68399b1ce33ba1424b0ff30","category":"Thai"}