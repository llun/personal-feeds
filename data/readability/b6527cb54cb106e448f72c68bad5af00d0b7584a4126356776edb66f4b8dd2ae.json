{"title":"VISA ออกผลสำรวจ โควิดกระตุ้นใช้จ่าย cashless คนไทยอยู่แบบไร้เงินสดได้เฉลี่ย 8 วัน","link":"https://www.blognone.com/node/121857","date":1616570308000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 24 March 2021 - 14:18</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/visa.png?itok=j0kYyaou\"></p><div itemprop=\"description\"><p>VISA ประเทศไทยออกผลสำรวจพฤติกรรมและความคิดเห็นคนไทย 1,000 คน อายุระหว่าง 18-65 ปี มีรายได้ไม่ต่ำกว่า 15,000 บาทต่อเดือน เริ่มทำการสำรวจตั้งแต่ไตรมาสสามปี 2020 ซึ่งเป็นช่วงหลังประกาศล็อกดาวน์ พบว่า สถานการณ์โรคระบาด กระตุ้นผู้คนให้ใช้จ่ายแบบไร้เงินสดมากขึ้น โดยการถามความเห็นระบุว่า คนไทยสามารถอยู่ได้โดยไม่ใช้เงินสดได้นาน 8 วันโดยเฉลี่ย</p><p>ในการถามความเห็นว่าแต่ละคนสามารถอยู่ได้โดยไม่ใช้เงินสดนานเท่าไร พบว่า 19% อยู่ได้นานถึงสัปดาห์, 6% อยู่ได่นานเกินสัปดาห์ แต่ไม่เกินเดือน, 4% อยู่ได้ถึงเดือน และ 7% อยู่ได้นานเกินเดือน สุธิพงษ์ ตันติยานนท์ ผู้จัดการ VISA ประจำประเทศไทย ระบุว่าว่าเป็นผลจากช่องทางรับจ่ายแบบไร้เงินสดมีความหลากหลายและครอบคลุมมากขึ้น เช่นเดลิเวอรี่อาหาร ก็ใช้จ่ายไร้เงินสดได้ หรือขึ้นรถเมล์ซื้อของเซเว่นอีเลฟเว่นก็แตะจ่ายได้</p><p><img alt=\"No Description\" src=\"https://www.blognone.com/sites/default/files/externals/0514ac4019ebf0281027870ecf896e51.jpg\"><br>ภาพโดย <a href=\"https://pixabay.com/photos/open-sign-visa-sign-open-store-1309682/\">multifacetedgirl</a></p><p>มี 26% ในจำนวนผู้ตอบแบบสำรวจ ได้ลองใช้การแตะเพื่อจ่ายผ่านสมาร์ทโฟนเป็นครั้งแรก ซึ่งคาดว่ารวมการจ่ายผ่านอีวอลเลตแล้ว, 23% แตะจ่ายผ่านบัตรแบบ Contactless เป็นครั้งแรก และ 21% จ่ายผ่าน QR เป็นครั้งแรก ในผลสำรวจระบุด้วยว่า 51% พกเงินสดน้อยลง เมื่อเทียบกับการสำรวจปีที่แล้วยังอยู่แค่ 30%</p><p>สุธิพงษ์ ระบุเพิ่มเติมว่า ในอนาคต VISA จะทำการรับจ่ายให้ครอบคลุมมากขึ้น ไม่ว่าจะเป็นการแตะจ่ายบนรถไฟใต้ดิน, เรือโดยสาร ซึ่งคาดว่าจะเห็นผลในปีนี้ และขยายแตะจ่ายบนรถเมล์ให้ได้ 3,000 คัน และจะมีความร่วมมือด้านการแบ่งปันข้อมูลกับธนาคารแห่งประเทศไทย ซึ่งต้องรอแถลงในอีก 2-3 เดือนข้างหน้า</p><p><img alt=\"No Description\" src=\"https://www.blognone.com/sites/default/files/externals/515fdda1e50206febd78d7926ca7ca2c.jpg\"></p><p>ที่มา - งานแถลงข่าว</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6527cb54cb106e448f72c68bad5af00d0b7584a4126356776edb66f4b8dd2ae","category":"Thai"}