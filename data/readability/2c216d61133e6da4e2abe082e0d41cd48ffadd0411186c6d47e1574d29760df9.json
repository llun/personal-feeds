{"title":"รีวิว Asus TUF Gaming A15 สเปคครบเครื่องในราคาที่แพงขึ้นกว่าเดิม","link":"https://www.blognone.com/node/121130","date":1612939335000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nismod</span><p><img src=\"https://www.blognone.com/sites/default/files/badges/badge-trainee-shadow.png\" alt=\"Trainee\" title=\"Trainee\"><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 10 February 2021 - 13:42</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/asus.png?itok=CnhdGBM1\"></p><div itemprop=\"description\"><p>แล็บท็อป TUF Gaming ที่เป็นแบรนด์เกมมิ่งรุ่นเริ่มต้น ราคาเข้าถึงได้ของ ASUS ในปีนี้มีการอัพเกรดที่มากขึ้นกว่าเดิมในปีที่แล้วโดยเฉพาะการ์ดจอ จากที่ปีที่แล้วใช้แค่รุ่นเก่ากลาง ๆ อย่าง GTX 1660Ti แต่ปีนี้ ASUS ให้มาเกือบสุดที่ RTX 3070 แต่ก็ต้องแลกมาด้วยราคาที่กระโดดขึ้นมากว่า 10,000 บาทเลย</p><p>แต่ในภาพรวมก็ถือเป็นแล็บท็อปเกมมิ่งที่น่าสนใจรุ่นหนึ่ง เพราะสเปคที่ไปเกือบสุด แต่ค่าตัวค่ำกว่ารุ่นสเปคใกล้ ๆ กันในแบรนด์ ROG ด้วยซ้ำไป</p><p><img alt=\"No Description\" src=\"https://www.blognone.com/sites/default/files/externals/dd147978bcdf6f912921592a1ae537cb.jpg\"></p><h3>ดีไซน์และสเปค</h3><p>ในแง่ของดีไซน์อาจเป็นหนึ่งในจุดด้อยของซีรีย์ TUF Gaming ที่ดูเน้นแสดงความอึดถึกทน ไม่ได้เน้นไปที่ความโฉมเฉี่ยวเหมือนรุ่นใหญ่อย่าง ROG ซึ่งก็เข้าใจได้ในแง่การวางตัวสินค้า โดยดีไซน์ขชอง TUF Gaming A15 (FA506QR-AZ001T) รุ่นที่ผมได้มารีวิวยังคงดีไซน์เอาไว้แบบเดียวกันกับปีที่แล้ว</p><p><img alt=\"No Description\" src=\"https://www.blognone.com/sites/default/files/externals/3703687ab528f5cb803bdb55af7a0301.jpg\"></p><p><img alt=\"No Description\" src=\"https://www.blognone.com/sites/default/files/externals/d612dd78fc3b17c045086a87019323b5.jpg\"></p><p><img alt=\"No Description\" src=\"https://www.blognone.com/sites/default/files/externals/73f0e75be8ac2d1fe676c541624a73fb.jpg\"></p><p><img alt=\"No Description\" src=\"https://www.blognone.com/sites/default/files/externals/19e87cd098143f3dd8cae7a736986a3e.jpg\"></p><p><img alt=\"No Description\" src=\"https://www.blognone.com/sites/default/files/externals/64e5f5b7e5dabd6d6ab366b5729318a5.jpg\"></p><p><img alt=\"No Description\" src=\"https://www.blognone.com/sites/default/files/externals/8661e0d4877104bb98da5e44d192b24d.jpg\"></p><p><img alt=\"No Description\" src=\"https://www.blognone.com/sites/default/files/externals/6fe90820cfc941b93736c83c223f96be.jpg\"></p><p>ส่วนสเปคก็อย่างที่เกริ่นไปว่าค่อนข้างสุด</p><ul><li>ซีพียู AMD Ryzen 7 5800H</li><li>แรม 16GB DDR4 3200MHz (8GB x2) อัพได้สูงสุด 32GB</li><li>การ์ดจอ GeForce RTX 3070 8GB GDDR6</li><li>SSD NVMe PCIe 3.0x4 ความจุ 1TB และมีสล็อต M.2 เหลือให้เพิ่มอีกสล็อต</li><li>หน้าจอ 15.6 นิ้ว FHD IPS รีเฟรชเรท 240Hz รองรับ sRGB 100.00%</li></ul><p><img alt=\"No Description\" src=\"https://www.blognone.com/sites/default/files/externals/0b4986e93ea72b0b6bb4a90ab42cd7a9.png\"></p><p><img alt=\"No Description\" src=\"https://www.blognone.com/sites/default/files/externals/fc328a195ed554bebdc4d41e47da1dcc.png\"></p><h3>เบนช์มาร์ค</h3><p><img alt=\"No Description\" src=\"https://www.blognone.com/sites/default/files/externals/c3210d189fb98ea06229805c1296055a.png\"></p><p><img alt=\"No Description\" src=\"https://www.blognone.com/sites/default/files/externals/f6f4cb5620d3b6c5628a179857cbb16e.png\"></p><p><img alt=\"No Description\" src=\"https://www.blognone.com/sites/default/files/externals/72788105e5d84a401950cb2bfd5bc674.png\"></p><p><img alt=\"No Description\" src=\"https://www.blognone.com/sites/default/files/externals/5bd386f988f2c49d0680a11d4b49794a.png\"></p><p><img alt=\"No Description\" src=\"https://www.blognone.com/sites/default/files/externals/456c60b94530d0f90c0ce1465ba839a6.png\"></p><p><img alt=\"No Description\" src=\"https://www.blognone.com/sites/default/files/externals/72ed82b68770977cd9e5c708d4ff295c.png\"></p><h3>การใช้งานเล่นเกมจริง</h3><p>หนึ่งในเกมที่น่าจะกินสเปคที่สุดแล้วตอนนี้คือ Cyberpunk 2077 ผมเล่นด้วยการตั้งค่า Ultra ทุกอย่างรวมถึง Ray Tracing ด้วย และลองไปวิ่งเล่นในเมืองที่ asset ค่อนข้างเยอะ ผลออกมาคือ FPS เฉลี่ยอยู่ที่ราว 40 FPS ซึ่งก็ถือว่าไม่แย่ ส่วนหากออกนอกเมืองที่เป็นทะเลทราย ก็มีขึ้นไปที่ 60-70 อยู่เหมือนกัน</p><p><img alt=\"No Description\" src=\"https://www.blognone.com/sites/default/files/externals/14092f91c2c5409f9ec9757892b27d60.png\"></p><p>ส่วนอีกเกมคือ Assassin’s Creed: Odyssey (รอ Valhalla ลดราคา) ที่แอบกินสเปคอยู่ไม่น้อยเหมือนกัน ตั้งค่า Ultra ทุกอย่าง และลองรันด้วยเบนช์มาร์คผลออกมาตามนี้</p><p><img alt=\"No Description\" src=\"https://www.blognone.com/sites/default/files/externals/e3e1591c736cf0102f5bf24e2d64c1c3.png\"></p><p>อีกเกมคือ GTA V ที่ตั้งสุดทุกอย่างและเปิด MSAA ที่กินพลังฮาร์ดแวร์มากกว่า FXAA ผลเบนช์มาร์คเท่าที่สังเกตต่ำสุดจะอยู่ราว 50-60FPS เฉลี่ย ๆ ก็อยู่ที่ 70-80FPS</p><p><img alt=\"No Description\" src=\"https://www.blognone.com/sites/default/files/externals/f20038456520f2a560c94a77e774f14a.png\"></p><p>ส่วนเรื่องความร้อน แน่ล่ะว่าตอนเล่นเกมหนัก ๆ และพัดลมตัวเครื่องเปิดสุด เสียงดังอยู่เหมือนกัน แต่สำหรับอุณหภูมิบนคีย์บอร์ดถือว่าไม่ร้อนเกินไปเลย สามารถใช้งานต่อเนื่องได้สบาย</p><p><img alt=\"No Description\" src=\"https://www.blognone.com/sites/default/files/externals/a3271fde5e8e7be7611841c49cd2d4de.jpg\"></p><p>อย่างไรก็ตามปัญหาหนึ่ง (อาจจะไม่ถึงกับเป็นปัญหาเสียทีเดียว) ที่เจอคือลำโพงของ A15 รุ่นนี้ไม่ได้ดังหรือเด่นชัดมากนัก แม้ ASUS จะบอกว่ามีการปรับปรุงเรื่องเบสหรือความดังขึ้นก็ตาม คิดว่าต่อลำโพงนอกหรือใส่หูฟังน่าจะได้อรรถรสในการเล่นมากกว่า</p><p><img alt=\"No Description\" src=\"https://www.blognone.com/sites/default/files/externals/0f8896b79e49354fad10b60a4b09e4c2.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c216d61133e6da4e2abe082e0d41cd48ffadd0411186c6d47e1574d29760df9","category":"Thai"}