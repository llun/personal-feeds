{"title":"Airbnb เพิ่มตัวเลือกค้นหาที่พัก Flexible Dates ระบุสถานที่ ยังไม่ต้องระบุวันที่จะไป","link":"https://www.blognone.com/node/121376","date":1614215440000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 25 February 2021 - 08:10</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/airbnb.png?itok=OYtQvqHx\"></p><div itemprop=\"description\"><p>Airbnb ประกาศเพิ่มตัวเลือกแบบใหม่ในการค้นหาที่พัก Flexible Dates จากเดิมที่ผู้ใช้งานค้นหาที่พักจะต้องกำหนดวันที่ต้องการเข้าพัก ในตัวเลือกแบบใหม่นี้สามารถกำหนดค่าค้นหาแบบกว้าง ๆ ได้ เช่น ต้องการพักช่วงวันหยุดสุดสัปดาห์ หรือตลอดสัปดาห์ หรือยาวหนึ่งเดือน โดยค่าที่ต้องระบุมีเพียงเมืองหรือสถานที่ ที่ต้องการเดินทางไป</p><p>การค้นหาแบบยืดหยุ่นวันเดินทางนี้ เป็นไปตามที่ Airbnb รายงานจากผลสำรวจ ว่าคนต้องการเลือกเดินทางท่องเที่ยวนอกช่วงเทศกาลมากขึ้น ซึ่งเป็นผลกระทบจากโควิด-19 นั่นเอง และ Airbnb มองว่ารูปแบบการเดินทางท่องเที่ยวใหม่นี้จะเปลี่ยนไปอีกช่วงระยะเวลาหนึ่ง</p><p>ตัวเลือกการค้นหาแบบใหม่นี้จะเริ่มทยอยเปิดใช้งาน โดยสามารถเลือกค้นหาได้ทั้งแบบระบุวันหรือแบบเป็นช่วง Flexible Dates นี้</p><p>ที่มา: <a href=\"https://news.airbnb.com/new-flexible-search/\">Airbnb</a></p><p><img alt=\"alt=&quot;Airbnb&quot;\" src=\"https://www.blognone.com/sites/default/files/externals/3918ac57e718cc8587c2f4f7d8e574b5.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f5f46e1fd8a753c7b421bb19fac99373393d7066e54573a3be72fc5e384d5b1","category":"Thai"}