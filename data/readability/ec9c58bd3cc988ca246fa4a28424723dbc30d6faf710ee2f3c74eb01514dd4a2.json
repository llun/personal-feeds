{"title":"ทวิตเตอร์เพิ่มป้ายกำกับโพสต์ที่อาจได้มาจากการแฮ็ก หรือมีข้อมูลรั่วไหล","link":"https://www.blognone.com/node/121349","date":1614126272000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121349\" title=\"ทวิตเตอร์เพิ่มป้ายกำกับโพสต์ที่อาจได้มาจากการแฮ็ก หรือมีข้อมูลรั่วไหล \">ทวิตเตอร์เพิ่มป้ายกำกับโพสต์ที่อาจได้มาจากการแฮ็ก หรือมีข้อมูลรั่วไหล</a></h2><p></p><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 24 February 2021 - 07:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/295px-Twitter_bird_logo_2012.svg_.png?itok=uwaG_xPK\"></p><div itemprop=\"description\"><p>มีคนไปเจอทวิตเตอร์เพิ่มป้ายกำกับโพสต์ชนิดใหม่ ระบุว่าเป็นข้อมูลที่อาจได้มาจากการแฮ็ก หรือมีข้อมูลรั่วไหล เห็นจากโพสต์ของบัญชี The Grayzone เว็บไซต์ข่าวอิสระที่ลงเนื้อหาโพสต์เรื่องเอกสารรั่วไหลที่เกี่ยวกับการเมืองอังกฤษและรัสเซีย</p><p>ตัวป้ายกำกับระบุว่า These materials may have been obtained through hacking และจะปรากฏตอนที่ผู้ใช้งานพยาสยามรีทวีตด้วย เป็นการย้ำเตือนให้รู้อีกครั้งก่อนจะรีทวีตออกไป ซึ่งถือเป็นครั้งแรกที่ทวิตเตอร์แสดงป้ายกำกับในสื่อที่ลงเป็นภาษาอังกฤษ</p><p>โดยก่อนหน้านี้เคยแสดงในโพสต์ข่าวภาษาอิตาลีเรื่องเกี่ยวกับวัคซีน COVID-19 ของไฟเซอร์ ระบุว่า These materials may have been obtained through hacking or may be manipulated เชิงว่าอาจมีข้อมูลที่ได้มาจากการแฮ็ก หรือถูกควบคุม</p><p>ทวิตเตอร์ระบุว่าที่ต้องเพิ่มป้ายกำกับ เพราะก่อนหน้านี้ ทวิตเตอร์บล็อกโพสต์ของ New York Post ที่มีเนื้อหาเอกสารรั่วไหลจากโน้ตบุ๊กของ Hunter Biden ลูกชาย Joe Biden แล้วทวิตเตอร์ถูกวิจารณ์ว่าหุนหันพลันแล่นเกินไป ทวิตเตอร์จึงทำเป็นป้ายกำกับแทน</p><p><img alt=\"No Description\" src=\"https://www.blognone.com/sites/default/files/externals/f9a867f72720f4f138eb3e76ac186059.png\"></p><p>ที่มา - <a href=\"https://mashable.com/article/twitter-hacked-materials-warning-label/?utm_source=feedburner&amp;utm_medium=feed&amp;utm_campaign=Feed%3A+Mashable+%28Mashable%29\">Mashable</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec9c58bd3cc988ca246fa4a28424723dbc30d6faf710ee2f3c74eb01514dd4a2","category":"Thai"}