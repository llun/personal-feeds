{"title":"Coinbase ถูกปรับ 200 ล้านบาทจากการใช้บอตปั่นยอดซื้อขาย","link":"https://www.blognone.com/node/121793","date":1616221836000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/coinbase.png?itok=nLh2IvIo\"></p><div itemprop=\"description\"><p>คณะกรรมการกำกับการซื้อขายสัญญาล่วงหน้า (Commodity Futures Trading Commission - CFTC) สั่งปรับ Coinbase ตัวกลางซื้อขายเงินคริปโตเป็นเงิน 6.5 ล้านดอลลาร์หรือประมาณ 200 ล้านบาทหลังพบว่าบริษัทเขียนบอตซื้อขายหลักทรัพย์บนกระดาน GDAX ของตัวเองโดยไม่เปิดเผยให้ครบถ้วน</p><p>คณะกรรมการระบุว่าแม้ GDAX จะเปิดเผยว่าซื้อขายเองด้วย แต่ไม่แจ้งให้ชัดเจนว่ามีบอตซื้อขายหลายตัว และซื้อขายผ่านหลายบัญชี จนทำให้ข้อมูลการซื้อขายที่ดัชนีต่างๆ นำไปใช้งานนั้นไม่ตรงความเป็นจริง</p><p>ทาง GDAX ใช้บอตสองตัวคือ Hedger และ Replicator โดยระบุว่าทั้งสองตัวมีวัตถุประสงค์ต่างกัน แต่ในความเป็นจริงหลายครั้งคำสั่งซื้อขายของบอตสองตัวก็จับคู่กันเอง ทำให้ข้อมูลการซื้อขายถูกรายงานออกไป และทำให้ดูเหมือนว่าตลาดกำลังคึกคักกว่าความเป็นจริง</p><p>ที่มา - <a href=\"https://www.cftc.gov/PressRoom/PressReleases/8369-21\">CTFC</a></p><p><img alt=\"No Description\" src=\"https://www.blognone.com/sites/default/files/externals/ada253e3cf78487a1fd11f6345e0ddd9.jpg\"></p><p>ภาพโดย <a href=\"https://pixabay.com/photos/chart-trading-courses-forex-1905225/\">PIX1861</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1df6caeccf6a2361febf8203a95d4763d0a556b1c8165521fca43b75ec2b2bdf","category":"Thai"}