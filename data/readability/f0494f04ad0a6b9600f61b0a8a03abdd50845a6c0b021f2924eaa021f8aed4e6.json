{"title":"กูเกิลดึงตัว Uri Frank อดีตผู้บริหารอินเทล มาคุมทีมออกแบบชิปสำหรับเซิร์ฟเวอร์","link":"https://www.blognone.com/node/121833","date":1616475604000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลประกาศแต่งตั้ง Uri Frank อดีตรองประธานอินเทลที่รับผิดชอบทีมวิศวกรออกแบบซีพียู เข้ามารับตำแหน่งรองประธานฝ่ายวิศวกรรมรับผิดชอบทีมออกแบบชิปสำหรับใช้งานในกูเกิลเอง</p><p>Uri จะสร้างทีมใหม่ในอิสราเอลเพื่อออกแบบชิปแบบ system-on-chip (SoC) ให้เหมาะกับงานของกูเกิลโดยเฉพาะ ตัว Uri เองเมื่อประกาศรับตำแหน่งแล้วก็<a href=\"https://www.linkedin.com/posts/uri-frank-95ab5330_build-for-everyone-google-careers-activity-6779764218351771648-dm7L/\">โพสรับสมัครวิศวกร SoC ไปเลยทีเดียว</a></p><p>กูเกิลเริ่มมีบทบาทในวงการชิปขึ้นมากในช่วงหลัง โดยเริ่มออกแบบชิปปัญญาประดิษฐ์เองหลายตัว หรือชิปรักษาความปลอดภัยอย่าง OpenTitan การออกแบบ SoC เฉพาะทางจะทำให้กูเกิลได้เปรียบเมื่อต้องการชิปสำหรับโหลดงานเฉพาะทาง เช่น ต้องการวงจรเข้ารหัสบางแบบ หรือบีบอัดข้อมูลด้วยความเร็วสูง ไปจนถึงการแปลงฟอร์แมตวิดีโอ</p><p>ที่มา - <a href=\"https://cloud.google.com/blog/topics/systems/the-past-present-and-future-of-custom-compute-at-google\">Google Blog</a></p><p><img alt=\"No Description\" src=\"https://www.blognone.com/sites/default/files/externals/becc81911620683b6061cf6a0d1c15f1.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0494f04ad0a6b9600f61b0a8a03abdd50845a6c0b021f2924eaa021f8aed4e6","category":"Thai"}