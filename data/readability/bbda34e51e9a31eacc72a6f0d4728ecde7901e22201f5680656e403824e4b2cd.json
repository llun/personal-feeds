{"title":"Netflix เปิดตัวคลิปสั้น Fast Laughs รวมฟุตเทจตลก ปัดขึ้นเพื่อดูได้เรื่อยๆ เหมือน TikTok","link":"https://www.blognone.com/node/121505","date":1614815659000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 4 March 2021 - 06:54</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/17457960_272825316504800_6520491499241143507_n.png?itok=vaP4V_ww\"></p><div itemprop=\"description\"><p>คลิปสั้นจะอยู่ในทุกๆ ที่ Netflix เปิดตัวลูกเล่นใหม่ Fast Laughs เป็นการรวมคลิปสั้นที่คัดเฉพาะตอนตลกจากซีรีส์, ทอล์คโชว์, การ์ตูนที่มีอยู่ใน Netflix มาไว้รวมกัน ปัดขึ้นเพื่อดูได้เรื่อยๆ หน้าตาเหมือน TikTok ระหว่างปัดดูก็สามารถกดบันทึกซีรีส์นั้นไว้เก็บเข้า My List ได้ หรือกดเพื่อดูซีรีส์นั้นเต็มๆ ได้ด้วย</p><p>ตัวฟีเจอร์ Fast Laughs อยู่ด้านล่างของมือถือ ตอนนี้ยังใช้งานได้เฉพาะแอปพลิเคชั่นบน iOS ในบางประเทศ และกำลังทดสอบการใช้งานบน Android อยู่</p><p>จากรายงานการประกอบการ Netflix มีการอ้างอิงถึง TikTok ว่าเป็นหนึ่งในคู่แข่งด้วย ซึ่งไม่ใช่คู่แข่งเชิงเนื้อหา แต่เป็นคู่แข่งเรื่องการช่วงชิงเวลาจากผู้บริโภคไปอยู่บนแพลตฟอร์ม เพราะ TikTok ก็เป็นโซเชียลมีเดียที่ได้รับความนิยมอันดับต้นๆ สร้างความรู้สึกดูได้เรื่อยๆ ไม่รู้จบ การเปิดตัว Fast Laughs ยังสะท้อนปริมาณเนื้อหาที่มีมหาศาลใน Netflix จนสามารถคัดออกมาทำเป็นคลิปสั้นได้</p><p><img alt=\"No Description\" src=\"https://www.blognone.com/sites/default/files/externals/693df7b62e43bbfade92785e59e94943.png\"></p><iframe width=\"640\" height=\"360\" src=\"https://www.youtube.com/embed/XqS1TPyQVbo\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.theverge.com/2021/3/3/22311418/netflix-tiktok-clips-funny-movies-tv-shows-streaming-big-mouth-seinfeld\">The Verge</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbda34e51e9a31eacc72a6f0d4728ecde7901e22201f5680656e403824e4b2cd","category":"Thai"}