{"title":"ความทรงจำจากร้านหนังสือเชน","link":"https://srakrn.me/blog/memory-from-chain-bookstore/","date":1586774978000,"content":"<div id=\"readability-page-1\" class=\"page\"><a href=\"#content\">Skip to content</a><div id=\"boxed-wrapper\"><header><div><nav aria-label=\"Main Menu\"><ul id=\"menu-menu\"><li id=\"menu-item-327\" data-item-id=\"327\"><a href=\"https://srakrn.me/blog/my-reading-list/\"><span>My Reading List</span></a></li><li id=\"menu-item-328\" data-item-id=\"328\"><a href=\"https://srakrn.me/blog/my-wishlist/\"><span>My Wishlist</span></a></li></ul></nav><nav aria-label=\"Main Menu Mobile\"></nav></div></header><div><h2>ความทรงจำจากร้านหนังสือเชน</h2></div><main id=\"main\"><section id=\"content\"><article id=\"post-1093\"><span>ความทรงจำจากร้านหนังสือเชน</span><div><ul><li><img width=\"960\" height=\"960\" src=\"https://srakrn.me/blog/wp-content/uploads/2020/04/92569927_616465215610120_8743647893816082432_o.jpg\" alt=\"\"></li></ul></div><div><p>ตลอดเวลาที่อ่านหนังสือมา สัมผัสได้ถึงความรู้สึกของการที่มันถูกส่งต่อจากคนที่รักหนังสือจริงๆ ไปยังคนแบบเราที่เป็นผู้เสพ (จริงๆ ละอายใจที่จะเรียกตัวเองแบบนี้—เป็นเพียงคนอ่านโง่ๆ)</p><p>ทุกครั้งที่ซื้อหนังสือจากแหล่งท่องถิ่นที่ไม่ได้ถูก operate ด้วยเชนขนาดใหญ่ เราเห็นความตั้งใจ เราส่งต่อคำขอบคุณไปถึงคนที่ทำ คนที่สรรหา เรารู้สึกเหมือนพนักงานร้านหนังสือเป็นภัณฑารักษ์ (curator) คัดสรรหนังสือประหนึ่งเลือกงานศิลปะ</p><p>การมองแบบนี้ทำให้กลิ่นหนังสือยามเลือกซื้อในร้านเชนไม่มีวันหอมเท่าสั่งออนไลน์ผ่านสำนักพิมพ์</p><p>แต่บางครั้งก็อาจจะลืมไปว่าในร้านเชน—เช่นเวลาคุณเดินคิโนะคุนิยะ—ร้านเหล่านั้นก็อาจขับเคลื่อนด้วยคนแบบในสำนักพิมพ์ เต็มไปด้วยความตั้งใจที่เปี่ยมล้นไม่ต่างจากในร้านหนังสือกิจการครอบครัว หรือคนในสำนักพิมพ์</p><p>จริงๆ ก็ต้องขอบคุณร้านเชนที่ทำให้หลายคนเข้าถึงร้านหนังสือได้ผ่านพลังแห่งการโหมโฆษณาและประชาสัมพันธ์ ครั้งหน้าที่เข้าร้านเชน กลิ่นของร้านก็คงหอมขึ้น ปลายนาสิกถูกกระตุ้นด้วยกลิ่นกระดาษ กลิ่นความทรงจำลอยขึ้นมา เป็นกลิ่นน้ำหอมอ่อนๆ ของคนที่ครั้งหนึ่งพาเรากลับมาอ่านหนังสืออีกรอบ</p><p>และจุดเริ่มต้นของมันเกิดจากร้านเชน</p></div><span>2020-04-13T17:49:56+00:00</span></article></section></main></div><a></a></div>","author":"@srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"d165868f101fe23af57114a7f2c2a16d3a069aeae87dba2aa6486b8b424ec5fe","category":"Thai"}