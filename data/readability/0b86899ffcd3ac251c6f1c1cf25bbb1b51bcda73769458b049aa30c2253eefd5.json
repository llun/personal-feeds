{"title":"K PLUS มียอดโอนเงินไปต่างประเทศ  8,000 ล้านบาท เตรียมเปิดโอนไปจีน, ญี่ปุ่น","link":"https://www.blognone.com/node/121623","date":1615378997000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/kbank.png?itok=--556s40\"></p><div itemprop=\"description\"><p>ธนาคารกสิกรไทย เผยมียอดโอนเงินต่างประเทศผ่าน K PLUS ปีที่แล้ว ถึง 8,000 ล้านบาท หรือโตกว่า 165% เตรียมเปิดให้โอนไปยังประเทศจีนและญี่ปุ่น ซึ่งเป็นประเทศที่มีมูลค่าการโอนออกสูงเป็นอันดับ 2 และ 3 ของประเทศไทย คาดจะมียอดธุรกรรมรวมกว่า 10,000 ล้านบาทในสิ้นปี</p><p>โควิด 19 เป็นปัจจัยสำหรับที่ดันยอดธุรกรรมบนมือถือเติบโต โดยจำนวนธุกรรมโอนเงินไปต่างประเทศผ่าน K PLUS นั้นสูงกว่าการโอนผ่านสาขาแล้ว มูลค่าธุรกรรมเฉลี่ยอยู่ที่ประมาณ 100,000 – 200,000 บาทต่อรายการ</p><p>ในปีนี้ ทางธนาคารกสิกรไทยจะมุ่งขยายฐานลูกค้าใหม่ตามสกุลเงินโอนและประเทศปลายทางที่เพิ่มขึ้น โดยได้จัดโปรโมชันค่าธรรมเนียมอัตราพิเศษ 250 บาทต่อรายการ โดยโอนได้สูงสุดเทียบเท่า 49,999 ดอลลาร์ต่อครั้งต่อวัน ตั้งแต่วันนี้ถึง 30 มิ.ย.นี้</p><p><img alt=\"No Description\" src=\"https://www.blognone.com/sites/default/files/externals/95b5976cff1caa207a13a79c2e1194c6.jpg\"></p><p>ที่มา - ข่าวประชาสัมพันธ์</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b86899ffcd3ac251c6f1c1cf25bbb1b51bcda73769458b049aa30c2253eefd5","category":"Thai"}