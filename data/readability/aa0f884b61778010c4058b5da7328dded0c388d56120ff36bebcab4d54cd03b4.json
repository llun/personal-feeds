{"title":"[ไม่ยืนยัน] โดนัลด์ ทรัมป์ จะกลับสู่โลกโซเชียลมีเดีย ด้วยแพลตฟอร์มของตัวเอง","link":"https://www.blognone.com/node/121804","date":1616378154000,"content":"<div id=\"readability-page-1\" class=\"page\"><div itemprop=\"description\"><p>Jason Miller ที่ปรึกษาของโดนัลด์ ทรัมป์ อดีตประธานาธิบดีสหรัฐฯ เผยกับ Fox News ว่า ทรัมป์กำลังจะกลับสู่โลกโซเชียลมีเดียอีกครั้งในไม่กี่เดือนข้างหน้า ด้วยแพลตฟอร์มของตัวเอง คาดว่าจะดึงดูดผู้ใช้ได้เป็นสิบล้านคน และจะกลับมาเพื่อกำหนดเกมใหม่ทั้งหมด</p><p>เป็นที่ทราบกันว่า ทรัมป์ โดนแบนจากโซเชียลมีหลักทุกแพลตฟอร์ม หลังเกิดเหตุการณ์ม็อบฝ่ายขวาบุกสภาสหรัฐฯเมื่อวันที่ 6 มกราคมที่ผ่านมา เหตุที่แบนคือ เขาใช้โซเชียลเป็นช่องทางปลุกระดมคน และใช้กระจายข้อมูลปลอมเกี่ยวกับการเลือกตั้งมานาน ซึ่งเขาอาจกลับมาสร้างบัญชีใหม่บนโซเชียลไม่ได้เลย ทวิตเตอร์เองก็บอกชัดว่า<a href=\"https://www.blognone.com/node/121142\">ทรัมป์จะโดนแบนตลอดไป แม้เข้ากลับมาลงเลือกตั้งอีกสมัยหน้าก็ตาม</a></p><p><img alt=\"No Description\" src=\"https://www.blognone.com/sites/default/files/externals/4b1dc5939123e6b1084a8868d4cc6a0e.jpg\"><br>ภาพจาก <a href=\"https://www.facebook.com/DonaldTrump/photos/10165730507415725\">Facebook Donald Trump</a></p><p>ที่มา - <a href=\"https://www.cnet.com/news/trump-reportedly-plans-to-launch-new-social-media-network/#ftag=CAD590a51e\">CNET</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa0f884b61778010c4058b5da7328dded0c388d56120ff36bebcab4d54cd03b4","category":"Thai"}