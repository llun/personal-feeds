{"title":"[ลือ] Mini เตรียมเลิกทำรถใช้น้ำมัน เปลี่ยนไปทำ EV เต็มตัว ในปี 2030","link":"https://www.blognone.com/node/121681","date":1615781407000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 15 March 2021 - 11:10</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/48315-MINI-electric-logo.jpeg?itok=bJPG06AS\"></p><div itemprop=\"description\"><p>แหล่งข่าวไม่เปิดเผยที่มา ระบุกับ Der Spiegel นิตยสารข่าวของเยอรมนี ว่า Mini เตรียมเลิกทำรถใช้น้ำมัน เปลี่ยนไปทำเฉพาะรถ EV หรือรถที่ใช้ไฟฟ้าเท่านั้น ภายในปี 2020 โดยรถใช้น้ำมันรุ่นสุดท้ายที่จะออก จะเป็นในปี 2025 และจะเป็นแบรนด์แรกในเครือ BMW ที่จะเลิกผลิตรถใช้น้ำมันโดยสิ้นเชิง</p><p>ปัจจุบัน Mini มีเพียง Cooper SE (Mini Electric) เท่านั้น ที่เป็นรถ EV แบบเต็มตัว แต่ก็เตรียมออก Countryman รุ่นมี 2 ชุดกำลังส่งให้เลือก คือเครื่องยนต์สันดาปภายใน กับรถยนต์ไฟฟ้าล้วนในปี 2023 และมีรถอเนกประสงค์ครอสโอเวอร์ใช้ไฟฟ้าอีกสองรุ่น ที่เตรียมเปิดตัวเช่นกัน ซึ่งถ้าข่าวนี้เป็นจริง เราอาจจะได้เห็นข้อมูลในการพรีเซนต์รายได้ของ BMW ภายในสัปดาห์นี้</p><p>Mini เน้นการทำรถยนต์ไม่กี่รุ่น และส่วนใหญ่เป็นรถที่เน้นใช้งานในตัวเมืองเป็นหลักอยู่แล้ว การเปลี่ยนแปลง Mini ไปทำรถยนต์ใช้ไฟฟ้าเป็นแบรนด์แรกในเครือ BMW จึงไม่น่าแปลกใจนัก เพราะมีรุ่นต้องเปลี่ยนไม่เยอะ และระยะขับขี่ของแบตเตอรี่ ไม่น่าจะเป็นปัญหามากนัก</p><p>การเปลี่ยนแปลงของ Mini อาจเป็นอีกหนึ่งวิธีที่ BMW ใช้ทดสอบตลาด และผลตอบรับอาจกลายมาเป็นตัวกำหนดแนวทางการพัฒนารถยนต์ไฟฟ้าของ BMW ในอนาคตต่อไปได้</p><p>ที่มา - <a href=\"https://www.spiegel.de/auto/bmw-setzt-beim-mini-komplett-auf-e-antrieb-a-41cdf660-0002-0001-0000-000176230907\">Der Spiegel</a> via <a href=\"https://www.engadget.com/mini-to-go-all-electric-by-2030-174220353.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/6cae18048c10ae917507e7bd54c80e8f.jpg\"><em>MINI Cooper SE</em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61ccb0c24b2039345fb7b0edaff9e195336033967eabadda6550268aec1e6232","category":"Thai"}