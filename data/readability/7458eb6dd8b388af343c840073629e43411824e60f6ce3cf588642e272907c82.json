{"title":"Spotify ดีไซน์หน้าแอปเดสก์ทอปใหม่ แสดงปุ่มค้นหาในหน้าสร้างเพลย์ลิสต์, เพิ่มปุ่มโหลดฟังออฟไลน์","link":"https://www.blognone.com/node/121893","date":1616741332000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/spotify500.png?itok=cAgEZWvb\"></p><div itemprop=\"description\"><p>Spotify ดีไซน์หน้าแอปเดสก์ทอป และเว็บแอปใหม่ ให้มีลักษณะสอดคล้องกับแอปพลิเคชั่นบนมือถือมากขึ้น มีการย้ายปุ่มค้นหามาไว้ที่แท็บซ้ายบนสุด รองลงมาจากปุ่ม Home หน้าตาการใช้งานคลีนขึ้น</p><p><img alt=\"No Description\" src=\"https://www.blognone.com/sites/default/files/externals/7712e283280ce8459890634ac5fe3294.png\"></p><p>ในการสร้างเพลย์ลิสต์ Spotify เพิ่มปุ่มค้นหาฝังมาไว้ที่เมนูสร้างเพลย์ลิสต์ เพื่อให้ค้นหาเพลงที่เรารู้จัก และเพิ่มเข้ามาได้ ใช้เมาส์ drag drop เพลงที่กำลังเล่นอยู่เข้ามาในเพลย์ลิสต์ได้</p><p><img alt=\"No Description\" src=\"https://www.blognone.com/sites/default/files/externals/5f1c66a8016b7497aa26dd8fcd4b4b80.png\"></p><p>แสดงปุ่มดาวน์โหลดให้เห็นชัดขึ้น สำหรับโหลดเพลงฟังออฟไลน์ (เฉพาะกลุ่มผู้ใช้พรีเมี่ยม)</p><p><img alt=\"No Description\" src=\"https://www.blognone.com/sites/default/files/externals/6e053f3e0d204008e5c7d33d0cd86661.png\"></p><p>ในหน้า Library เพิ่งฟังก์ชั่นการแสดงเพลงที่เราฟัง และเพลงที่เรากดไลค์ไว้แยกเป็นกลุ่มๆ สามารถกดเพื่อดูเพลงที่เราฟังตามไทม์ไลน์เวลาได้ เช่นเพลงที่ฟังบ่อย เพลงที่เพิ่งเพิ่มเข้าเพลย์ลิสต์เมื่อเร็วๆ นี้ เป็นต้น</p><p>ที่มา - <a href=\"https://newsroom.spotify.com/2021-03-25/introducing-a-new-spotify-experience-across-desktop-app-and-web-player/\">Spotify</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7458eb6dd8b388af343c840073629e43411824e60f6ce3cf588642e272907c82","category":"Thai"}