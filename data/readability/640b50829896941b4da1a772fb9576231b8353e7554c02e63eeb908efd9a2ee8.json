{"title":"LastPass ปรับเงื่อนไขการใช้งานฟรี เลือกได้เพียง 1 ประเภทอุปกรณ์ Mobile หรือ Computer","link":"https://www.blognone.com/node/121220","date":1613518660000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/lastpass.png?itok=DI-J6tNG\"></p><div itemprop=\"description\"><p>LastPass แอปจัดการรหัสผ่านที่หลายคนนิยมใช้ ประกาศเงื่อนไขการให้บริการสำหรับรุ่นฟรี จากเดิมที่สามารถใช้งานได้ในอุปกรณ์ 2 ประเภท ปรับเหลือเพียง 1 ประเภท มีผลตั้งแต่ 16 มีนาคม 2021 เป็นต้นไป</p><p>ประเภทอุปกรณ์ที่ LastPass กำหนด แบ่งเป็น Computer กับ Mobile Device ผู้ใช้งานต้องเลือกว่าจะใช้ LastPass กับอุปกรณ์ประเภทใดปรถเภทหนึ่งเท่านั้น เช่น ถ้าเลือก Computer ก็จะใช้งานได้บนแล็ปท็อป คอมพิวเตอร์ หรือคอมพิวเตอร์คนอื่น แต่จะใช้บนสมาร์ทโฟน แท็บแล็ต สมาร์ทวอทช์ ไม่ได้ (ในทางกลับกัน เหมือนกรณีเลือก Mobile Device)</p><p>ทั้งนี้ LastPass จะเลือกประเภทอุปกรณ์ให้ทันทีสำหรับการล็อกอินครั้งแรกตั้งแต่ 16 มีนาคม 2021 ผู้ใช้งานมีโอกาสเลือกสลับประเภทอุปกรณ์ได้ 3 ครั้ง</p><p>ที่มา: <a href=\"https://blog.lastpass.com/2021/02/changes-to-lastpass-free/\">LastPass</a> ผ่าน <a href=\"https://9to5google.com/2021/02/16/lastpass-free-device-type-restriction-march-2021/\">9to5Google</a></p><p><img src=\"https://www.blognone.com/sites/default/files/externals/643f7ebdba0a8f41e929ded2d2281193.jpg\" alt=\"LastPass\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"640b50829896941b4da1a772fb9576231b8353e7554c02e63eeb908efd9a2ee8","category":"Thai"}