{"title":"ซัมซุงตีพิมพ์รายงานวิจัย Galaxy Buds Pro ใช้ช่วยผู้สูญเสียการได้ยินได้ แม้ไม่ดีเท่าอุปกรณ์เฉพาะทาง","link":"https://www.blognone.com/node/121823","date":1616435590000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/j8u2rhG1.jpg?itok=NFRGxKyD\"></p><div itemprop=\"description\"><p>Samsung Electronics รายงาน<a href=\"https://www.e-ceo.org/journal/view.php?number=783\">ผลการวิจัยของ Samsung Medical Center</a> ที่ทดลองประสิทธิภาพการช่วยฟังของ<a href=\"https://www.blognone.com/node/121286\">หูฟัง Galaxy Buds Pro</a> เพราะเป็นหูฟังที่มีฟีเจอร์ Ambient Sound สำหรับเร่งเสียงภายนอกให้ ที่ปกติแล้วใช้งานสำหรับคนทั่วไปกำลังฟังเพลงและต้องการคุยกับคนรอบข้าง แต่รายงานฉบับนี้นำฟีเจอร์ของหูฟังมาทดสอบกับผู้ที่สูญเสียการได้ยินไปบางส่วน (hearing impairment)</p><p>รายงานเทียบประสิทธิภาพของ Galaxy Buds Pro กับอุปกรณ์ช่วยฟังเฉพาะทาง อย่าง ReSound LiNX Quattro ที่ราคาประมาณ 30,000 บาทขึ้นไป และ Etymotic BEAN ที่มีราคาประมาณ 10,000 บาท โดยกลุ่มผู้ทดสอบมีทั้งหมด 18 คน ที่มีอาการสูญเสียการได้ยินเล็กน้อยถึงปานกลาง การทดสอบอาศัยการให้คะแนนการรับรู้คำพูด (word recognition score - WRS)</p><p>ผลทดสอบอุปกรณ์ทั้ง 3 ตัว ได้ median ของคะแนน WRS ดีขึ้นกว่าการไม่ใช้อุปกรณ์ใดๆ เลยอย่างมีนัยสำคัญ โดย ReSound LiNX Quattro ได้ 92%, Etymotic BEAN ได้ 88% และ Galaxy Buds Pro ได้ 82% เทียบกับการไม่ใช้อุปกรณ์จะได้ 68%</p><p>จุดเด่นสำคัญของการใช้หูฟังที่มีฟีเจอร์เร่งเสียงเช่นนี้คงเป็นเรื่องของราคา เพราะ Galaxy Bud Pro นั้นมีขายทั่วไปในราคาไม่ถึงห้าพันบาท</p><p>ที่มา - <a href=\"https://news.samsung.com/global/galaxy-buds-pro-effective-for-people-with-hearing-loss-study-reveals\">Samsung</a></p><p><img alt=\"No Description\" src=\"https://www.blognone.com/sites/default/files/externals/17c96f58d70d4eafff37eb1fb230d55a.jpg\"></p><p><img alt=\"No Description\" src=\"https://www.blognone.com/sites/default/files/externals/d3dbdd7207cb067c7fbafe9874954a8a.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fffa199c4b1ebf58ffb397ec79754c3c002aa380e9dfd608e5f111535abfae14","category":"Thai"}