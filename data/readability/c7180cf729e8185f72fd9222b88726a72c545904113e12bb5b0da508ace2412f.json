{"title":"ผู้สร้างเกม Valheim บอกตั้งใจให้เป็น RPG ผู้เล่นคนเดียวมากกว่าแนวเอาตัวรอด","link":"https://www.blognone.com/node/121298","date":1613910469000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>whitebigbird</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 21 February 2021 - 19:27</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/valheim.png?itok=HswWRbyW\"></p><div itemprop=\"description\"><p>หลังจากที่ <a href=\"https://www.pcgamer.com/valheim-dev-says-the-games-success-is-quite-incredible-and-very-humbling/\">Valheim เกมเอาตัวรอดในแดนไวกิ้ง ขายได้ 2 ล้านก็อปปี้ไปได้ไม่นาน</a> ทางนิตยสาร PC Gamer ได้มีโอกาสสัมภาษณ์ Henrik Törnqvist ผู้ร่วมก่อตั้ง Iron Gate Studio ผู้พัฒนาเกมดังกล่าว</p><p>เมื่อ Henrik ถูกถามว่าทีมพัฒนาเล่นเกมแนวเอาตัวรอดเพื่อหาแรงบันดาลใจมาเยอะมากมั้ย เขาตอบว่า \"ไม่ค่อยเท่าไร\" และยังบอกว่าทีมพัฒนาตั้งใจให้ Valheim มีแนวทางการเล่นคล้าย Zelda หรือ Skyrim ที่เป็นแนว RPG ผู้เล่นคนเดียวมากกว่า และยังพูดถึงยอดขาย 2 ล้านชุดด้วยว่า \"รู้สึกเป็นเกียรติ และความรู้สึกมันเอ่อล้นระดับนึงเลย\" (pretty humbling, and quite overwhelming, also.)</p><p>เขายกตัวอย่างระบบการเล่นที่เหมือน RPG ผู้เล่นคนเดียว เช่น อาหารไม่ใช่ตัวชี้วัดการอยู่รอดของตัวละคน แต่การกินอาหารเป็นการเพิ่มพลังพิเศษให้กับตัวละคร อีกตัวอย่างคือ การฆ่าบอสแต่ละตัวก็จะทำให้ตัวละครของเราได้พลังใหม่ๆ มาเพื่อปลดล็อคสิ่งต่างๆ (ในบทความต้นทางมีการยกตัวอย่าง แต่ผมขอไม่ยกมาด้วย เพื่อไม่เป็นการสปอยล์ผู้อ่าน)</p><p>สถิติของ Valheim ณ เวลาที่เขียน</p><ul><li>มียอดขายแล้วกว่า 3 ล้านชุด ภายในเวลา 18 วัน (วางขาย 2 กุมภาพันธ์ 2021)</li><li><a href=\"https://steamcharts.com/app/892970\">มีผู้เล่นสูงสุดพร้อมกัน 410,990 คน</a></li><li>ได้คะแนนระดับ Overwhelmingly Positive ใน Steam จากการโหวตของผู้เล่นกว่า 60,000 คน ทำให้ได้เป็นหนึ่งใน 250 เกมที่ได้รับคะแนนรีวิวสูงสุดบน Steam (Steam’s Top 250 best reviewed games) ขณะนี้อยู่ที่อันดับ 75</li></ul><p>ทั้งนี้ทีมพัฒนาเกม Valheim มีเพียงแค่ 5 คนเท่านั้น</p><p>ที่มา: PC Gamer (<a href=\"https://www.pcgamer.com/valheim-developer-says-zelda-and-skyrim-were-bigger-influences-than-survival-games/\">1</a>) (<a href=\"https://www.pcgamer.com/valheim-dev-says-the-games-success-is-quite-incredible-and-very-humbling/\">2</a>), <a href=\"https://www.rockpapershotgun.com/valheim-sells-3-million-copies\">Rock Paper Shotgun</a>, <a href=\"https://store.steampowered.com/news/app/892970/view/3059603718053006418\">Valheim Events บน Steam</a></p><p><img alt=\"No Description\" src=\"https://www.blognone.com/sites/default/files/externals/81ccae9bef2d89d07cf2029fffc43d6c.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"whitebigbird","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7180cf729e8185f72fd9222b88726a72c545904113e12bb5b0da508ace2412f","category":"Thai"}