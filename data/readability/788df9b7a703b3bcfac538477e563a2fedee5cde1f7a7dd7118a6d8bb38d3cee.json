{"title":"Coupang อีคอมเมิร์ซจากเกาหลีใต้ IPO เข้าตลาดหุ้นนิวยอร์กแล้ว มูลค่ากิจการ 8.4 หมื่นล้านดอลลาร์","link":"https://www.blognone.com/node/121648","date":1615506661000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/coupang_1.png?itok=2l4_q-Pc\"></p><div itemprop=\"description\"><p>Coupang อีคอมเมิร์ซรายใหญ่ที่สุดในเกาหลีใต้ ได้นำบริษัทไอพีโอเข้าซื้อขายวันแรกในตลาดหุ้นนิวยอร์กไปแล้วเมื่อคืนนี้ โดยขายหุ้นไอพีโอเพิ่มทุนไป 4,550 ล้านดอลลาร์ ที่ราคาหุ้นละ 35 ดอลลาร์ ราคาหุ้นปิดการซื้อขายที่ 63.50 ดอลลาร์ ทำให้มีมูลค่ากิจการ 84,470 ล้านดอลลาร์</p><p>ข้อมูลจาก Euromonitor ระบุว่า Coupang เป็นอีคอมเมิร์ซที่มีส่วนแบ่งตามยอดขายสูงสุดในเกาหลีใต้ปี 2020 ที่ 19.2% ตามด้วย Naver 13.6% และ eBay Korea 12.8%</p><p>มูลค่ากิจการของ Coupang จากการเพิ่มทุนก่อนเข้าตลาดหุ้นรอบสุดท้ายเมื่อปี 2018 อยู่ที่ราว 9,000 ล้านดอลลาร์ ผลจากการไอพีโอที่ทำให้มูลค่ากิจการเพิ่มขึ้นนี้ ยังเป็นข่าวดีสำหรับ SoftBank ซึ่งถือหุ้น Coupang อยู่ 35% ด้วย</p><p>ที่มา: CNBC <a href=\"https://www.cnbc.com/2021/03/10/softbank-backed-coupang-raises-4point2-billion-in-ipo-sources-say.html\">[1]</a>, <a href=\"https://www.cnbc.com/2021/03/11/coupang-ipo-cpng-begins-trading-on-the-nyse.html\">[2]</a> ภาพ <a href=\"https://news.coupang.com/archives/6889\">Coupang</a></p><p><img alt=\"alt=&quot;Coupang NYSE&quot;\" src=\"https://www.blognone.com/sites/default/files/externals/c83077b7707483be19f51ae7eb8b83b9.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"788df9b7a703b3bcfac538477e563a2fedee5cde1f7a7dd7118a6d8bb38d3cee","category":"Thai"}