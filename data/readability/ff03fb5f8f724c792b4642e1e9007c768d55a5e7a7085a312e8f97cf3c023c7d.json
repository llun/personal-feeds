{"title":"Dell Technologies รายงานผลประกอบการ ส่งมอบพีซีตลอดปี 2020 ไปถึง 50.3 ล้านเครื่อง","link":"https://www.blognone.com/node/121419","date":1614342056000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/dell-tech.png?itok=utQug_L5\"></p><div itemprop=\"description\"><p>Dell Technologies รายงานผลประกอบการไตรมาสที่ 4 ตามปีการเงินบริษัท 2020 สิ้นสุดวันที่ 29 มกราคม 2021 รายได้ 26,112 ล้านดอลลาร์ เพิ่มขึ้น 9% จากช่วงเดียวกันในปีก่อน และมีกำไรสุทธิตามบัญชี GAAP 1,343 ล้านดอลลาร์</p><p>Jeff Clarke ซีอีโอ Dell กล่าวว่าในปีที่ผ่านมา Dell มีรายได้ตลอดปีทำสถิติใหม่สูงสุด จากการที่เทคโนโลยีเข้ามามีบทบาทสำคัญมากขึ้น Dell จึงมีส่วนช่วยลูกค้าให้สามารถ ทำงาน เรียน ได้จากทุกที่ รวมทั้งได้ประโยชน์ที่ลูกค้าองค์กรมีการลงทุนทางไอทีมากขึ้น</p><p>รายได้แยกตามกลุ่มธุรกิจเป็นดังนี้</p><ul><li>Client Solutions รายได้เพิ่มขึ้น 17% มีการเติบโตสูงในแล็ปท็อปตระกูล Latitude กับ Precision รวมทั้ง Chromebook จำนวนพีซีที่ส่งมอบตลอดปีสูงถึง 50.3 ล้านเครื่อง</li><li>Infrastructure Solutions รายได้คงที่เมื่อเทียบกับปีก่อน ยอดขาย PowerStore เพิ่มขึ้นถึง 4 เท่าตัวจากไตรมาสก่อนหน้า เช่นเดียวกับสินค้ากลุ่ม PowerMax, HCI และ PowerProtect Data Domain ที่มีการเติบโต</li><li>VMware รายได้เพิ่มขึ้น 6% ส่วนธุรกิจ SaaS และ Subscription รายได้เพิ่มขึ้นถึง 26%</li></ul><p>ที่มา: <a href=\"https://investors.delltechnologies.com/static-files/79316c99-3c97-4995-9291-b3e1e93cd871\">Dell Technologies</a> (pdf)</p><p><img alt=\"alt=&quot;Dell Q4 FY20&quot;\" src=\"https://www.blognone.com/sites/default/files/externals/4e5b58c225bc7e3eca01ed480b04a93d.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff03fb5f8f724c792b4642e1e9007c768d55a5e7a7085a312e8f97cf3c023c7d","category":"Thai"}