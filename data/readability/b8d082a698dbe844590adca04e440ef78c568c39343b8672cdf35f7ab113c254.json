{"title":"Amazon Aurora เริ่มใช้ซีพียู Graviton2 ที่ออกแบบเอง ราคาต่อประสิทธิภาพดีขึ้น 35%","link":"https://www.blognone.com/node/121677","date":1615733315000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/aws_0.png?itok=H56byXKp\"></p><div itemprop=\"description\"><p>Amazon เริ่มใช้งาน<a href=\"https://www.blognone.com/node/113472\">ซีพียูออกแบบเอง Graviton2 ที่เป็น ARM ใช้สำหรับเซิร์ฟเวอร์บน AWS โดยชูจุดเด่นเรื่องราคา/ประสิทธิภาพที่ดีกว่า x86</a> แต่ในช่วงแรกๆ ยังใช้เฉพาะบริการเช่าเครื่อง EC2 โดยตรงเท่านั้น</p><p>ช่วงหลัง Amazon เริ่มนำ Graviton2 มาใช้กับบริการอื่นๆ ในเครือ AWS เพิ่มมากขึ้น บริการล่าสุดคือฐานข้อมูล Amazon Aurora (ซอฟต์แวร์ฐานข้อมูลของ AWS เองที่เข้ากันได้กับ MySQL/PostgreSQL) ที่หันมาใช้เครื่อง Graviton2 โดยระบุว่ามีประสิทธิภาพดีขึ้นสูงสุด 20% และราคาต่อประสิทธิภาพดีขึ้นสูงสุด 35%</p><p>Amazon ย้ำว่าประสิทธิภาพของ Graviton2 เกิดจากการออกแบบซีพียูให้เหมาะกับงานบน AWS เป็นพิเศษ จึงได้ประโยชน์เพิ่มในหลายมิติ เช่น การเข้ารหัสข้อมูลได้เร็วขึ้นถึง 50% เป็นต้น</p><p>ที่มา - <a href=\"https://aws.amazon.com/about-aws/whats-new/2021/03/achieve-up-to-35-percent-better-price-performance-with-amazon-aurora-using-new-graviton2-instances/\">AWS Blog</a></p><p><img alt=\"No Description\" src=\"https://www.blognone.com/sites/default/files/externals/0854a659cf04f9735c9f4e9a19e31c6e.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8d082a698dbe844590adca04e440ef78c568c39343b8672cdf35f7ab113c254","category":"Thai"}