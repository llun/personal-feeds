{"title":"[ไม่ยืนยัน] Qualcomm คุยหน่วยงานกำกับการแข่งขัน ค้านดีล NVIDIA ซื้อ Arm","link":"https://www.blognone.com/node/121172","date":1613181143000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/qualcomm.png?itok=hfw1eZbg\"></p><div itemprop=\"description\"><p>CNBC อ้างแหล่งข่าวว่า Qualcomm เดินสายพบปะหน่วยงานกำกับดูแลของประเทศต่างๆ เพื่อคัดค้าน<a href=\"https://www.blognone.com/node/118404\">ดีล NVIDIA ซื้อ Arm</a></p><p>เหตุผลที่ Qualcomm คัดค้านก็เพราะกลัวว่า NVIDIA จะกีดกันผู้ผลิตชิปรายอื่นๆ ไม่ให้เข้าถึงสิทธิบัตรและเทคโนโลยีของ Arm</p><p>ตามข่าวบอกว่า Qualcomm พูดคุยกับคณะกรรมการการค้าของสหรัฐ (FTC), คณะกรรมการยุโรป (European Commission), คณะกรรมการการแข่งขันของอังกฤษ (Competition and Markets Authority) และหน่วยงานกำกับดูแลตลาดของจีน (State Administration for Market Regulation)</p><p>NVIDIA จำเป็นต้องให้หน่วยงานเหล่านี้อนุมัติการซื้อกิจการ โดยในสหรัฐ FTC ยังอยู่ในขั้นตรวจสอบ และขอข้อมูลเพิ่มเติมจากผู้ที่เกี่ยวข้อง</p><p>ที่มา - <a href=\"https://www.cnbc.com/2021/02/12/qualcomm-objects-to-nvidias-40-billion-arm-acquisition.html\">CNBC</a></p><p><img alt=\"No Description\" src=\"https://www.blognone.com/sites/default/files/externals/1fea155cd6344fa3564166cc62237948.jpg\"></p><p>ภาพจาก Qualcomm</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7470d45221406ce17702de1a6842ce28b2a61845cbd8ae4afed4b6b8e429703","category":"Thai"}