{"title":"Apple ประกาศโครงการเปลี่ยนแบตฯ MacBook Pro ปี 2016-17 ที่เจอปัญหาชาร์จแบตเกิน 1% ไม่ได้","link":"https://www.blognone.com/node/121133","date":1612948321000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>แอปเปิลประกาศโครงการเปลี่ยนแบตเตอรี่ฟรี สำหรับผู้ใช้ MacBook Pro รุ่นปี 2016 และ 2017 ที่พบปัญหาแบตเตอรี่ชาร์จเกิน 1% ไม่ได้ ซึ่งแอปเปิลระบุว่ามีลูกค้าส่วนน้อยที่พบปัญหานี้</p><p>หากผู้ใช้งานพบปัญหาดังกล่าว สามารถตรวจสอบว่าเครื่องเข้าเกณฑ์กลุ่มปัญหานี้หรือไม่ โดยไปที่เมนู Apple เลือก System Preferences &gt; Battery &gt; Battery Health ถ้าสถานะระบุว่า Service Recommended (แนะนำให้เข้ารับบริการ) ให้ติดต่อ Apple Store หรือศูนย์บริการ AASP เพื่อรับการเปลี่ยนแบตเตอรี่ฟรี โดยแอปเปิลจะตรวจสอบคอมพิวเตอร์อีกครั้ง เพื่อยืนยันว่าเครื่องเข้าเกณฑ์ แต่หากระบุว่าสถานะปกติ แปลว่าแบตเตอรี่ไม่ได้รับผลกระทบจากปัญหานี้</p><p>กรณี macOS เป็นเวอร์ชัน Catalina หรือเก่ากว่านั้น ให้กดปุ่ม Option ค้างไว้แล้วคลิกที่ไอคอนแบตเตอรี่ในแถบเมนูเพื่อดูสถานะ</p><p>ทั้งนี้แอปเปิลแนะนำให้ผู้ใช้งานอัพเดต <a href=\"https://www.blognone.com/node/121120\">macOS Big Sur เป็นเวอร์ชันล่าสุด 11.2.1</a> ซึ่งแก้ไขปัญหาการชาร์จแบตเตอรี่แล้ว หรือเลือกอัพเดตเสริมสำหรับ macOS Catalina 10.15.7</p><p>ที่มา: <a href=\"https://www.theverge.com/2021/2/9/22275582/apple-free-replacement-program-macbook-pro-batteries-2016-2017-one-percent\">The Verge</a> และ<a href=\"https://support.apple.com/th-th/HT212163\">แอปเปิล</a></p><p><img src=\"https://www.blognone.com/sites/default/files/externals/407dd90f15447f8a98a42cda0b05dba4.jpg\" alt=\"MacBook Pro\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"585ccc52d93e017ca51996b29f3567626feef942fc058773299f24e936091b87","category":"Thai"}