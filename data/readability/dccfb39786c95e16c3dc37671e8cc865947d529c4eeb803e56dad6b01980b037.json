{"title":"จีนสั่งแอปต้องเปิดให้เข้าใช้งาน แม้ผู้ใช้ปฏิเสธการแบ่งปันข้อมูลส่วนตัว","link":"https://www.blognone.com/node/121838","date":1616485857000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121838\" title=\"จีนสั่งแอปต้องเปิดให้เข้าใช้งาน แม้ผู้ใช้ปฏิเสธการแบ่งปันข้อมูลส่วนตัว \">จีนสั่งแอปต้องเปิดให้เข้าใช้งาน แม้ผู้ใช้ปฏิเสธการแบ่งปันข้อมูลส่วนตัว</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/china.png?itok=OB_h0KQ9\"></p><div itemprop=\"description\"><p>หน่วยงานไซเบอร์ของจีน Cyberspace Administration of China หรือ CAC สั่งผู้ให้บริการแอปพลิเคชั่นมือถือ ห้ามปิดกั้นการเข้าถึงบริการพื้นฐาน แม้ผู้ใช้งานปฏิเสธที่จะแบ่งปันข้อมูลส่วนตัวให้แพลตฟอร์ม</p><p>แอปพลิเคชั่นทั่วไปในจีน มักขอเข้าถึงข้อมูลในอุปกรณ์ของผู้ใช้งาน เช่น ข้อมูลรูป การเข้าถึงกล้องถ่ายรูป พิกัด เป็นต้น และหากผู้ใช้ปฏิเสธ ก็จะเข้าใช้งานแอปไม่ได้</p><p>CAC ให้ตัวอย่างกรณีขอข้อมูลต้องทำเท่าที่จำเป็น เช่น แอปเรียกรถ จำเป็นต้องขอข้อมูลพิกัด เบอร์โทรศัพท์และข้อมูลการชำระเงินของผู้ใช้งาน หรือแอปชำระเงินออนไลน์ ต้องใช้หมายเลขโทรศัพท์ที่ลงทะเบียนไว้ หรือข้อมูล ID อื่นๆ รวมถึงหมายเลขบัตรธนาคารของทั้งผู้ชำระเงินและผู้รับเงิน</p><p>จีนในระยะหลัง ยกระดับการตรวจสอบอำนาจบริษัทเทคโนโลยีใหญ่ หน่วยงานของรัฐจีนที่ทำหน้าที่ควบคุมตลาด<a href=\"https://www.blognone.com/node/121070\">ได้ออกแนวทางกำกับดูแล</a>บริษัทเทคโนโลยีใหญ่ ป้องกันการผูกขาด และธนาคารกลางจีน <a href=\"https://www.blognone.com/node/120734\">เพิ่มมาตรการ</a>ในกฎหมายต้านการผูกขาดสำหรับอุตสาหกรรมเพย์เมนต์จากบริษัทที่ไม่ใช่ธนาคาร อย่างเช่น Alipay หรือ WeChat Pay</p><p><img alt=\"No Description\" src=\"https://www.blognone.com/sites/default/files/externals/890947b6a450b45f7eaab0a482b76ee1.png\"><em>ภาพจาก Shutterstock</em></p><p>ที่มา - <a href=\"https://www.straitstimes.com/asia/east-asia/china-seeks-to-rein-in-mobile-apps-collection-of-personal-data?utm_source=twitter&amp;utm_medium=social-organic&amp;utm_keyword=dlvr.it\">The Strait Times</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dccfb39786c95e16c3dc37671e8cc865947d529c4eeb803e56dad6b01980b037","category":"Thai"}