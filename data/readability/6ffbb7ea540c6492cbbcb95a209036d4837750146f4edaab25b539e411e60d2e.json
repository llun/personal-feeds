{"title":"HP ซื้อกิจการเกมมิ่งเกียร์-อุปกรณ์เสริมแบรนด์ HyperX ต่อจาก Kingston","link":"https://www.blognone.com/node/121365","date":1614177540000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/hp-icon.png?itok=jYrBgBSP\"></p><div itemprop=\"description\"><p>HP Inc. ประกาศซื้อกิจการ HyperX ฝ่ายเกมมิ่งเกียร์ของ Kingston เพื่อนำมาต่อยอดธุรกิจด้านเกมมิ่งของ HP ในปัจจุบัน</p><p>ผลิตภัณฑ์ของ HyperX ที่ขายอยู่ตอนนี้มีตั้งแต่คีย์บอร์ด เมาส์ แผ่นรองเมาส์ หูฟัง ไมโครโฟน รวมถึงอุปกรณ์เสริมสำหรับเครื่องเกมคอนโซลด้วย</p><p>Enrique Lores ซีอีโอของ HP พูดชัดเจนว่าซื้อ HyperX เพราะโดดเด่นเรื่องอุปกรณ์เสริม และจะเข้ามาเติมเต็มในธุรกิจของ HP ที่เน้นขายเครื่องเป็นหลัก มูลค่าการซื้อกิจการครั้งนี้อยู่ที่ 425 ล้านดอลลาร์ หลังขายกิจการแล้ว Kingston จะยังทำธุรกิจหลักของตัวเองเรื่อง DRAM, Flash, SSD สำหรับตลาดเกมเมอร์ต่อไป (ไม่แน่ชัดว่าแรม HyperX จะต้องเปลี่ยนมาเป็นแบรนด์ Kingston ด้วยหรือไม่)</p><p>ที่มา - <a href=\"https://investor.hp.com/news/press-release-details/2021/HP-Inc.-to-Acquire-HyperX/default.aspx\">HP</a></p><p><img alt=\"No Description\" src=\"https://www.blognone.com/sites/default/files/externals/ee01e4b129ae2553b8ef44d74b63c506.jpg\"></p><p>ภาพจาก HyperX</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6ffbb7ea540c6492cbbcb95a209036d4837750146f4edaab25b539e411e60d2e","category":"Thai"}