{"title":"EA เลื่อนแผนออกเกม Need for Speed ภาคใหม่ โยกทีมพัฒนาไปช่วยทำ Battlefield","link":"https://www.blognone.com/node/121465","date":1614657342000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ea.png?itok=hPmClKJG\"></p><div itemprop=\"description\"><p>Laura Miele หัวหน้าฝ่ายสตูดิโอของ EA ให้สัมภาษณ์กับ Polygon ว่าสั่งชะลอการพัฒนาเกมแข่งรถ Need for Speed ภาคใหม่ออกไปหนึ่งปี เพื่อให้บริษัทลูก Criterion Games หันมาช่วยพัฒนาเกม Battlefield ภาคใหม่ที่จะออกช่วงปลายปีนี้</p><p>Criterion Games สร้างชื่อมาจากเกมแข่งรถซีรีส์ Burnout แล้วถูก EA ซื้อกิจการในปี 2003 จากนั้นมีโอกาสได้ทำเกม Need for Speed สองภาค (Most Wanted และ Rivals) แต่ช่วงหลังมีบทบาทในฐานะสตูดิโอสนับสนุนเกม Star Wars Battlefront ทั้งสองภาค และ Battlefield V ที่มี DICE เป็นสตูดิโอหลัก</p><p>Miele ให้เหตุผลว่า<a href=\"https://www.blognone.com/node/120102\">การซื้อสตูดิโอ Codemasters</a> ทำให้ปีนี้ EA มีเกมแข่งรถออกใหม่แน่ๆ 1 เกม ทำให้ Criterion ไม่จำเป็นต้องรีบพัฒนาเกมแข่งรถมาขายให้ทันปีนี้ จึงตัดสินใจโยกงานไปช่วย DICE ทำเกมหลักของบริษัทคือ Battlefield แทน</p><p><a href=\"https://www.blognone.com/node/121381\">ช่วงนี้สตูดิโอ BioWare ของ EA เต็มไปด้วยปัญหามากมาย จนล่าสุดต้องประกาศหยุดพัฒนา Anthem</a> แต่ Miele ยืนยันว่า Criterion ไม่มีปัญหาภายในใดๆ และที่ผ่านมาก็ทำงานร่วมกับ DICE เป็นอย่างดี</p><p><img alt=\"No Description\" src=\"https://www.blognone.com/sites/default/files/externals/746ae2124891e5f39278521a87dd1a3f.jpg\"></p><p>ที่มา - <a href=\"https://www.polygon.com/2021/3/1/22307226/battlefield-6-release-date-need-for-speed-2021-delayed-ea-dice-criterion-codemasters\">Polygon</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20dfbd66dbe00aa56f393683d6a5340e0718debf506f19532a661bfdd2c0016e","category":"Thai"}