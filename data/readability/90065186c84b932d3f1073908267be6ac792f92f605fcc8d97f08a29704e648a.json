{"title":"Final Fantasy VII Remake Intergrade ออกเวอร์ชัน PS5 เพิ่ม DLC Yuffie","link":"https://www.blognone.com/node/121402","date":1614307290000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/final-fantasy.png?itok=CiiUkaS6\"></p><div itemprop=\"description\"><p>ช่วงเช้ามืดวันนี้ <a href=\"https://www.blognone.com/node/121351\">Sony ไลฟ์งาน State of Play เปิดตัวเกมใหม่ๆ ของฝั่ง PlayStation รอบต้นปี 2021</a> เกมสำคัญที่สุดของชาวไทยคงหนีไม่พ้น <strong>Final Fantasy VII Remake Intergrade</strong> เวอร์ชันอัพเกรดสำหรับ PS5</p><p>การเปลี่ยนแปลงสำคัญที่สุดคือการเพิ่มเนื้อหาใหม่ DLC ของอีกหนึ่งตัวละครยอดนิยม Yuffie ในช่วงที่ยังไม่ได้เจอกับกลุ่มของ Cloud ตามเนื้อเรื่องหลักภาคดั้งเดิม โดยเป็นเหตุการณ์ที่ Yuffie เข้ามาในเมือง Midgar และพบปะกับกลุ่ม Avalanche ขนานไปกับช่วงที่กลุ่มของ Cloud เพิ่งระเบิดเตาปฏิกรณ์ในเมืองได้สำเร็จ ใน DLC ตัวนี้ผู้เล่นจะได้ควบคุม Yuffie โดยตรง</p><p><img alt=\"No Description\" src=\"https://www.blognone.com/sites/default/files/externals/d9d96c8acb67b0cc68ba46f79ad0e318.jpg\"></p><iframe width=\"640\" height=\"360\" src=\"https://www.youtube.com/embed/El_tG6PyHic\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ของใหม่อย่างอื่นคือการอัพเกรดกราฟิกให้สมฐานะ PS5 (เลือกได้ว่าจะโฟกัสที่ 4K หรือ 60 FPS) และเพิ่ม Photo Mode ตามแนวทางของเกมยุคนี้</p><p>คลิปเปรียบเทียบกราฟิก PS4 vs PS5</p><iframe width=\"640\" height=\"360\" src=\"https://www.youtube.com/embed/sqJnvHEqNtg\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ผู้ที่มีเกม FF7 Remake เวอร์ชัน PS4 อยู่แล้วสามารถอัพเกรดเป็นเวอร์ชัน PS5 ได้ฟรี ใช้เซฟเดิมได้ แต่ตัว DLC Yuffie ต้องซื้อเพิ่มเอง โดยยังไม่ระบุราคา</p><p><img alt=\"No Description\" src=\"https://www.blognone.com/sites/default/files/externals/3620d0c5eb8143f22b4ddfdda305a6ad.jpg\"></p><p>ที่มา - <a href=\"https://blog.playstation.com/2021/02/25/final-fantasy-vii-remake-intergrade-arrives-on-ps5-june-10-2021/\">PlayStation</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90065186c84b932d3f1073908267be6ac792f92f605fcc8d97f08a29704e648a","category":"Thai"}