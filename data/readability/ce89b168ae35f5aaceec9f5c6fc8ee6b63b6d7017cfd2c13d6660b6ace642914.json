{"title":"Stripe ผู้ให้บริการ API จ่ายเงินรายใหญ่ในยุโรป รับเงินเพิ่มทุน มูลค่ากิจการเกือบแสนล้านดอลลาร์แล้ว","link":"https://www.blognone.com/node/121693","date":1615825171000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/stripe.png?itok=-8P2M486\"></p><div itemprop=\"description\"><p>Stripe ผู้ให้บริการ API เชื่อมต่อระบบจ่ายเงิน สำหรับเว็บไซต์อีคอมเมิร์ซต่าง ๆ ประกาศรับเงินเพิ่มทุนรอบล่าสุด 600 ล้านดอลลาร์ ทำให้บริษัทมีมูลค่ากิจการ 95,000 ล้านดอลลาร์ โดยบริษัทมีแผนนำเงินทุนนี้มาเน้นขยายตลาดในยุโรปเพิ่มเติม รวมทั้งรุกสู่ตลาดประเทศใหม่ ๆ ทั่วโลก</p><p>ผู้ลงทุนหลักใน Stripe รอบนี้นำโดยสองบริษัทประกันภัยรายใหญ่คือ Allianz ผ่านกองทุน Allianz X fund และ Axa รวมทั้งมีผู้ลงทุนอื่นอาทิ Baillie Gifford, Fidelity และ Sequoia Capital</p><p>บริการของ Stripe ที่สำคัญ คือให้บริการ API สำหรับนักพัฒนาเพื่อเชื่อมต่อเว็บไซต์เข้ากับระบบจ่ายเงินได้อย่างสะดวก ปัจจุบันทำตลาดใน 31 ประเทศของทวีปยุโรป เน้นกลุ่มลูกค้าทั้งสตาร์ทอัพและบริษัทรายใหญ่</p><p>ที่มา: <a href=\"https://techcrunch.com/2021/03/14/stripe-closes-600m-round-at-a-95b-valuation/\">TechCrunch</a></p><p><img alt=\"alt=&quot;Stripe&quot;\" src=\"https://www.blognone.com/sites/default/files/externals/d7990b5c86277dd56df43c724d957fa4.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ce89b168ae35f5aaceec9f5c6fc8ee6b63b6d7017cfd2c13d6660b6ace642914","category":"Thai"}