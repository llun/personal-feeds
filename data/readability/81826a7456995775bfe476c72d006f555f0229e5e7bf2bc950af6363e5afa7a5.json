{"title":"ศาลเท็กซัสสั่งแอปเปิลจ่าย 308.5 ล้านเหรียญ ฐานละเมิดสิทธิบัตร นำเทคโนโลยีมาใช้ใน FairPlay","link":"https://www.blognone.com/node/121806","date":1616380308000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>ย้อนกลับไปในปี 2015 บริษัท PMC (Personalized Media Communications) ผู้ออกใบอนุญาตสิทธิบัตรเดิมฟ้องแอปเปิลอ้างว่าบริษัทละเมิดสิทธิบัตร 7 รายการ นำมาใช้ในเทคโนโลยี FairPlay หรือระบบตรวจสอบสิทธิ์ (DRM) แอปที่ซื้อผ่าน iTunes, App Store และ Apple Music ซึ่งล่าสุดศาลเท็กซัสตัดสินว่าแอปเปิลผิด และต้องจ่าย 308.5 ล้านเหรียญ</p><p>ตัวคดีความกินเวลายาวนาน และมีการพลิกผันหลายครั้ง โดย Reuters รายงานว่าศาลพลิกคำตัดสินในภายหลัง และเมื่อสัปดาห์ที่แล้วนี้เอง Rodney Gilstrap ผู้พิพากษาเขตของสหรัฐฯได้ปฏิเสธคำขอของแอปเปิลในการประกาศว่าสิทธิบัตรของ PMC นั้นไม่ถูกต้อง Bloomberg รายงานว่าแอปเปิลจะเดินหน้ายื่นอุทธรณ์ต่อไป</p><p>PMC อธิบายตัวเทคโนโลยีที่ถูกเอาไปใช้ใน FairPlay ว่า ตัวอย่างไฟล์เช่น ซอฟต์แวร์ สื่อ แอปพลิเคชั่น จะถูกเข้ารหัสแบบดิจิทัล และจะถูกปลดการเข้ารหัสได้โดยอุปกรณ์ของผู้ใช้ที่ได้รับอนุญาต</p><p><img src=\"https://www.blognone.com/sites/default/files/externals/3406c379f7947b782955dc6eb8a4192d.jpg\" alt=\"iTunes\"></p><p>ที่มา - <a href=\"https://gizmodo.com/apple-ordered-to-pay-308-5-million-for-patent-infringe-1846524264\">Gizmodo</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81826a7456995775bfe476c72d006f555f0229e5e7bf2bc950af6363e5afa7a5","category":"Thai"}