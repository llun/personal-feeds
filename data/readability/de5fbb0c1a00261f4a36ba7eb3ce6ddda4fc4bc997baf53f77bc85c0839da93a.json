{"title":"Google ปรับรอบการออก Chrome เวอร์ชันใหม่ เร็วขึ้นเป็นทุก 4 สัปดาห์","link":"https://www.blognone.com/node/121529","date":1614905439000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/chrome-500.png?itok=zBV0VMNF\"></p><div itemprop=\"description\"><p>กูเกิลประกาศปรับความถี่ในการออกอัพเดตเวอร์ชันใหญ่ของ Chrome จากเดิมทุก 6 สัปดาห์ มาเป็นทุก 4 สัปดาห์ ทำให้มีความถี่เท่ากับ <a href=\"https://www.blognone.com/node/111989\">Firefox</a> ที่เปลี่ยนมาเป็น 4 สัปดาห์ตั้งแต่ปีที่แล้ว</p><p>Chrome จะเริ่มออกอัพเดตทุก 4 สัปดาห์ มีผลตั้งแต่ไตรมาสที่ 3 ของปี 2021 หรือเวอร์ชัน 94 ส่วนอัพเดตย่อยด้านความปลอดภัยยังออกทุก 2 สัปดาห์เหมือนเดิม</p><p>กูเกิลยังประกาศเพิ่มตัวเลือก Extended Stable สำหรับผู้ดูแลระบบในองค์กร ที่ยังไม่ต้องการอัพเดตฟีเจอร์ใน Chrome เป็นเวอร์ชันล่าสุด โดยมีรอบอัพเดตทุก 8 สัปดาห์ แต่ยังได้รับอัพเดตเฉพาะส่วนความปลอดภัยทุก 2 สัปดาห์ เช่นเดียวกัน</p><p>ที่มา: <a href=\"https://blog.chromium.org/2021/03/speeding-up-release-cycle.html\">Chromium</a></p><p><img src=\"https://www.blognone.com/sites/default/files/externals/23ed7ec8072cc7cd57675f474c4b267b.png\" alt=\"Chrome\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de5fbb0c1a00261f4a36ba7eb3ce6ddda4fc4bc997baf53f77bc85c0839da93a","category":"Thai"}