{"title":"Instagram เปิดใช้งาน Reels หรือการสร้างคลิปสั้นแบบ TikTok ในประเทศไทยแล้ว","link":"https://www.blognone.com/node/121832","date":1616474653000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ig.png?itok=JOZCKhEe\"></p><div itemprop=\"description\"><p>Instagram เปิดใช้งาน <a href=\"https://www.blognone.com/node/117820\">Reels</a> หรือฟีเจอร์อัดคลิปสั้นประกอบเพลงพร้อมเครื่องมือตัดต่อในตัวแบบ TikTok ในต่างประเทศได้สักระยะแล้ว ล่าสุด Instagram เปิดตัว Reels ในประเทศไทยแล้ว</p><p><img alt=\"No Description\" src=\"https://www.blognone.com/sites/default/files/externals/ba862dd47cd05b75e91cf88027c8eb68.jpg\"></p><p>ฟีเจอร์หลักๆ ของ Reels คือ</p><ul><li>เลือกความเร็วของคลิป เลือกเอฟเฟกต์ และตั้งเวลาถ่ายวิดีโอเพื่อจะได้ไม่ต้องใช้มือถือตลอด</li><li>ตั้งเวลาข้อความและเอฟเกต์ให้ขึ้นจอตามเวลาที่ต้องการได้</li><li>เครื่องมือการจัดแนว Align Tools หรือการตั้งหรือเรียงสิ่งที่ต้องการจะถ่ายจากคลิปก่อนหน้าให้ตรงกันก่อนที่จะอัดคลิปต่อไป</li><li>AR Effects เหมือนอย่างที่ใช้งานใน Stories</li><li>ฟังก์ชั่น Green Screen เพื่อเพิ่มสื่อบนพื้นหลังได้ กดหาที่ปุ่ม Effects และมองหา Effects Green Screen by Instagram</li><li>Timed Text หรือการตั้งเวลาตัวหนังสือ เพื่อให้ตัวหนังสือปรากฏขึ้นมาในเวลาที่เราต้องการ</li><li>มีบราวเซอร์เลือกเสียงเพลงในตัว โดยกดที่ไอคอน Audio</li></ul><p><img alt=\"No Description\" src=\"https://www.blognone.com/sites/default/files/externals/691e6507ca2cd3dea056b627d1a503bc.jpg\"></p><p><img alt=\"No Description\" src=\"https://www.blognone.com/sites/default/files/externals/4232cb695110da53f3283a3de99676bc.jpg\"></p><p>แท็บ Reels อยู่ที่ไอคอนตัวบวก จากนั้นเลื่อนหาเมนู Reels หรือสามารถเลื่อนหาคลิป Reels อื่นๆ ได้ที่ไอคอนค้นหาเช่นกัน และในหน้าโปรไฟล์ของแต่ละคนจะมองเห็นปุ่มไอคอนรูปวิดีโอที่สามารถกดเข้าไปดูคลิปของเพื่อนๆ ได้จากหน้าโปรไฟล์นั้นๆ</p><p>ที่มา - งานแถลงข่าว, <a href=\"https://docs.google.com/document/d/1hCzhIkN9vjyuIPgIQYLND2wczAKce75R/edit\">ข่าวประชาสัมพันธ์</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b50e0cc0a2ed603bc3690986da1243a985c301f97da95f38ac822772619f268","category":"Thai"}