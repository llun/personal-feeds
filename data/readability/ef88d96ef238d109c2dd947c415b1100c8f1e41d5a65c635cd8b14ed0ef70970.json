{"title":"ไมโครซอฟท์เปลี่ยนไอคอน File Explorer ชุดใหม่ เปลี่ยนสีของโฟลเดอร์","link":"https://www.blognone.com/node/121874","date":1616663502000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Windows_logo_Cyan_rgb_D.png?itok=9rzpXPKe\"></p><div itemprop=\"description\"><p>ไมโครซอฟท์เพิ่ง<a href=\"https://www.blognone.com/node/121750\">ปรับหน้าตาของ File Explorer เล็กน้อย</a> เพิ่มพื้นที่ว่างให้มากขึ้นสำหรับจอสัมผัส</p><p>ล่าสุดใน Windows 10 Insider Preview Build 21343 มีเปลี่ยนไอคอนของโฟลเดอร์และรายการอื่นๆ ให้เข้าชุดกับ <a href=\"https://www.blognone.com/node/92355\">แนวทาง Fluent Design แบบใหม่</a> ดังเช่นที่ก่อนหน้านี้ <a href=\"https://www.blognone.com/node/121748\">Notepad เพิ่งเปลี่ยนไอคอนไป</a> ถือเป็นการเปลี่ยนไอคอนของ File Explorer ครั้งใหญ่ในรอบหลายปี</p><p>การเปลี่ยนแปลงที่เห็นได้ชัดที่สุดคือ ไอคอนโฟลเดอร์สีเหลืองหายไปแล้ว กลายเป็นโฟลเดอร์สีต่างๆ ตามหมวดหมู่แทน เช่น Desktop เป็นโฟลเดอร์สีฟ้า, Download เป็นโฟลเดอร์สีเขียว เพื่อให้มองเห็นและแยกแยะได้ง่ายขึ้น ในรายละเอียดอื่นๆ ก็มีการเปลี่ยนแปลงอีกพอสมควร เช่น ถังขยะ Recycle Bin เปลี่ยนทิศทางที่หันออก เป็นต้น</p><p>Build 21343 ยังมีสถานะเป็น Dev Channel และยังไม่ชัดเจนว่าจะถูกผนวกเข้ามาใน Beta/Stable Channel เมื่อใด อย่างเร็วสุดที่เป็นไปได้คือ v20H2 ช่วงปลายปีนี้</p><p><img alt=\"No Description\" src=\"https://www.blognone.com/sites/default/files/externals/be702f42dbd43f289ff29be1458346ef.png\"></p><p><img alt=\"No Description\" src=\"https://www.blognone.com/sites/default/files/externals/f4620be6b8c696908b826dcfea5cb39b.png\"></p><p><img alt=\"No Description\" src=\"https://www.blognone.com/sites/default/files/externals/d677a18061538eb17464cfc1b339af61.png\"></p><p>ที่มา - <a href=\"https://blogs.windows.com/windows-insider/2021/03/24/announcing-windows-10-insider-preview-build-21343/\">Microsoft</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ef88d96ef238d109c2dd947c415b1100c8f1e41d5a65c635cd8b14ed0ef70970","category":"Thai"}