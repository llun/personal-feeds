{"title":"หลุดฟีเจอร์ Undo Send ยกเลิกการส่งข้อความของ Twitter, อาจเป็นฟีเจอร์แบบเสียเงิน","link":"https://www.blognone.com/node/121554","date":1614996987000,"content":"<div id=\"readability-page-1\" class=\"page\"><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/295px-Twitter_bird_logo_2012.svg_.png?itok=uwaG_xPK\"></p><div itemprop=\"description\"><p>ฟีเจอร์ Edit Tweet แก้ไขข้อความไปแล้ว <a href=\"https://www.blognone.com/node/111350\">เป็นสิ่งที่ผู้ใช้เรียกร้องกันมานาน</a> แต่ <a href=\"https://www.blognone.com/node/114165\">Jack Dorsey ซีอีโอก็ประกาศชัดว่าคงไม่ทำ เพราะมีผลกระทบตามมาอยู่มาก</a> เช่น ข้อความเก่าที่คนรีทวีตกันมากๆ ถูกนำมาแก้ในภายหลังเป็นข้อความอื่นแทน</p><p>อย่างไรก็ตาม มีคนไปเจอภาพหลุดของฟีเจอร์ Undo Send ที่เปิดโอกาสให้ยกเลิกข้อความทั้งโพสต์แทน โดยลักษณะจะคล้ายๆ กับ <a href=\"https://www.blognone.com/news/11082/%E0%B8%9F%E0%B8%B5%E0%B9%80%E0%B8%88%E0%B8%AD%E0%B8%A3%E0%B9%8C%E0%B9%83%E0%B8%AB%E0%B8%A1%E0%B9%88-gmail-undo-send\">Undo Send ของ Gmail</a> ที่เปิดโอกาสให้กด Undo หลังกดปุ่มส่งอีเมลไประยะเวลาหนึ่ง</p><p>นอกจากนี้ยังมีข่าวลือว่า Undo Send จะเป็นฟีเจอร์สำหรับสมาชิก Twitter แบบเสียเงินที่อยู่ระหว่างการพัฒนา ตามแนวทางการหารายได้แบบใหม่ๆ ของ Twitter นอกเหนือจากการโฆษณาด้วย</p><p><img alt=\"No Description\" src=\"https://www.blognone.com/sites/default/files/externals/b5cff81c0fd52a2816e12b609d07f452.jpg\"></p><p>ที่มา - <a href=\"https://www.theverge.com/2021/3/5/22314973/twitter-undo-send-interface-leak-paid-feature-rumor-app-researcher?scrolla=5eb6d68b7fedc32c19ef33b4\">The Verge</a></p></div><div><p><a href=\"http://line.me/R/msg/text/?%E0%B8%AB%E0%B8%A5%E0%B8%B8%E0%B8%94%E0%B8%9F%E0%B8%B5%E0%B9%80%E0%B8%88%E0%B8%AD%E0%B8%A3%E0%B9%8C%20Undo%20Send%20%E0%B8%A2%E0%B8%81%E0%B9%80%E0%B8%A5%E0%B8%B4%E0%B8%81%E0%B8%81%E0%B8%B2%E0%B8%A3%E0%B8%AA%E0%B9%88%E0%B8%87%E0%B8%82%E0%B9%89%E0%B8%AD%E0%B8%84%E0%B8%A7%E0%B8%B2%E0%B8%A1%E0%B8%82%E0%B8%AD%E0%B8%87%20Twitter%2C%20%E0%B8%AD%E0%B8%B2%E0%B8%88%E0%B9%80%E0%B8%9B%E0%B9%87%E0%B8%99%E0%B8%9F%E0%B8%B5%E0%B9%80%E0%B8%88%E0%B8%AD%E0%B8%A3%E0%B9%8C%E0%B9%81%E0%B8%9A%E0%B8%9A%E0%B9%80%E0%B8%AA%E0%B8%B5%E0%B8%A2%E0%B9%80%E0%B8%87%E0%B8%B4%E0%B8%99%20https%3A%2F%2Fwww.blognone.com%2Fnode%2F121554\"><img src=\"https://www.blognone.com/sites/all/themes/blognone42/images/linebutton.png\" width=\"76px\" height=\"20px\" alt=\"LINE it!\"></a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd2f018ff2d09cf57a21a793c6253620cd8657d5a749e33e924883664d3459f3","category":"Thai"}