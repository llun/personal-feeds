{"title":"TweetDeck เตรียมยกเครื่องครั้งใหญ่ เปิดตัวภายในปีนี้","link":"https://www.blognone.com/node/121619","date":1615354899000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/tweetdeck.png?itok=8gOULR5b\"></p><div itemprop=\"description\"><p>The Verge สัมภาษณ์ Kayvon Beykpour หัวหน้าฝ่ายผลิตภัณฑ์ของ Twitter เผยว่า Twitter กำลังเตรียมการยกเครื่อง TweetDeck แพลตฟอร์มที่ออกแบบมาสำหรับผู้ใช้ Twitter แบบ power users โดยคาดว่าจะเปิดตัวได้ภายในปีนี้ ซึ่งเขาก็ยอมรับว่าช่วงที่ผ่านมา Twitter ไม่ได้ให้ความสำคัญกับ TweetDeck มากนัก</p><p>Twitter <a href=\"https://www.blognone.com/news/23887/twitter-%E0%B8%8B%E0%B8%B7%E0%B9%89%E0%B8%AD-tweetdeck-%E0%B8%AD%E0%B8%A2%E0%B9%88%E0%B8%B2%E0%B8%87%E0%B9%80%E0%B8%9B%E0%B9%87%E0%B8%99%E0%B8%97%E0%B8%B2%E0%B8%87%E0%B8%81%E0%B8%B2%E0%B8%A3%E0%B9%81%E0%B8%A5%E0%B9%89%E0%B8%A7\">ซื้อ TweetDeck</a> มาตั้งแต่ปี 2011 และมีการเปลี่ยนแปลงหลายอย่าง แต่ในช่วงไม่กี่ปีที่ผ่านมา ตัวแอปมีฟีเจอร์ใหม่ไม่มาก เมื่อเทียบกับแอป Twitter หลัก</p><p>Beykpour ไม่ได้ให้ข้อมูลเพิ่มเติมว่า TweetDeck ที่ว่ายกเครื่องจะเปลี่ยนไปในรูปแบบใด แต่มีการคาดการณ์ก่อนหน้านี้ ว่า TweetDeck <a href=\"https://www.blognone.com/node/91175\">อาจเปลี่ยน</a>มาเป็นแอปแบบ subscription เพื่อแลกกับการได้ใช้ฟีเจอร์ที่มากขึ้น</p><p>ที่มา: <a href=\"https://www.theverge.com/2021/3/9/22321991/twitter-tweetdeck-overhaul-redesign-product-changes\">The Verge</a></p><p><img src=\"https://www.blognone.com/sites/default/files/externals/16e38b28248ce340f446a085d69de624.png\" alt=\"TweetDeck\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b0ce77268096b85d7dfdf7ce87bdb38b6fc9fec7fabe2b368977769d3769696","category":"Thai"}