{"title":"McAfee ขายธุรกิจ Enterprise ให้กลุ่มทุน STG ที่มูลค่า 4 พันล้านดอลลาร์","link":"https://www.blognone.com/node/121589","date":1615218200000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/mcafee-new.png?itok=WhVi4r1X\"></p><div itemprop=\"description\"><p>McAfee ประกาศบรรลุข้อตกลง ในการขายส่วนธุรกิจ McAfee Enterprise ให้กับกลุ่มทุน Symphony Technology Group หรือ STG ที่มูลค่า 4 พันล้านดอลลาร์ โดยคาดว่ากระบวนการซื้อขายจะเสร็จสมบูรณ์ภายในปีนี้ หลังได้รับการอนุมัติจากหน่วยงานกำกับดูแล</p><p>McAfee ระบุว่าส่วนธุรกิจ Enterprise มีพาร์ตเนอร์ถึง 86% ที่เป็นองค์กรระดับ Fortune 100 และมีรายได้ในปี 2020 ที่ผ่านมามากกว่า 1,300 ล้านดอลลาร์ การขายธุรกิจนี้ให้ STG ซึ่งมีธุรกิจในเครือที่โฟกัสตลาดลูกค้าองค์กรจึงเป็นดีลที่เหมาะสม ส่วน McAfee จะเน้นตลาดลูกค้าบุคคลมากขึ้น</p><p>เมื่อปีที่แล้ว STG ก็ซื้อกิจการ <a href=\"https://www.blognone.com/node/114733\">RSA Security</a> จาก Dell Technologies ที่มูลค่ามากกว่า 2 พันล้านดอลลาร์</p><p>ที่มา: <a href=\"https://www.businesswire.com/news/home/20210308005291/en/McAfee-Announces-Sale-of-Enterprise-Business-to-Symphony-Technology-Group-for-4.0-Billion\">McAfee</a></p><p><img alt=\"alt=&quot;McAfee&quot;\" src=\"https://www.blognone.com/sites/default/files/externals/84c6672d27488509644fb3b919ec9fb8.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0a438450574fb6be2eff3252fe14e1908823976122e45be99b4b91ffe410fe86","category":"Thai"}