{"title":"Facebook กลับมารับโฆษณาการเมืองอีกครั้ง หลังหยุดไป 5 เดือนตั้งแต่เลือกตั้งสหรัฐจบลง","link":"https://www.blognone.com/node/121506","date":1614817753000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>Facebook ประกาศแบนโฆษณาการเมืองไปตั้งแต่จบการเลือกตั้งสหรัฐฯ 2020 เริ่มระงับตั้งแต่วันที่ 3 พ.ย. ปีที่แล้ว ด้วยเหตุผลป้องกันข่าวปลอมเกี่ยวกับผลการเลือกตั้ง และขยายเวลาแบนออกไปอีกเมื่อเกิดเหตุการณ์บุกรัฐสภา 6 ม.ค. ล่าสุด Facebook จะกลับมารับโฆษณาการเมืองอีกครั้ง เริ่ม 4 มีนาคมนี้</p><p>Facebook ยืนยันเช่นเดิมว่าผู้ซื้อโฆษณาต้องยืนยันตัวตน และเปิดเผยให้ชัดเจนว่าเป็นใคร มาจากหน่วยงานอะไร และตัวโฆษณาก็จะแสดงให้ผู้ใช้งานเห็นด้วยว่า ใครเป็นผู้ซื้อโฆษณานี้ โดย Facebook จะใช้เวลา 48 ชั่วโมงสำหรับการยืนยันตัวตน, 24 ชั่วโมงสำหรับการตรวจสอบข้อจำกัดและความรับผิดชอบ และ 72 ชั่วโมงสำหรับการตรวจทานโฆษณา</p><p><img alt=\"No Description\" src=\"https://www.blognone.com/sites/default/files/externals/0555d76c18164a773efd2603b511a455.jpg\"></p><p>ที่มา - <a href=\"https://web.facebook.com/gpa/blog/resuming-siep-ads?_rdc=1&amp;_rdr\">Facebook</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8678367024019677e6a0f95984e8e8e4a264f25b329db07951afee7d610d3d16","category":"Thai"}