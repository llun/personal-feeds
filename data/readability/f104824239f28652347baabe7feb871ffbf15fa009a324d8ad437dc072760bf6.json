{"title":"Facebook จะทดสอบลดเนื้อหาการเมืองบนหน้าฟีดในแคนาดา, บราซิล, อินโดนีเซีย และสหรัฐฯ","link":"https://www.blognone.com/node/121141","date":1613005272000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>จากประเด็นมาร์ค ซักเคอร์เบิร์ก <a href=\"https://www.blognone.com/node/120896\">บอก Facebook จะหยุดแนะนำเนื้อหากลุ่มและเพจการเมือง</a> วันนี้ Facebook มีแถลงเพิ่ม โดยบอกว่าหนึ่งในเสียงสะท้อนของผู้ใช้งานคือ ไม่ต้องการให้เนื้อหาการเมืองเข้ามาควบคุมหรือ take over หน้าฟีด และจะเริ่มทดลองลดเนื้อหาการเมืองในกลุ่มผู้ใช้บางส่วนในแคนาดา, บราซิล, อินโดนีเซียในสัปดาห์นี้ และจะเริ่มทดลองใช้ในสหรัฐฯในสัปดาห์ถัดไป</p><p>ในระหว่างทดสอบใช้งาน Facebook ก็จะเก็บฟีดแบคจากผู้ใช้งานไปเรื่อยๆ เพื่อมองหาแนวทางที่ดีที่สุดในการลดเนื้อหาทางการเมือง Facebook ยืนยันว่าจะไม่ลบเนื้อหาทางการเมืองออกโดยสิ้นเชิง แต่เป็นการรักษาความสามารถของผู้คนในการค้นหาและโต้ตอบกับเนื้อหาทางการเมืองบน Facebook ในขณะที่ยังคงเคารพการเสพเนื้อหาด้านอื่นของผู้ใช้คนอื่นๆ ด้วย</p><p>Facebook บอกด้วยว่าจากการวิจัย พบว่าเนื้อหาการเมืองปรากฏบนหน้าฟีด 6% จากเรื้อหาทั้งหมด แต่หน้าฟีดของแต่ละคนไม่เหมือนกัน และ Facebook ก็มีเครื่องมือจำกัดเนื้อหา ซ่อนเนื้อหาที่ไม่อยากเห็น หรือการทำงานของอัลกอริทึมของแต่ละโปรไฟล์</p><p><img alt=\"No Description\" src=\"https://www.blognone.com/sites/default/files/externals/709923150abf4102130a2800a961e283.jpg\"></p><p>ที่มา - <a href=\"https://about.fb.com/news/2021/02/reducing-political-content-in-news-feed/\">Facebook</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p><p><a href=\"https://twitter.com/blognone\" data-show-count=\"true\" data-lang=\"en\" data-twitter-extracted-i1613006067917562472=\"true\">Follow @twitterapi</a></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f104824239f28652347baabe7feb871ffbf15fa009a324d8ad437dc072760bf6","category":"Thai"}