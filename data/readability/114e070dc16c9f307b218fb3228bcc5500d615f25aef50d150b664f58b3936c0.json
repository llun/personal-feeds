{"title":"Edge 89 เพิ่มแท็บแนวตั้ง Vertical Tabs, Startup Boost เปิดโปรแกรมเร็วขึ้น 41%","link":"https://www.blognone.com/node/121534","date":1614912234000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/edge_0.png?itok=7cZCJn95\"></p><div itemprop=\"description\"><p>ไมโครซอฟท์ออก Edge 89 <a href=\"https://www.blognone.com/node/121479\">ตามรอบการออกของ Chrome 89</a> ของใหม่ที่สำคัญในเวอร์ชันนี้มีด้วยกัน 3 อย่าง</p><p>เริ่มจากแท็บแนวตั้ง (vertical tabs) ที่ใช้ประโยชน์จากเนื้อที่ด้านข้างของหน้าจอ (เหมือนกับของ Opera) และสามารถสลับไปมาได้ระหว่างแท็บแนวตั้ง-แนวนอน</p><p><img alt=\"No Description\" src=\"https://www.blognone.com/sites/default/files/externals/d358025d480c3df5896110d0574109b9.png\"></p><p>อย่างที่สองคือ เมนู History แบบป๊อปอัพ และสามารถปักหมุดไว้ใน sidebar ด้านขวาของหน้าจอได้ ลักษณะเดียวกับ Edge ตัวเก่า</p><p><img alt=\"No Description\" src=\"https://www.blognone.com/sites/default/files/externals/860af357a77d0f92195de4fa05ce091a.png\"></p><p>อย่างที่สามคือฟีเจอร์ startup boost ที่รันโพรเซสของ Edge ตั้งแต่ตอนล็อกอิน ช่วยให้เปิด Edge ครั้งแรกได้เร็วขึ้น (ตัวเลขของไมโครซอฟท์คือ 29-41%) ฟีเจอร์นี้กำลังทยอยเปิดให้ผู้ใช้ทีละกลุ่ม และสามารถปิดได้ถ้าไม่ต้องการ</p><p><img alt=\"No Description\" src=\"https://www.blognone.com/sites/default/files/externals/71c7069fa45490bc828d9cc09579d22f.png\"></p><p>ไมโครซอฟท์ยังให้ข้อมูลเพิ่มว่า <a href=\"https://www.blognone.com/node/120752\">ฟีเจอร์แท็บหลับ Sleeping Tabs ที่เริ่มใช้ใน Edge 88</a> สามารถลดการใช้ซีพียูลงได้เฉลี่ย 26% และลดแรมลงได้เฉลี่ย 16% ขึ้นกับสภาพการใช้งาน โดยยิ่งเปิดแท็บค้างไว้มาก ยิ่งเห็นผลมากขึ้น</p><iframe width=\"640\" height=\"360\" src=\"https://www.youtube.com/embed/te0wkhnxhuA\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://blogs.windows.com/windowsexperience/2021/03/04/amp-up-your-performance-with-startup-boost-and-find-information-blazingly-fast-with-microsoft-edge-and-bing/\">Microsoft</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"114e070dc16c9f307b218fb3228bcc5500d615f25aef50d150b664f58b3936c0","category":"Thai"}