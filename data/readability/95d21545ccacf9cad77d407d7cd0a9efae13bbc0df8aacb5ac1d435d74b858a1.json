{"title":"Pat Gelsinger ซีอีโอใหม่อินเทลรับตำแหน่งแล้ว กลับคืนอินเทลหลังเว้นไป 11 ปี","link":"https://www.blognone.com/node/121216","date":1613458432000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/intel-08-removebg-preview%20%281%29.png?itok=U63X9ojh\"></p><div itemprop=\"description\"><p>Pat Gelsinger ซีอีโอใหม่ของอินเทลเข้ารับตำแหน่งอย่างเป็นทางการเมื่อวานนี้ (15 ก.พ. ตามเวลาสหรัฐ) เขาถือเป็นซีอีโอคนที่ 8 ของอินเทล แถมยังเคยเป็นลูกหม้อของอินเทล ทำงานที่นี่มานาน 30 ปี ก่อนย้ายไปรับตำแหน่งบริหารที่ EMC และซีอีโอของ VMware</p><p>เขากล่าวในโอกาสรับตำแหน่งซีอีโอว่า อินเทลคือไอคอนของวงการไอที ในฐานะที่เขาเป็นนักเทคโนโลยี เป็น geek เต็มตัว เขาก็ตื่นเต้นที่ได้มากุมบังเหียนของบริษัทนี้เพื่อพาบริษัทก้าวสู่ยุคใหม่</p><p>Pat Gelsinger เริ่มงานที่อินเทลตอนอายุ 18 ในตำแหน่ง quality control technician แล้วเรียนจบปริญญาตรีวิศวกรรมไฟฟ้าระหว่างทำงานกับอินเทล เขาอยู่ในทีมออกแบบซีพียู 386 และ 486 อีกทั้งเคยเป็น CTO คนแรกของบริษัทด้วย ตำแหน่งสุดท้ายของเขาคือ Vice President ของ Digital Enterprise Group ต่อสู้กับ AMD Opteron ในตลาดเซิร์ฟเวอร์ แล้วลาออกไปอยู่กับ EMC ในปี 2009 เท่ากับว่าห่างหายจากอินเทลไปนานประมาณ 11 ปี</p><p>Pat เดินเข้าตึกสำนักงานใหญ่ของอินเทลวันแรก ชื่อตึกตั้งตาม Robert Noyce ซีอีโอคนแรกของอินเทล</p><p><img alt=\"No Description\" src=\"https://www.blognone.com/sites/default/files/externals/545eadf27f47a4b603ccacaf03734433.jpg\"></p><iframe width=\"640\" height=\"360\" src=\"https://www.youtube.com/embed/V8yS3WIkOrA\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://newsroom.intel.com/news/pat-gelsinger-joins-intel-ceo/#gs.t37d48\">Intel</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95d21545ccacf9cad77d407d7cd0a9efae13bbc0df8aacb5ac1d435d74b858a1","category":"Thai"}