{"title":"ทวิตเตอร์บอก โดนัลด์ ทรัมป์ โดนแบนตลอดไป แม้เขาลงเลือกตั้งอีกในสมัยหน้าก็ตาม","link":"https://www.blognone.com/node/121142","date":1613006871000,"content":"<div id=\"readability-page-1\" class=\"page\"><div itemprop=\"description\"><p>Ned Segal ซีเอฟโอของทวิตเตอร์ให้สัมภาษณ์กับ CNBC นักข่าวถามคำถามว่า ทวิตเตอร์จะมีท่าทีอย่างไรในระยะยาวต่อการแบนโดนัลด์ ทรัมป์ อดีตประธานาธิบดีสหรัฐ Segal บอกว่า ตามนโยบายของทวิตเตอร์ ไม่ว่าผู้ใช้คนนั้นจะเป็นใคร หสกเขาถูกลบออกไปจากทวิตเตอร์แล้ว เท่ากับถูกลบออกตลอด</p><p>Segal บอกเพิ่มด้วยว่า นโยบายของทวิตเตอร์ คือไม่ให้คนมาใช้งานเพื่อยุยงส่งเสริมความรุนแรง หากมีใครทำเช่นนั้น ก็ต้องถูกลบ และตามนโยบายของทวิตเตอร์แล้วนั้น ไม่อนุญาตให้คนนั้นๆ กลับมาได้อีก</p><p>ทรัมป์โดนแบนจากทวิตเตอร์เมื่อวันที่ 8 มกราคมที่ผ่านมา หลังเหตุการณ์ม็อบสนับสนุนทรัมป์บุกรัฐสภาสหรัฐฯเพียงสองวัน เพราะเขามีพฤติกรรมโพสต์ยุยงให้เกิดความรุนแรง ตามด้วย Facebook, Instagram, Snapchat, Twitch</p><p><img alt=\"No Description\" src=\"https://www.blognone.com/sites/default/files/externals/4b1dc5939123e6b1084a8868d4cc6a0e.jpg\"><br>ภาพจาก <a href=\"https://www.facebook.com/DonaldTrump/photos/10165730507415725\">Facebook Donald Trump</a></p><p>ก่อนหน้านี้ <a href=\"https://www.blognone.com/node/120751\">Facebook โยนเรื่องให้ Oversight Board หรือคณะกรรมการอิสระตรวจสอบอำนาจของ Facebook พิจารณาว่าการแบนทรัมป์เหมาะสมหรือไม่</a> และมีวิจัยด้วยว่า <a href=\"https://www.blognone.com/node/120651\">หลังแบนทรัมป์ ข้อมูลปลอมตามโซเชียลลดลงอย่างมีนัยสำคัญ</a></p><p>ที่มา - <a href=\"https://techcrunch.com/2021/02/10/twitter-trump-banned-forever/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">Techcrunch</a>, <a href=\"https://mashable.com/article/donald-trump-permanent-twitter-ban/?utm_source=feedburner&amp;utm_medium=feed&amp;utm_campaign=Feed%3A+Mashable+%28Mashable%29\">Mashable</a></p></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f525d77a1861028bf6c7021ab515ebf7f46de38b362982a4322f9fb2f508dcf","category":"Thai"}