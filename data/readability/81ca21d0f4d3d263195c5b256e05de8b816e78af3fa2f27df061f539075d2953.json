{"title":"กูเกิลลงทุนครั้งใหญ่ในสหรัฐฯ ร่วม 7 พันล้านเหรียญ สร้างศูนย์ข้อมูลทั่วประเทศ สร้างงานหมื่นตำแหน่ง","link":"https://www.blognone.com/node/121764","date":1616079483000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Google_2015_logo.svg_.png?itok=A192ealk\"></p><div itemprop=\"description\"><p>กูเกิลเปิดแผนการลงทุนครั้งใหญ่ในสหรัฐฯ ประจำปี 2021 ร่วม 7 พันล้านดอลลาร์ เป็นการลงทุนทั้งสร้างสำนักงานใหม่และศูนย์ข้อมูลแห่งใหม่ใน 19 รัฐทั่วประเทศ นำมาสู่การสร้างงานเพิ่มขึ้นถึงหมื่นตำแหน่ง</p><p>การขยายสำนักงานในพื้นที่ใหม่ๆ เป็นผลมาจากการทำงานที่บ้านในภาวะโรคระบาด ขึงต้องขยายไปยังพื้นที่อื่นๆ เพื่อความยืดหยุ่นในการเข้าสำนักงาน Sundar Pichai ซีอีโอกูเกิลระบุในบล็อกว่าจะลงทุนสำนักงานอื่นเพิ่มนอกเหนือจาก Bay Area ในซานฟรานซิสโก รวมถึงการขยายตำแหน่งงานไปยังแอตแลนตา, วอชิงตันดีซี, ชิคาโกและนิวยอร์ก</p><p><img alt=\"No Description\" src=\"https://www.blognone.com/sites/default/files/externals/e5c2d7020c175085edc9059c3410e25f.png\"></p><p>ส่วนศูนย์ข้อมูลจะมีการขยายการลงทุนเพิ่มใน เนแบรสกา, เซาท์แคโรไลนา, เวอร์จิเนีย, เนวาดา และเท็กซัส ส่วนศูนย์ข้อมูลที่มีอยู่ในเนแบรสกา, โอไฮโอ, เท็กซัสและเนวาดาจะเปิดให้บริการอย่างสมบูรณ์ในปีนี้</p><p>รายละเอียดการลงทุนในแต่ละภูมิภาค ดังนี้</p><ul><li>เขตใต้ เพิ่มการลงทุนในศูนย์ข้อมูลในเซาท์แคโรไลนา สร้างศูนย์วิศวกรรมระบบคลาวด์ที่ Durham และสร้าง Google Operations Center แห่งแรกที่มิสซิสซิปปี, เปิดสำนักงานในเวอร์จิเนีย และขยายศูนย์ข้อมูล Loudon County</li><li>เขตมิดเวสต์ ขยายพื้นที่ศูนย์ข้อมูลในเนแบรสกา ลงทุนเพิ่มเติมสำหรับสำนักงานในดีทรอยต์, แอนอาร์เบอร์ และชิคาโก</li><li>เขตตะวันออก ลงทุนในสำนักงานเคมบริดจ์, แมสซาชูเซตส์และพิตต์สเบิร์ก ตลอดจนเพิ่มพนักงานในวอชิงตันดีซี</li><li>เขตกลางและตะวันตก เปิดสำนักงานแห่งใหม่ในพอร์ตแลนด์ รัฐโอเรกอนในปีนี้, คาดการณ์ว่ากองทุนเพื่อการลงทุนมูลค่า 250 ล้านดอลลาร์ จะช่วยสร้างที่อยู่อาศัย 24,000 ยูนิตภายในปี 2029</li></ul><p>ที่มา - <a href=\"https://blog.google/inside-google/company-announcements/investing-america-2021/\">กูเกิล</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81ca21d0f4d3d263195c5b256e05de8b816e78af3fa2f27df061f539075d2953","category":"Thai"}