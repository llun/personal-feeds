{"title":"ธนาคารกลางแห่งสหภาพยุโรปถูกแฮกจากช่องโหว่ Microsoft Exchange","link":"https://www.blognone.com/node/121608","date":1615315801000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/shutterstock_787273936_0.png?itok=x7ofeFWF\"></p><div itemprop=\"description\"><p>ธนาคารกลางแห่งสหภาพยุโรป (European Banking Authority - EBA) รายงานว่าเซิร์ฟเวอร์ Microsoft Exchange ถูกแฮก และกำลังสอบสวนอยู่ว่ามีข้อมูลใดหลุดออกไปบ้าง โดยข้อมูลล่าสุดทาง EBA ระบุว่าข้อมูลที่หลุดออกไปนั้น \"อยู่ในวงจำกัด\" และไม่ทำให้ความลับของ EBA หลุดออกไป ทาง EBA ปิดเซิร์ฟเวอร์นี้ไปสองวันก่อนจะเปิดกลับมาใช้งานตามเดิม</p><p>EBA เป็นหน่วยงานกำกับดูแลออกมาตรฐานและแนวทางต่างๆ ทำงานคู่กับ European Central Bank (ECB)</p><p>ช่องโหว่ Microsoft Exchange <a href=\"https://www.blognone.com/node/121577\">ถูกใช้เจาะองค์กรต่างๆ เป็นวงกว้าง</a> ตอนนี้ยังไม่สามารถยืนยันได้ว่าองค์กรใดได้รับผลกระทบบ้าง โดยคาดว่าอาจจะมีองค์กรเป็นเหยื่อกว่า 30,000 ราย โดยที่ข้อมูลย้อนหลังพบว่ากลุ่มแฮกเกอร์รู้ช่องโหว่เหล่านี้และเจาะเป้าหมายก่อนที่ไมโครซอฟท์จะออกแพตช์นานนับเดือน</p><p>ที่มา - <a href=\"https://www.eba.europa.eu/cyber-attack-european-banking-authority\">EBA</a></p><p><img alt=\"No Description\" src=\"https://www.blognone.com/sites/default/files/externals/4e1c490139b5e0868ae4bd057b070d2b.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be85ec0f844e5f3253baeac5e76f65110e587b25891b5bc695bf62e851ff11d6","category":"Thai"}