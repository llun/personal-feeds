{"title":"ทำงานที่ไหนเมื่อไหร่ก็ได้ – เท่าที่ทำมาได้","link":"https://menn.blog/remote-working/","date":1522378800000,"content":"<div id=\"readability-page-1\" class=\"page\"><article><div><p>เมื่อ 9 ปีก่อน ผมเริ่มวางแผนและหาทางออกจากกรุงเทพฯ ไปใช้ชีวิตในต่างจังหวัด (บล็อก: <a href=\"http://www.imenn.com/2009/04/superior-way/\">วิถีแห่งเจ้าสำนัก</a> และ <a href=\"http://www.imenn.com/2009/07/finding-my-beloved-place/\">ตามหาสวนทูนอินของข้าพเจ้า</a>) เลยคิดว่าต้องหาแนวทางการทำงานออนไลน์ ใช้เทคโนโลยีเพื่อให้เราทำงานที่ไหน เมื่อไหร่ ก็ได้ (Virtual Office หรือ Remote Working)</p><h2 id=\"%E0%B8%9B%E0%B8%B1%E0%B8%8D%E0%B8%AB%E0%B8%B2%E0%B9%81%E0%B8%A5%E0%B8%B0%E0%B8%82%E0%B9%89%E0%B8%AD%E0%B8%88%E0%B8%B3%E0%B8%81%E0%B8%B1%E0%B8%94\">ปัญหาและข้อจำกัด</h2><p>ลองผิดลองถูกมา คิดว่าปัญหาหลักๆ ที่เจอคือ</p><ol><li>ความมีวินัยและต่อเนื่องของทีม</li><li>ความสะดวกในการติดต่อของลูกค้า ต้องเป็นลูกค้าที่เข้าใจเราพอสมควร หรือเราต้องสร้างมูลค่ามากกว่าคนอื่นๆ อย่างชัดเจน</li><li>ความโดดเดี่ยวของแต่ละคนที่ทำงานที่บ้าน เพราะเค้าจะรู้สึกเหมือนว่าเป็นฟรีแลนซ์มากกว่าเป็นทีม</li><li>การเติบโตและพัฒนาของทีม เพราะเมื่อเจอกันน้อยลง แต่ละคนก็อาจจะหลุดจากเป้าหมายร่วมกัน หรือเลือกที่จะไม่พัฒนาตนเองเท่าที่ควร</li></ol><h2 id=\"%E0%B8%82%E0%B9%89%E0%B8%AD%E0%B8%94%E0%B8%B5%E0%B8%97%E0%B8%B5%E0%B9%88%E0%B8%9E%E0%B8%9A\">ข้อดีที่พบ</h2><p>แต่กระนั้น ก็มีข้อดีหลายๆ ข้อที่ได้มา</p><ol><li>ได้เวลาในชีวิตเพิ่มขึ้น อาจจะถึง 3-5 ชั่วโมงในแต่ละวัน</li><li>ลดค่าใช้จ่าย ภาษีสังคม และความวุ่นวายหลายๆ อย่างไป</li><li>สำหรับคนที่มีวินัย จะทำให้เค้าพัฒนาตัวเองได้มากขึ้น มีพลังชีวิตมากขึ้น</li></ol><h2 id=\"%E0%B8%82%E0%B9%89%E0%B8%AD%E0%B8%84%E0%B8%B4%E0%B8%94%E0%B8%97%E0%B8%B5%E0%B9%88%E0%B9%84%E0%B8%94%E0%B9%89\">ข้อคิดที่ได้</h2><p>เลยได้ข้อคิดต่อแนวทาง Remote Working ดังนี้</p><ol><li>ถ้าจะสร้างทีม ต้องเจอหน้าเจอตัวกันบ่อยๆ</li><li>งานที่ทำแบบไม่เจอหน้ากันได้ ต้องเป็นงานที่มีรายละเอียด/กระบวนการชัดเจน แต่ละคนต้องมีทักษะ, วินัย และความรับผิดชอบสูงมาก มากพอที่ถ้าทำไปงานในออฟฟิศจะได้เงินเดือนสูงกว่า แต่เลือกทำที่บ้าน เพราะอยากได้อิสระหรือเวลาเพิ่ม</li><li>ในทีมต้องรู้อยู่เสมอว่ากำลังทำอะไรอยู่ คุยกันอย่างตรงไปตรงมา ห้ามเกรงใจ</li><li>งานที่ทำ ต้องมูลค่าสูงกว่า หรือไม่มีทางที่แต่ละคนจะเอาไปรับฟรีแลนซ์ได้ ตัวอย่างคนที่ทำแล้วรอดคือ WordPress.com ส่วนคนที่ทำแล้วอาจไม่รอด คืองานเอเจนซี โปรดักชั่น</li></ol><h2 id=\"%E0%B9%81%E0%B8%99%E0%B8%A7%E0%B8%97%E0%B8%B2%E0%B8%87%E0%B9%83%E0%B8%99%E0%B8%9B%E0%B8%B1%E0%B8%88%E0%B8%88%E0%B8%B8%E0%B8%9A%E0%B8%B1%E0%B8%99\">แนวทางในปัจจุบัน</h2><p>ปัจจุบันย้ายมาอยู่ปาย เลยสร้างบริษัทด้วยแนวทางนี้</p><ol><li>เริ่มต้น ทุกคนต้องเรียนคอร์สออนไลน์ใน <a href=\"https://th.seedthemes.com/seed-kit/\">Seed Kit</a></li><li>ถ้าเรียนจบบทที่ 4 และทำงานจริงได้ (ทำเว็บได้โดยไม่ต้องเขียนโค้ดนัก) จะปรับค่าแรงให้เป็นชั่วโมงละ 120 บาท (เงินเดือนประมาณ 14,000 – 24,000 บาท)</li><li>หากจบบทที่ 9 และทำงานจริง (ทำเว็บได้แก้โค้ดได้) จบงานคนเดียวได้ จะปรับค่าแรงให้เป็นชั่วโมงละ 200 บาท (เงินเดือน 24,000 – 40,000 บาท)</li><li>ถ้าอยากได้เงินเดือนสูงมากๆ ให้ตั้งเป้าอื่นเพิ่ม เช่นอีก 5 ปี จะมาบริหารบริษัทแทน, เปิดแผนกใหม่ หรือออกไปเปิดบริษัทของตัวเอง ถ้าน่าสนใจผมเองจะหุ้นด้วย<br></li><li>ทำงาน 5 วัน วันละ 6 ชั่วโมง หรือ 12 Pomodoro ไม่นับเวลาอู้ เล่นเฟส (ลงเวลาด้วย Toggl) หากเลือกหยุดวันไหน ทำวันเวลาอื่นชดเชยได้อิสระ</li><li>แต่ถึงขยัน ก็ไม่ควรเกินวันละ 8 ชั่วโมง เพราะเกินนั้นจะไม่มีประสิทธิภาพแล้ว (และจะได้เตรียมงบจ่ายเงินเดือนได้ด้วย คือเวลาทำงานจะอยู่ในช่วง 120 – 200 ชั่วโมงต่อเดือน)</li><li>รับงานนอกได้ แต่งานบริษัทต้องสำคัญกว่า ถ้าจัดลำดับความสำคัญไม่ได้ จะถึอว่าไม่อยากเป็นทีม ให้เป็นฟรีแลนซ์แทน</li><li>ประชุมทุก 10 โมงเช้า ห้ามเกิน 15 นาที ทุกคนรายงานว่าทำอะไรไป และจะทำอะไรต่อ (ใช้ Google Hangout เพราะทีมใช้ G Suite อยู่แล้ว)</li><li>เจอหน้าและทำงานร่วมกันทุกวันจันทร์ พุธ ศุกร์ ช่วงเย็น (ที่ออฟฟิศในปาย เพราะเดินทางสะดวก ชั้นบนมีที่นอนให้) แต่บางช่วงที่งานไม่ยาก ก็เปลี่ยนที่ทำงานไปที่อื่นได้ 1-2 สัปดาห์</li><li>เปิดโปรเจ็คและตามงานใน Basecamp, คุยระหว่างวันใช้ Slack, ข้อมูลงานทั้งหมดเก็บใน Google Drive<br></li><li>ทุกคนต้องใช้ Mac บริษัทจะซื้อให้ แล้วทะยอยผ่อนคืน พอเป็นคอมตัวเอง จะได้ดูแลเองให้ดี และ Mac ก็มีค่าใช้จ่ายระยะยาวน้อยกว่าด้วย<br></li><li>ซอฟต์แวร์ทุกอย่างต้องถูกลิขสิทธิ์ บริษัทจะออกค่าใช้จ่ายให้ เช่น Adobe CC (ปีละ 2 หมื่นต่อชุด ชุดนึงใช้ได้ 2 เครื่อง), ShutterStock, Envato Elements, Final Cut Pro, ฯลฯ</li></ol><h2 id=\"%E0%B8%AA%E0%B8%A3%E0%B8%B8%E0%B8%9B\">สรุป</h2><p>ปัจจุบันผมเองก็ไม่สามารถทำ Remote Working ได้ 100% ยังต้องมีการเจอหน้ากัน และมีพื้นที่ออฟฟิศให้ประชุมและทำงาน และสิ่งที่ทำอยู่ก็อยู่บนพื้นฐานความเชื่อใจกันพอสมควร ดังนั้นถ้าเป็นทีมขนาดใหญ่อาจจะมีปัญหาได้</p><p>แต่เท่าที่ทำมาถึงปัจจุบัน ก็พบข้อดีหลายด้าน ใช้พลังงานน้อย ได้ผลลัพธ์มาก เคยอ่านว่าเด็กรุ่นใหม่ อยากได้งานที่ “ทำงานได้ยืดหยุ่นเหมือนฟรีแลนซ์ แต่มีรายได้สม่ำเสมอเหมือนพนักงานประจำ” ซึ่งถ้าแลกกับเงินเดือนที่ไม่สูงเท่าตลาด หรือการต้องทำงานหนักในบางจังหวะ ผมคิดว่าก็สมเหตุสมผล และทำให้ทีมมีเวลาในด้านอื่นๆ ของชีวิตด้วย</p><p>ปล. ตอนนี้ยังไม่รับพนักงานเพิ่มนะฮะ ขอให้ระบบและงานต่างๆ ลงตัวก่อน แต่ปีหน้าอาจจะรับเด็กฝึกงาน เพราะไปทำ MOU กับมหาวิทยาลัยในเชียงใหม่ไว้ 🙂</p><figure><div><div><p><img src=\"https://menn.blog/content/images/2021/03/xwork-airplane.jpg.pagespeed.ic.o25jlgYa5f.webp\" width=\"1430\" height=\"1430\" loading=\"lazy\" alt=\"\" srcset=\"https://menn.blog/content/images/size/w600/2021/03/work-airplane.jpg 600w, https://menn.blog/content/images/size/w1000/2021/03/xwork-airplane.jpg.pagespeed.ic.Cg_FrabyyF.webp 1000w, https://menn.blog/content/images/2021/03/xwork-airplane.jpg.pagespeed.ic.o25jlgYa5f.webp 1430w\" sizes=\"(min-width: 720px) 720px\" data-pagespeed-url-hash=\"2484332608\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x302928_10150263678627862_490091_n.jpg.pagespeed.ic.g5JOKurJe8.webp\" width=\"720\" height=\"539\" loading=\"lazy\" alt=\"\" srcset=\"https://menn.blog/content/images/size/w600/2021/03/302928_10150263678627862_490091_n.jpg 600w, https://menn.blog/content/images/2021/03/x302928_10150263678627862_490091_n.jpg.pagespeed.ic.g5JOKurJe8.webp 720w\" sizes=\"(min-width: 720px) 720px\" data-pagespeed-url-hash=\"111328108\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x167310_10150163582267586_4415479_n.jpg.pagespeed.ic.Bk2RKwJnO0.webp\" width=\"600\" height=\"450\" loading=\"lazy\" alt=\"\" srcset=\"https://menn.blog/content/images/2021/03/x167310_10150163582267586_4415479_n.jpg.pagespeed.ic.Bk2RKwJnO0.webp 600w\" data-pagespeed-url-hash=\"4154504413\" onload=\"pagespeed.CriticalImages.checkImageForCriticality(this);\"></p></div><div><p><img src=\"https://menn.blog/content/images/2021/03/xwork-field.jpg.pagespeed.ic.Gmj8zu73Ww.webp\" width=\"1140\" height=\"570\" loading=\"lazy\" alt=\"\" srcset=\"https://menn.blog/content/images/size/w600/2021/03/work-field.jpg 600w, https://menn.blog/content/images/size/w1000/2021/03/xwork-field.jpg.pagespeed.ic.jrmIGqjGUX.webp 1000w, https://menn.blog/content/images/2021/03/xwork-field.jpg.pagespeed.ic.Gmj8zu73Ww.webp 1140w\" sizes=\"(min-width: 720px) 720px\" data-pagespeed-url-hash=\"3515203710\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x1625515_754462364581512_209487626_n.jpg.pagespeed.ic.XVTpX7f3Ma.webp\" width=\"640\" height=\"640\" loading=\"lazy\" alt=\"\" srcset=\"https://menn.blog/content/images/size/w600/2021/03/1625515_754462364581512_209487626_n.jpg 600w, https://menn.blog/content/images/2021/03/x1625515_754462364581512_209487626_n.jpg.pagespeed.ic.XVTpX7f3Ma.webp 640w\" data-pagespeed-url-hash=\"871337513\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x201760_10150254610877586_5118591_o.jpg.pagespeed.ic.15fDhcWHiH.webp\" width=\"1136\" height=\"2048\" loading=\"lazy\" alt=\"\" srcset=\"https://menn.blog/content/images/size/w600/2021/03/201760_10150254610877586_5118591_o.jpg 600w, https://menn.blog/content/images/size/w1000/2021/03/x201760_10150254610877586_5118591_o.jpg.pagespeed.ic.c9VukVrM8t.webp 1000w, https://menn.blog/content/images/2021/03/x201760_10150254610877586_5118591_o.jpg.pagespeed.ic.15fDhcWHiH.webp 1136w\" sizes=\"(min-width: 720px) 720px\" data-pagespeed-url-hash=\"928444782\" onload=\"pagespeed.CriticalImages.checkImageForCriticality(this);\"></p></div><div><p><img src=\"https://menn.blog/content/images/2021/03/xwork-mennstudio.jpg.pagespeed.ic.qjkc8RFZD9.webp\" width=\"2000\" height=\"1500\" loading=\"lazy\" alt=\"\" srcset=\"https://menn.blog/content/images/size/w600/2021/03/work-mennstudio.jpg 600w, https://menn.blog/content/images/size/w1000/2021/03/xwork-mennstudio.jpg.pagespeed.ic.U7AFdeEENx.webp 1000w, https://menn.blog/content/images/size/w1600/2021/03/work-mennstudio.jpg 1600w, https://menn.blog/content/images/2021/03/xwork-mennstudio.jpg.pagespeed.ic.qjkc8RFZD9.webp 2000w\" sizes=\"(min-width: 720px) 720px\" data-pagespeed-url-hash=\"2379938352\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x199180_10150235184997586_7827786_n.jpg.pagespeed.ic.FVgR4U6riW.webp\" width=\"480\" height=\"640\" loading=\"lazy\" alt=\"\" data-pagespeed-url-hash=\"3008424262\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/2000x1333x340508_10150765312780504_1627910_o.jpg.pagespeed.ic.8RgQ6OEhkJ.webp\" width=\"2000\" height=\"1333\" loading=\"lazy\" alt=\"\" srcset=\"https://menn.blog/content/images/size/w600/2021/03/340508_10150765312780504_1627910_o.jpg 600w, https://menn.blog/content/images/size/w1000/2021/03/x340508_10150765312780504_1627910_o.jpg.pagespeed.ic.JfZspz1MLr.webp 1000w, https://menn.blog/content/images/size/w1600/2021/03/340508_10150765312780504_1627910_o.jpg 1600w, https://menn.blog/content/images/2021/03/x340508_10150765312780504_1627910_o.jpg.pagespeed.ic.SfrsfGGOTR.webp 2048w\" sizes=\"(min-width: 720px) 720px\" data-pagespeed-url-hash=\"2099957931\" onload=\"pagespeed.CriticalImages.checkImageForCriticality(this);\"></p></div></div></figure><figure><div><div><p><img src=\"https://menn.blog/content/images/2021/03/x339441_429221937122720_1098552011_o.jpg.pagespeed.ic.CXus1kLzdc.webp\" width=\"1280\" height=\"960\" loading=\"lazy\" alt=\"\" srcset=\"https://menn.blog/content/images/size/w600/2021/03/339441_429221937122720_1098552011_o.jpg 600w, https://menn.blog/content/images/size/w1000/2021/03/339441_429221937122720_1098552011_o.jpg 1000w, https://menn.blog/content/images/2021/03/x339441_429221937122720_1098552011_o.jpg.pagespeed.ic.CXus1kLzdc.webp 1280w\" sizes=\"(min-width: 720px) 720px\" data-pagespeed-url-hash=\"2744980569\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/2000x1493x904418_10151378639199499_1377135288_o.jpg.pagespeed.ic.gIjyqmcWmq.webp\" width=\"2000\" height=\"1493\" loading=\"lazy\" alt=\"\" srcset=\"https://menn.blog/content/images/size/w600/2021/03/904418_10151378639199499_1377135288_o.jpg 600w, https://menn.blog/content/images/size/w1000/2021/03/904418_10151378639199499_1377135288_o.jpg 1000w, https://menn.blog/content/images/size/w1600/2021/03/904418_10151378639199499_1377135288_o.jpg 1600w, https://menn.blog/content/images/2021/03/x904418_10151378639199499_1377135288_o.jpg.pagespeed.ic.KP98bAK_6H.webp 2048w\" sizes=\"(min-width: 720px) 720px\" data-pagespeed-url-hash=\"3110790070\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x388034_2845739147574_1624579397_n.jpg.pagespeed.ic.eGGfVcVZf0.webp\" width=\"960\" height=\"720\" loading=\"lazy\" alt=\"\" srcset=\"https://menn.blog/content/images/size/w600/2021/03/388034_2845739147574_1624579397_n.jpg 600w, https://menn.blog/content/images/2021/03/x388034_2845739147574_1624579397_n.jpg.pagespeed.ic.eGGfVcVZf0.webp 960w\" sizes=\"(min-width: 720px) 720px\" data-pagespeed-url-hash=\"2637588666\" onload=\"pagespeed.CriticalImages.checkImageForCriticality(this);\"></p></div><div><p><img src=\"https://menn.blog/content/images/2021/03/x886586_4571632649428_1869460236_o.jpg.pagespeed.ic.nSRhU4nvYX.webp\" width=\"1136\" height=\"852\" loading=\"lazy\" alt=\"\" srcset=\"https://menn.blog/content/images/size/w600/2021/03/886586_4571632649428_1869460236_o.jpg 600w, https://menn.blog/content/images/size/w1000/2021/03/886586_4571632649428_1869460236_o.jpg 1000w, https://menn.blog/content/images/2021/03/x886586_4571632649428_1869460236_o.jpg.pagespeed.ic.nSRhU4nvYX.webp 1136w\" sizes=\"(min-width: 720px) 720px\" data-pagespeed-url-hash=\"2701831267\" onload=\"pagespeed.CriticalImages.checkImageForCriticality(this);\"></p><p><img src=\"https://menn.blog/content/images/2021/03/x23550191_10155103426152006_4592664167428867897_o.jpg.pagespeed.ic.B2bEaN9R0o.webp\" width=\"1226\" height=\"471\" loading=\"lazy\" alt=\"\" srcset=\"https://menn.blog/content/images/size/w600/2021/03/23550191_10155103426152006_4592664167428867897_o.jpg 600w, https://menn.blog/content/images/size/w1000/2021/03/23550191_10155103426152006_4592664167428867897_o.jpg 1000w, https://menn.blog/content/images/2021/03/x23550191_10155103426152006_4592664167428867897_o.jpg.pagespeed.ic.B2bEaN9R0o.webp 1226w\" sizes=\"(min-width: 720px) 720px\" data-pagespeed-url-hash=\"674050613\" onload=\"pagespeed.CriticalImages.checkImageForCriticality(this);\"></p></div></div></figure><p>ปล. รวมๆ รูปมาเก็บไว้ เพราะมักมีคนคาดหวังว่าทำงานที่ไหนก็ได้ ควรจะต้องมีรูปทำงานนอกสถานที่ แต่จริงๆ เมื่อทำงานที่ไหนก็ได้ เราย่อมเลือกทำงานที่โต๊ะทำงานดีๆ เก้าอี้ดีๆ มากกว่าต่างหากฮะ 🙂</p></div></article></div>","author":"เม่น","siteTitle":"เม่น • บล็อก","siteHash":"12f49096dcb7d4ce38cfda709c2a594b39fe28a8a04178d76c9958c90aebab51","entryHash":"723203cab212055da48c5081d763ab43987ac4f2c4a5d28f90dd68d66a534346","category":"Thai"}