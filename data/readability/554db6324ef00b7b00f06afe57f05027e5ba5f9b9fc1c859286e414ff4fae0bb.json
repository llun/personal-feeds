{"title":"ไมโครซอฟท์เปิดตัวไอคอนใหม่ Notepad, เปลี่ยนมาอัพเดตผ่าน Store แยกจาก OS","link":"https://www.blognone.com/node/121748","date":1616032007000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/notepad-icon_1.png?itok=VEcmIGfU\"></p><div itemprop=\"description\"><p>ไมโครซอฟท์เปิดตัวไอคอนใหม่ของ Notepad ใน Windows 10 Insider Preview Build 21337 และประกาศว่าจะอัพเดตผ่าน Microsoft Store แยกจากรอบการอัพเดตของ Windows 10</p><p>Notepad ยังจะถูกนำออกมาจากโฟลเดอร์ Windows Accessories ใน Start Menu เพื่อให้มีที่ทางของตัวเองมากขึ้นด้วย</p><p>แนวทางของไมโครซอฟท์ช่วงหลังคือ แยกแอพหลายตัวออกจาก OS โดยอัพเดตผ่าน Store เพื่อไม่ต้องรอกัน ตัวอย่างก่อนหน้านี้คือ Windows Calculator, Paint เป็นต้น (แอพเหล่านี้ยังมากับ Windows อยู่ แต่เปลี่ยนวิธีอัพเดตเท่านั้น)</p><p>ไมโครซอฟท์ยังประกาศผนวกแอพบางตัวเข้าเป็นแอพพื้นฐานของ Windows 10 (ศัพท์เทคนิคเรียก \"inbox app\") ได้แก่ Windows Terminal และ <a href=\"https://www.blognone.com/node/121478\">Power Automate Desktop</a></p><p><img alt=\"No Description\" src=\"https://www.blognone.com/sites/default/files/externals/8154f8fd587f846c37acc2b594f5f983.png\"></p><p>ที่มา - <a href=\"https://blogs.windows.com/windows-insider/2021/03/17/announcing-windows-10-insider-preview-build-21337/\">Windows</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"554db6324ef00b7b00f06afe57f05027e5ba5f9b9fc1c859286e414ff4fae0bb","category":"Thai"}