{"title":"SCB 10X จัดแข่งบล็อกเชน Blockathon 2021 รางวัลเป็นเหรียญคริปโต ที่หนึ่งได้ 0.1 BTC","link":"https://www.blognone.com/node/121716","date":1615905467000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/scb.png?itok=bzeIIop9\"></p><div itemprop=\"description\"><p>SCB 10X บริษัทเทคโนโลยีในเครือธนาคารไทยพาณิชย์ จัดแข่ง Bangkok Blockathon 2021 เพื่อให้นักพัฒนาสายบล็อกเชนในไทยได้แสดงความสามารถ</p><p>ผู้สนใจต้องรวมทีมไม่เกิน 5 คน (เป็นทีมเดี่ยวคนเดียวได้) ยื่นใบสมัครผ่านหน้าเว็บภายในวันที่ 21 มีนาคมนี้ ทีมที่เข้ารอบ 10 ทีมจะต้องไปแข่งขันที่สำนักงานของ SCB 10X ในวันที่ 27-28 มีนาคม</p><p>สิ่งที่น่าสนใจที่สุดในงานนี้คือรางวัลของทีมที่ชนะ โดยผู้ชนะอันดับหนึ่งจะได้ Bitcoin จำนวน 0.1 BTC (คิดเป็นมูลค่า ณ ปัจจุบันคือ 5,454 ดอลลาร์ หรือประมาณ 1.7 แสนบาท) อันดับสองเป็น Ethereum จำนวน 2 ETH (3570 ดอลลาร์ ประมาณ 1.1 แสนบาท) และอันดับสามคือเหรียญ Alpha <a href=\"https://blog.alphafinance.io/alpha-partners-with-scb10x/\">โครงการของคนไทยที่ SCB 10X ให้การสนับสนุน</a> จำนวน 1,300 เหรียญ</p><p>รายละเอียดการสมัครดูได้จาก <a href=\"http://bit.ly/blockathon2021\">SCB 10X</a></p><p><img alt=\"No Description\" src=\"https://www.blognone.com/sites/default/files/externals/246f427749ca9b53ea9b9cebeb4f77ee.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3423329a09962aba2608be3a1034aab12e505f7f0ae61d180cd6f53cfb251bd","category":"Thai"}