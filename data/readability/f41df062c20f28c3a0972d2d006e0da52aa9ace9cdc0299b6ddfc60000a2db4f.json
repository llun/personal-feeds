{"title":"DigitalOcean เข้าตลาดหลักทรัพย์แล้ว มูลค่าบริษัทวันแรก 4.48 พันล้านดอลลาร์","link":"https://www.blognone.com/node/121872","date":1616637373000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/DigitalOcean_logo.svg_.png?itok=i75IdWiw\"></p><div itemprop=\"description\"><p>เมื่อคืนนี้ (24 มีนาคม ตามเวลาสหรัฐ) DigitalOcean เริ่มเข้าขายหุ้น IPO ในตลาดหลักทรัพย์นิวยอร์ก (NYSE) เรียบร้อยแล้ว โดยใช้ตัวย่อว่า DOCN</p><p>บริษัทนำเสนอขายหุ้นต่อสาธารณะจำนวน 16.5 ล้านหุ้น มูลค่าหุ้นละ 47 ดอลลาร์ คิดเป็นมูลค่าการระดมทุน 775 ล้านดอลลาร์ (2.4 หมื่นล้านบาท) ราคาหุ้นวันแรกจบที่ 42.50 ดอลลาร์ ต่ำกว่าราคาเสนอขายประมาณ 10% มูลค่าบริษัทวันแรกอยู่ที่ 4.48 พันล้านดอลลาร์</p><p>DigitalOcean เป็นผู้ให้บริการคลาวด์ขนาดกลางๆ ที่เน้นตลาดลูกค้ารายย่อยเป็นหลัก บริษัทบอกว่าตลาดคลาวด์ทั้งหมดมีขนาดใหญ่มากๆ และยังมีที่ว่างระหว่างผู้ให้บริการยักษ์ใหญ่ให้ทำธุรกิจได้</p><p>ที่มา - <a href=\"https://www.digitalocean.com/press/releases/digitalocean-announces-pricing-of-initial-public-offering/\">DigitalOcean</a>, <a href=\"https://www.cnbc.com/2021/03/24/digitalocean-starts-trading-on-nyse.html\">CNBC</a>, ภาพจาก <a href=\"https://twitter.com/digitalocean/status/1374800424742617088\">@DigitalOcean</a></p><p><img alt=\"No Description\" src=\"https://www.blognone.com/sites/default/files/externals/e4a90b33d02f7576525ed59a0b6b7d6b.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f41df062c20f28c3a0972d2d006e0da52aa9ace9cdc0299b6ddfc60000a2db4f","category":"Thai"}