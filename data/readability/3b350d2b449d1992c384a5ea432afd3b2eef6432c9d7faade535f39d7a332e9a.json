{"title":"Twitter แปะป้ายเตือนข้อความวัคซีน COVID-19 แก้ปัญหาข่าวปลอม, ทำผิดซ้ำแบนบัญชีถาวร","link":"https://www.blognone.com/node/121460","date":1614653720000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/295px-Twitter_bird_logo_2012.svg_.png?itok=uwaG_xPK\"></p><div itemprop=\"description\"><p>Twitter ประกาศแปะป้ายคำเตือนเรื่องวัคซีน COVID-19 ว่าอาจเป็นข้อมูลปลอมหรือชวนให้เข้าใจผิด ลักษณะเดียวกับที่<a href=\"https://www.blognone.com/node/119410\">แปะป้ายเตือนใต้ข้อความของ Donald Trump ช่วงก่อนเลือกตั้งประธานาธิบดี</a></p><p>Twitter ระบุว่าที่ผ่านมาได้ลบข้อความที่มีข้อมูลผิดๆ ของโรค COVID-19 ไปแล้ว 8,400 ข้อความ และเตือนบัญชีไป 11.5 ล้านบัญชี</p><p>แนวทางของ Twitter ตอนนี้ใช้วิธีแจ้งเตือนบัญชีที่ทำผิดกฎ แบ่งตามระดับของความผิดซ้ำ เช่น ครั้งแรกจะเตือนอย่างเดียว แต่ถ้าทำผิดครั้งที่สองจะโดนล็อคบัญชี 12 ชั่วโมง ครั้งที่สามอีก 12 ชั่วโมง ครั้งที่สี่ 7 วัน และครั้งที่ห้าจะแบนบัญชีถาวร</p><p>ที่มา - <a href=\"https://blog.twitter.com/en_us/topics/company/2021/updates-to-our-work-on-covid-19-vaccine-misinformation.html\">Twitter</a></p><p><img alt=\"No Description\" src=\"https://www.blognone.com/sites/default/files/externals/b47eafc99e13318f987d8822ba56113f.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b350d2b449d1992c384a5ea432afd3b2eef6432c9d7faade535f39d7a332e9a","category":"Thai"}