{"title":"Baidu ไตรมาส 4/2020 ธุรกิจ AI และรถยนต์ไร้คนขับยังเติบโตดี","link":"https://www.blognone.com/node/121266","date":1613656879000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/nKvSnUFU.png?itok=_jKpPq3l\"></p><div itemprop=\"description\"><p>Baidu รายงานผลประกอบการของไตรมาสที่ 4 ปี 2020 รายได้รวมเพิ่มขึ้น 5% จากช่วงเดียวกันในปีก่อนเป็น 4,638 ล้านดอลลาร์ และมีกำไรสุทธิ 794 ล้านดอลลาร์</p><p>Robin Li ผู้ก่อตั้งและซีอีโอ Baidu กล่าวว่า Baidu มีผลประกอบการสิ้นสุดปี 2020 ที่ได้รับประโยชน์จากการฟื้นตัวของเศรษฐกิจภาพรวม ตลอดจนการเปลี่ยนผ่านธุรกิจสู่ดิจิทัลที่มากขึ้น ในปี 2021 Baidu จะเน้นความเป็นผู้นำด้าน AI และพื้นฐานที่ดีในธุรกิจอินเทอร์เน็ต เพื่อเข้าสู่ตลาดทั้งบริการคลาวด์ รถยนต์ไร้คนขับ การขนส่งอัจฉริยะ และโอกาสอื่นจาก AI</p><p>Baidu ได้ปรับกลยุทธ์ขยายจากธุรกิจเสิร์ชและอินเทอร์เน็ต มาสู่ธุรกิจเกี่ยวข้องกับ AI มากขึ้น ทั้ง AI Cloud, รถยนต์อัจฉริยะ Apollo และผู้ช่วยอัจฉริยะ DuerOS มีนักพัฒนาบนแพลตฟอร์ม Baidu Open AI มากกว่า 2.65 ล้านคน และถือครองสิทธิบัตรด้าน AI มากที่สุดในบรรดาบริษัทจีน นอกจากนี้บริษัทยังเป็นผู้ถือหุ้นใหญ่ในบริการวิดีโอสตรีมมิ่ง iQIYI ซึ่งมีจำนวนผู้สมัครใช้งานล่าสุด 101.7 ล้านคน</p><p>ที่มา: <a href=\"https://ir.baidu.com/news-releases/news-release-details/baidu-announces-fourth-quarter-and-fiscal-year-2020-results\">Baidu</a></p><p><img alt=\"alt=&quot;Baidu&quot;\" src=\"https://www.blognone.com/sites/default/files/externals/a30f4c03dcb34dc17fb045528f095d48.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6175e8aa0cca775860f020b67f870271ac2be73f999aac34acb94cd8dc9b58c4","category":"Thai"}