{"title":"Trello ยกเครื่อง UI ครั้งใหญ่ เพิ่มมุมมอง Timeline, Calendar, Table เปลี่ยนโลโก้ใหม่ด้วย","link":"https://www.blognone.com/node/121222","date":1613526593000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 17 February 2021 - 08:49</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/trello-nw.png?itok=-qpJINfq\"></p><div itemprop=\"description\"><p>Trello ประกาศยกเครื่อง UI และฟีเจอร์ครั้งใหญ่ในรอบหลายปี พร้อมปรับโลโก้ของบริษัทเล็กน้อยให้ทันสมัยขึ้น</p><p>การเปลี่ยนแปลงสำคัญของแอพ Trello คือเพิ่มมุมมองการแสดงผล (views) เข้ามาอีก 4 แบบ ได้แก่ Timeline, Table, Dashboard, Calendar ทำให้ผู้ใช้สามารถอ่านสถานะของงานในโปรเจคต์ในรูปแบบที่เหมาะกับตัวเอง นอกเหนือจากการแสดงผลแบบบอร์ด</p><p>Trello ยังบอกว่าในอนาคตจะพัฒนาให้มุมมองแบบ Calendar, Timeline, Dashboard สามารถย้ายการ์ดได้ มีระบบฟิลเตอร์ช่วยกรองข้อมูล และเปิดให้นักพัฒนาภายนอกเข้ามาสร้าง view แบบใหม่ๆ เพิ่มด้วย</p><p><img alt=\"No Description\" src=\"https://www.blognone.com/sites/default/files/externals/fd455ebef184be2a5f50083b25f94c0c.jpg\"></p><p>Timeline</p><p><img alt=\"No Description\" src=\"https://www.blognone.com/sites/default/files/externals/23a79c1ef8d2afc89dfb0d25556d5abf.jpg\"></p><p>Table</p><p><img alt=\"No Description\" src=\"https://www.blognone.com/sites/default/files/externals/0eeed1e4ed596955a6b27f0b7e7aa9c8.jpg\"></p><p>Dashboard</p><p><img alt=\"No Description\" src=\"https://www.blognone.com/sites/default/files/externals/851b62e151ec2ce1002b9d33b954c3c2.png\"></p><p>Calendar</p><p><img alt=\"No Description\" src=\"https://www.blognone.com/sites/default/files/externals/0eea46107c22dee2792d47a5744d8f06.jpg\"></p><p>ฟีเจอร์ที่สองคือ การ์ดงานใน Trello มีความสามารถมากขึ้น พรีวิวเนื้อหาจากเว็บภายนอก เช่น YouTube, Instagram, Dropbox, Google Drive, Salesforce ได้โดยตรง ถ้าใส่ลิงก์ของการ์ด Trello เองจะมีพรีวิวการ์ดซ้อนการ์ดให้ด้วย</p><p>ในอนาคตจะมี Mirror Card การ์ดใบเดียวกันปักข้ามหลายบอร์ด เพื่อให้ทีมที่ทำงานหลายบอร์ดเห็นสถานะงานล่าสุดเสมอ</p><p><img alt=\"No Description\" src=\"https://www.blognone.com/sites/default/files/externals/efb1f4c1f250136fb05da33802ba2681.png\"></p><p>ฟีเจอร์ที่สามคือการเพิ่มแถบ sidebar ด้านข้างเพื่อให้เห็นโครงสร้างของงานชัดเจนขึ้น โดยแถบ sidebar จะอิงตาม workspace ที่เราเปิดอยู่</p><p><img alt=\"No Description\" src=\"https://www.blognone.com/sites/default/files/externals/3f87b1af5690c89a18c7bc41886574ce.png\"></p><p>สุดท้ายคือโลโก้ใหม่ของ Trello ที่ยังใช้รูปการ์ดงานแบบเดิม แต่ปรับสัดส่วนเล็กน้อย (แท่งข้างในเล็กลง) และเปลี่ยนฟอนต์ใหม่ให้ดูทันสมัยขึ้น</p><p><img alt=\"No Description\" src=\"https://www.blognone.com/sites/default/files/externals/24f0425768811347faa35b9629849904.png\"></p><p>โลโก้เก่า</p><p><img alt=\"No Description\" src=\"https://www.blognone.com/sites/default/files/externals/03c1500edb665d93a8f9d101fefaf49d.png\"></p><p>ที่มา - <a href=\"https://blog.trello.com/a-whole-new-trello\">Trello</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fe3717f0863e22d1d1e170b05f9cfc2b818b238fa2c9ae9edb791f57a80b9c2","category":"Thai"}