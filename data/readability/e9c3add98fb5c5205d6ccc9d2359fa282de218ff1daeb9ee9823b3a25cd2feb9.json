{"title":"อิสราเอลพบวัคซีน Pfizer ลดอัตราการแพร่ COVID-19 ได้","link":"https://www.blognone.com/node/121101","date":1612845414000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 9 February 2021 - 11:36</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/israeli_flag_clip_art_14174.jpg?itok=VuG3gsTf\"></p><div itemprop=\"description\"><p>อิสราเอลตอนนี้กลายเป็นห้องวิจัยวัคซีน COVID-19 ขนาดใหญ่ที่สุดของโลก ล่าสุดห้องปฎิบัติการ MyHeritage ที่ตรวจการติด COVID-19 กว่าหมื่นรายต่อวัน เผยแพร่ผลของการฉีดวัคซีนพบว่าวัคซีนของ Pfizer-BioNTech ลดปริมาณเชื้อ (viral load) ในผู้ติดเชื้อได้ทำให้อนุมานได้ว่าผู้ป่วยเหล่านี้จะลดการแพร่เชื้อลงด้วย เนื่องจากมีงานวิจัยก่อนหน้านี้ที่ระบุว่าปริมาณเชื้อส่งผลต่อการแพร่เชื้อ</p><p>งานวิจัยนี้ไม่ได้แบ่งกลุ่มทดสอบ แต่อาศัยแนวทางการฉีดวัคซีนของอิสราเอลที่จะฉีดกลุ่มผู้สูงอายุมากกว่า 60 ปีก่อนจึงฉีดกลุ่มช่วงอายุ 40-60 ปี ทางห้องปฎิบัติการติดตามข้อมูล<a href=\"https://bitesizebio.com/24581/what-is-a-ct-value/\">ค่า Ct</a> ของผู้ติดเชื้อแยกตามกลุ่มอายุ พบว่าผู้ป่วยที่พบเชื้อหลังจากวันที่ 15 มกราคมเป็นต้นมา ในกลุ่มอายุสูงกว่า 60 ปีมีค่า Ct สูงกว่ากลุ่มอายุ 40-60 ปี ซึ่งแปลว่ากลุ่มผู้สูงอายุมีปริมาณเชื้อต่ำกว่า แม้ก่อนหน้านี้ทั้งสองกลุ่มจะมีปริมาณเชื้อพอๆ กัน</p><p>ก่อนหน้านี้งานวิจัยเฟส 3 ของวัคซีนมักวัดประสิทธิภาพของการป้องกันการติดเชื้อ COVID-19 แบบมีอาการ ทำให้ข้อมูลประสิทธิภาพด้านอื่นๆ เช่น การแพร่เชื้อต่อไปยังผู้อื่นยังไม่ชัดเจนนัก</p><p>งานวิจัยนี้อาศัยข้อมูลผู้ป่วยที่ยืนยันว่าติดเชื้อในกลุ่มอายุเกิน 60 ปีจำนวน 5,317 คน และกลุ่มอายุ 40-60 ปีจำนวน 10,980 คน ทางกลุ่มนักวิจัย<a href=\"https://github.com/ellapetter/COVID19/blob/main/Initial%20real%20world%20evidence%20for%20lower%20transmissibility%20of%20individuals%20who%20have%20been%20vaccinated%20by%20BNT162b2.pdf\">เผยแพร่งานวิจัยนี้ออกทาง GitHub</a> โดยยังไม่ได้ส่งเข้าวารสารทางการแพทย์ที่มีการรีวิว</p><p>ที่มา - <a href=\"https://www.timesofisrael.com/vaccinated-people-less-likely-to-transmit-coronavirus-israeli-study-suggests/\">Times of Israel</a></p><p><img alt=\"No Description\" src=\"https://www.blognone.com/sites/default/files/externals/33033bccf99282132dacc5072a7ef07c.jpg\"></p><p>ภาพบน: กราฟแสดงค่า Ct (ยิ่งสูงเชื้อยิ่งน้อย) ในกลุ่มผู้ป่วยอายุสูงกว่า 60 ปีในสีฟ้า และในกลุ่ม 40-60 ปีในสีแดง</p><p>ภาพล่าง: กราฟแสดงสักส่วนประชากรในกลุ่มอายุสูงกว่า 60 ปีที่ได้รับวัคซีนแล้วในสีฟ้า และในกลุ่ม 40-60 ปีในสีแดง</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9c3add98fb5c5205d6ccc9d2359fa282de218ff1daeb9ee9823b3a25cd2feb9","category":"Thai"}