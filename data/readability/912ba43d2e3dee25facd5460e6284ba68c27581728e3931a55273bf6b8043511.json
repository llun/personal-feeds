{"title":"เปิดตัว POCO F3 พลัง Snapdragon 870 และ POCO X3 Pro พลัง Snapdragon 860","link":"https://www.blognone.com/node/121818","date":1616420474000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mk</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 22 March 2021 - 20:41</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/poco.png?itok=nI4a32K4\"></p><div itemprop=\"description\"><p><a href=\"https://www.blognone.com/node/114203\">POCO ที่ตอนนี้แยกตัวจาก Xiaomi เรียบร้อย</a> เปิดตัวมือถือใหม่รอบต้นปี 2021 พร้อมกัน 2 รุ่นคือ POCO F3 และ POCO X3 Pro</p><p><strong>POCO F3</strong> ซีรีส์ F เป็นสมาร์ทโฟนรุ่นสูงสุดของ POCO ในตอนนี้ โดย POCO เปิดตัวสมาร์ทโฟนรุ่น F3 ธรรมดา ใช้<a href=\"https://www.blognone.com/node/120688\">หน่วยประมวลผล Snapdragon 870 5G รุ่นรองท็อป</a>ออกมาก่อน (ปีที่แล้วมี <a href=\"https://www.blognone.com/node/116753\">F2 Pro</a> ที่ใช้ชิปเรือธง แต่ปีนี้ยังไม่มา)</p><p>สเปกของ POCO F3 คือ หน้าจอ 6.67\" รีเฟรช 120Hz แซมปลิ้ง 360Hz รองรับ HDR10+, กล้องหลัง 3 ตัว กล้องหลัก 48MP + อัลตร้าไวด์ + เทเลมาโคร, ลำโพงคู่ Dolby Atmos, แบตเตอรี่ 4,520 mAh</p><p>POCO F3 มีสองรุ่นย่อยคือ 6GB+128GB ราคา 349 ยูโร (ประมาณ 12,900 บาท) และ 8GB+256GB ราคา 399 ยูโร (ประมาณ 14,700 บาท) โดยมีราคาแบบ Early Bird ที่ถูกกว่าปกติด้วย ส่วนราคาไทยต้องรอประกาศอีกครั้ง</p><p><img alt=\"No Description\" src=\"https://www.blognone.com/sites/default/files/externals/1ed8533806a1ec5e51a426a80660a351.jpg\"></p><p><strong>POCO X3 Pro</strong> เป็นรุ่นอัพเกรดขึ้นจาก <a href=\"https://www.blognone.com/node/118596\">POCO X3 NFC ที่ออกในเดือนกันยายนปีที่แล้ว</a> ซึ่งทำยอดขายได้ถึง 400,000 เครื่อง โดยรุ่น Pro ยังคงบอดี้และดีไซน์เดิม หน่วยประมวลผลเปลี่ยนมาใช้ Snapdragon 860 แทนของเดิมที่เป็น Snapdragon 732G, อัพเกรดสตอเรจเป็น UFS 3.1</p><p>กล้องหลังทั้งหมด 4 ตัว เปลี่ยนสเปกเล็กน้อย กล้องหลัก 48MP (ของเดิม 64MP) + อัลตร้าไวด์ 8MP + มาโคร 2MP + ระยะลึก 2MP</p><p>สเปกอย่างอื่นยังเหมือนกับรุ่น X3 NFC คือ หน้าจอ 6.67\" รีเฟรช 120Hz แซมปลิ้ง 240Hz, แบตเตอรี่ขนาด 5,160mAh ชาร์จเร็ว 33 วัตต์</p><p>POCO X3 Pro แยกเป็น 2 รุ่นย่อยคือ 6GB+128GB ราคา 249 ยูโร (ประมาณ 9,200 บาท แพงขึ้นจากรุ่นปกติ 20 ยูโร) และ 8GB+256GB ราคา 299 ยูโร (ประมาณ 11,000 บาท แพงขึ้น 30 ยูโร)</p><p><img alt=\"No Description\" src=\"https://www.blognone.com/sites/default/files/externals/1e3bc2d5ee03da9a2dfc22e1225a5406.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"912ba43d2e3dee25facd5460e6284ba68c27581728e3931a55273bf6b8043511","category":"Thai"}