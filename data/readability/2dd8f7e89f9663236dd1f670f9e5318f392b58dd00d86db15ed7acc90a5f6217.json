{"title":"[ลือ] Apple และ Kia ยังไม่ยุติความร่วมมือกันทั้งหมด แต่อาจไม่ใช่รถยนต์ไร้คนขับ","link":"https://www.blognone.com/node/121417","date":1614337872000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/apple.png?itok=0qfnvqOo\"></p><div itemprop=\"description\"><p>ก่อนหน้านี้มีข่าวลือเรื่องแอปเปิลเตรียม<a href=\"https://www.blognone.com/node/120468\">พัฒนารถยนต์ไร้คนขับร่วมกับ Hyundai</a> ซึ่งต่อมาระบุว่าจะใช้ <a href=\"https://www.blognone.com/node/120741\">Kia</a> บริษัทในเครือเป็นผู้พัฒนาให้ แต่เมื่อต้นเดือนก็มี<a href=\"https://www.blognone.com/node/121046\">รายงาน</a>ว่าโครงการดังกล่าวได้ยุติการเจรจาไปชั่วคราว ล่าสุดมีรายงานใหม่เกี่ยวกับรายละเอียดการพูดคุยของสองบริษัท</p><p>Reuters รายงานอ้างข้อมูลจากเว็บข่าวออนไลน์ของเกาหลีใต้ Chosun Biz ว่าแอปเปิลและ Kia ได้ลงนามบันทึกความเข้าใจ หรือ MOU ไปเมื่อปีที่แล้ว โดยตกลงความร่วมมือกันใน 8 หัวข้อ ซึ่งรวมทั้งการพัฒนารถยนต์ไฟฟ้าด้วย และข้อตกลงนี้ยังไม่ถูกยกเลิกแต่อย่างใด แต่ถึงแม้ยุติการเจรจาจริง ก็ยังเหลืออีก 7 หัวข้อที่ยังสามารถร่วมมือกันได้ ซึ่งรวมทั้ง Last Mile Mobility หรือการพัฒนาวิธีเดินทางไปยังจุดหมายสุดท้าย หลังเดินทางด้วยขนส่งสาธารณะ เช่น การเดินเท้า หรือใช้จักรยาน</p><p>ตัวแทนของ Hyundai และแอปเปิล ปฏิเสธที่จะให้ความเห็นต่อข่าวลือนี้</p><p>ที่มา: <a href=\"https://www.reuters.com/article/idUSKBN2AQ060\">Reuters</a></p><p><img alt=\"alt=&quot;Kia&quot;\" src=\"https://www.blognone.com/sites/default/files/externals/2faf4204e8c4b82687ab7efb5d272113.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dd8f7e89f9663236dd1f670f9e5318f392b58dd00d86db15ed7acc90a5f6217","category":"Thai"}