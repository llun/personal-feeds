{"title":"John McAfee และพวก โดนตั้งข้อหาฉ้อโกง หลอกให้คนลงทุนเงินคริปโต","link":"https://www.blognone.com/node/121555","date":1615000377000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/john-mcafee.png?itok=wFzKxkcR\"></p><div itemprop=\"description\"><p>ความคืบหน้าต่อจากข่าวเมื่อปลายปีที่แล้ว <a href=\"https://www.blognone.com/node/118838\">John McAfee ถูกจับในข้อหาเลี่ยงภาษี ใช้นอมินีรับเงินจากการโปรโมทคริปโต</a> โดยเขาถูกจับในสเปนตามคำขอของรัฐบาลสหรัฐ</p><p>วันนี้ อัยการสหรัฐและ FBI ตั้งข้อหาเพิ่มเติม John McAfee และพวกคือ Jimmy Watson Jr. ที่เพิ่งถูกจับกุมเมื่อวาน ทั้งสองคนถือเป็นผู้บริหารของ \"McAfee Team\" ที่ทำธุรกิจเงินคริปโต ความผิดที่โดนเป็นความผิดอาญา มีทั้งหมด 7 ข้อหา ตั้งแต่การฉ้อโกง ฟอกเงิน ฯลฯ จากการหลอกให้คนมาร่วมลงทุนในเงินคริปโต มีความเสียหาย 13 ล้านดอลลาร์</p><p>นอกจากนี้ คณะกรรมการกำกับหลักทรัพย์ของสหรัฐ (SEC) ยังจะยื่นฟ้องศาลในคดีแพ่งด้วย ปัจจุบัน McAfee ยังถูกควบคุมตัวอยู่ในประเทศสเปน</p><p>ที่มา - <a href=\"https://www.justice.gov/usao-sdny/pr/john-david-mcafee-and-executive-adviser-his-cryptocurrency-team-indicted-manhattan\">Department of Justice</a></p><p><img alt=\"No Description\" src=\"https://www.blognone.com/sites/default/files/externals/ecc8bea3c7ec6e4a59a5c64b6f1073ee.jpg\"></p><p>ภาพจาก <a href=\"https://twitter.com/officialmcafee/status/1318589826531196929\">@officialmcafee</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50414abb7e64921a3bfec921d29198918c6d05cf250f0c39ec1b92d8954ae2d5","category":"Thai"}