{"title":"NVIDIA ยืนยันเอง นำ GPU รุ่นเก่า RTX 2060 และ GTX 1050 มาขายอีกครั้งผ่านพาร์ทเนอร์","link":"https://www.blognone.com/node/121174","date":1613191527000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 13 February 2021 - 11:45</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Nvidia_logo.png?itok=9leOFdRX\"></p><div itemprop=\"description\"><p>มีรายงานข่าวก่อนหน้านี้ว่า NVIDIA จะนำ GPU รุ่นเก่ากลับมาขายอีกครั้ง ซึ่งรวมทั้งรุ่น <a href=\"https://www.blognone.com/node/107376\">RTX 2060</a> และ <a href=\"https://www.blognone.com/node/86432\">GTX 1050</a> โดยเป็นการขายผ่านพาร์ทเนอร์ผู้ผลิตเมนบอร์ด เพื่อลดปัญหาซัพพลาย GPU ขาดตลาด</p><p>PC World ได้สอบถามไปยัง NVIDIA ซึ่งได้รับการยืนยันว่าเป็นความจริง โดยตัวแทนของ NVIDIA อธิบายว่าไม่ใช่การนำกลับมาผลิตขาย เพราะสินค้ากลุ่มนี้ยังไม่ยุติการผลิต (EOL) การนำมาขายทำเพื่อรองรับความต้องการของตลาด GPU ที่สูงมากตอนนี้</p><p>ปัญหาสินค้าในกลุ่มชิปที่ขาดแคลนตอนนี้ถือเป็นวาระใหญ่ ล่าสุดรัฐบาล โจ ไบเดน ก็<a href=\"https://www.blognone.com/node/121162\">เตรียมลงนาม</a>เพื่อแก้ไขปัญหานี้</p><p>ปัจจุบัน GTX 1050 และ RTX 2060 ยังคงมีขายในเว็บจำหน่ายฮาร์ดแวร์ในราคาที่สูงกว่าราคาตั้งต้น และยังสามารถนำมาใช้กับงานบางประเภทได้ เช่น เกมที่ไม่ต้องการสเป็กสูง หรือการขุดเหมืองเงินคริปโตในบางประเภท</p><p>ที่มา: <a href=\"https://www.pcworld.com/article/3607190/nvidia-rtx-30-graphics-card-shortages-gaming-gpu-gtx-1050-ti-geforce-rtx-2060.html\">PC World</a></p><p><img alt=\"alt=&quot;NVIDIA GeForce GTX 1050&quot;\" src=\"https://www.blognone.com/sites/default/files/externals/309149a629bf3be5faefdfe12fa00bb8.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2efdedd499950700703a892acf8c13c5e25b4eaf390178a4b24b5ca6187935cf","category":"Thai"}