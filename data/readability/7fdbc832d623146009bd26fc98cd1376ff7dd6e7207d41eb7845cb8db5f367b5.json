{"title":"ผู้บริหาร Apple Music ยืนยัน ไม่มีแผนทำโมเดลแบบฟังฟรี ติดโฆษณา","link":"https://www.blognone.com/node/121364","date":1614174642000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/icon_apple_music_large.png?itok=Ka0hSXFS\"></p><div itemprop=\"description\"><p>Elena Segal ผู้บริหารอาวุโสฝ่ายธุรกิจเพลงทั่วโลกของแอปเปิล ได้ให้ข้อมูลต่อสมาชิกสภาอังกฤษ ร่วมกับตัวแทนจาก Spotify และ Amazon ซึ่งมีคำตอบที่น่าสนใจหลายประเด็น</p><p>โดยในคำถามว่าแอปเปิลจะให้บริการ Apple Music เป็นตัวเลือกที่ฟรีแล้วติดโฆษณาหรือไม่ Segal บอกว่าบริษัทไม่คิดว่ารายได้จากโฆษณาจะมากพอ สำหรับการสนับสนุนต่ออุตสาหกรรมดนตรี อีกทั้งจะมีประเด็นเรื่องความเป็นส่วนตัวที่แอปเปิลให้คุณค่าด้วย รวมทั้งบอกว่าแอปเปิลมั่นใจว่าได้ให้ผลตอบแทนตอนนี้กับศิลปินมากกว่ารายอื่น</p><p>ส่วนโมเดลการแบ่งรายได้ของการฟังเพลงสตรีมมิ่งนั้น แอปเปิลบอกว่ากำลังศึกษาแนวทางอื่นจากปัจจุบันเป็นการจ่ายตามอัตราการถูกฟัง โดยอาจมองในมุมฝั่งลูกค้าที่เป็นผู้ฟังมากขึ้น</p><p>ที่มา: <a href=\"https://www.imore.com/apple-music-has-gone-further-anyone-ensure-royalties-flow-says-chief\">iMore</a></p><p><img src=\"https://www.blognone.com/sites/default/files/externals/977764c2b1ba3e864aec3d7fb24ca9ff.png\" alt=\"Apple Music\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fdbc832d623146009bd26fc98cd1376ff7dd6e7207d41eb7845cb8db5f367b5","category":"Thai"}