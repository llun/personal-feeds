{"title":"โหด ถึก ทน ยูทูบเบอร์สตรีมสด Galaxy S21 ในตู้ปลามาแล้วเกิน 10 วัน ยังไม่พัง","link":"https://www.blognone.com/node/121099","date":1612843099000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/s21.png?itok=k0GlEDeW\"></p><div itemprop=\"description\"><p>ช่องยูทูบ <a href=\"https://www.youtube.com/watch?v=wHtBZlt1hyY\">Photo Owl Time Lapse</a> สตรีมสด นำ Samsung Galaxy S21 มาทดสอบแช่น้ำไว้ในตู้ปลา นานเกิน 10 วัน หรือ 240 ชั่วโมงแล้ว โดยใช้แท่นชาร์จไร้สายติดไว้ด้านหลัง และกดนาฬิกาทิ้งไว้เพื่อทดสอบ โดยคอยอัพเดตรายละเอียดปัญหา หรืออาการติดขัดของเครื่องในคำอธิบาย</p><p>อัพเดตครั้งแรก เขาค้นพบว่านาฬิกาจับเวลาบน Galaxy S21 จับเวลาได้สูงสุด 99 ชั่วโมง 59 นาที 59 วินาที และเขาต้องรีเซ็ตเองเมื่อถึงเวลา เขาระบุว่ารีเซ็ตไป 2 รอบแล้ว รวมเวลามากกว่า 200 ชั่วโมง</p><p>อัพเดตครั้งที่สอง เครื่องเริ่มขึ้นเตือนความชื้น หลังผ่านไปประมาณ 117 ชั่วโมง 53 นาที หน้าจอสัมผัสไม่ทำงาน และกระโดดไปมาระหว่างแอป แต่พอกดๆ ปุ่มนิดหน่อย ก็กลับมาทำงานได้ใหม่ แต่คำเตือนความชื้นยังขึ้นอยู่</p><p>อัพเดตครั้งล่าสุด ผ่านมาตอน 241 ชั่วโมง 10 นาที เขาลองเล่นเสียงผ่านลำโพงให้คนดูฟัง ดูเหมือนลำโพงจะไม่ค่อยดัง และแทบจะแยกเสียงไม่ออก รวมถึงน้ำก็ไปกดปุ่ม LAP บนนาฬิกาตามที่เห็นในปัจจุบัน และเขาก็ยังไลฟ์ต่อไป</p><p>น่าสนใจว่า Galaxy S21 ที่กันน้ำ IP68 (น้ำลึก 1.5 เมตร สูงสุด 30 นาที) จะสามารถอยู่ใต้น้ำได้นานเท่าไรก่อนจะพัง อย่างไรก็ตาม นอกจากคลิปสตรีมสดบนยูทูบที่ไม่สามารถเลื่อนย้อนไปดูช่วงก่อนหน้าได้ ยังไม่มีหลักฐานอื่นว่า Photo Owl Time Lapse สตรีมสดโดยแช่เครื่องไว้ในน้ำตลอดเวลาจริงหรือไม่ อาจจะต้องรอดูวิดีโอตัวเต็ม หลังเครื่องพัง หรือสตรีมจบกันอีกครั้ง</p><p>ที่มา - <a href=\"https://www.youtube.com/watch?v=wHtBZlt1hyY\">Photo Owl Time Lapse</a> via <a href=\"https://www.androidpolice.com/2021/02/08/a-madman-has-been-livestreaming-a-galaxy-s21-underwater-for-11-days-and-its-still-working/\">Android Police</a></p><iframe width=\"640\" height=\"365\" src=\"https://www.youtube.com/embed/wHtBZlt1hyY\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71fab7b0ffe3ff9fa4f928cc20a15d03a53e18e24135b41761787a7d501da142","category":"Thai"}