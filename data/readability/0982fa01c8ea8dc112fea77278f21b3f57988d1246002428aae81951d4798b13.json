{"title":"โปรดเกล้าแล้ว นายชัยวุฒิ ธนาคมานุสรณ์ รับตำแหน่งรัฐมนตรีกระทรวงดิจิทัลคนล่าสุด","link":"https://www.blognone.com/node/121843","date":1616508285000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p></p><h2 itemprop=\"name\"><a href=\"https://www.blognone.com/node/121843\" title=\"โปรดเกล้าแล้ว นายชัยวุฒิ ธนาคมานุสรณ์ รับตำแหน่งรัฐมนตรีกระทรวงดิจิทัลคนล่าสุด\">โปรดเกล้าแล้ว นายชัยวุฒิ ธนาคมานุสรณ์ รับตำแหน่งรัฐมนตรีกระทรวงดิจิทัลคนล่าสุด</a></h2><p></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/mict.png?itok=pgF4dWTd\"></p><div itemprop=\"description\"><p>ราชกิจจานุเบกษาเผยแพร่ประกาศแต่งตั้งรัฐมนตรีชุดใหม่ หลังจากนายพุทธิพงษ์ ปุณณกันต์ แกนนำกปปส. และอดีตรัฐมนตรีว่าการกระทรวงดิจิทัล<a href=\"https://www.blognone.com/node/121363\">ถูกตัดสินจำคุก 7 ปีจนต้องพ้นตำแหน่งไป</a> โดยนายชัยวุฒิ ธนาคมานุสรณ์ รับตำแหน่งเป็นรัฐมนตรีคนล่าสุด</p><p>นายชัยวุฒิ ธนาคมานุสรณ์ เป็นสมาชิกสภาผู้แทนราษฎรแบบบัญชีรายชื่อพรรคพลังประชารัฐ<a href=\"https://www.matichon.co.th/politics/news_1353075\">ลำดับที่ 10</a> (นายพุทธิพงษ์ ปุณณกันต์ อยู่ในบัญชีรายชื่อลำดับที่ 3 ส่วนนายณัฏฐพล ทีปสุวรรณอยู่ในลำดับที่ 1) และยังเป็นกรรมการบริหารพรรคพลังประชารัฐ</p><p>นายชัยวุฒิ เป็นข่าวช่วงเดือนที่ผ่านมาจากการ<a href=\"https://voicetv.co.th/read/6mCKgsnUW\">แสดงความเห็นต่อเยาวชนที่แสดงความไม่พอใจรัฐบาล</a>ว่า \"เด็กเหล่านี้เขาไม่มีความรู้ความเข้าใจ เขาโดนล้างสมอง โดนฝังชิบในสมอง ให้ชังชาติ ให้ต่อต้านสังคม แล้วบ้านเมืองจะอยู่กันยังไง\" นอกจากนั้นก่อนหน้านี้ เขายังระบุว่า \"ต้องดึงอำนาจอธิปไตยไซเบอร์กลับมาเป็นของคนไทยให้ได้\"</p><p>ที่มา - <a href=\"http://www.ratchakitcha.soc.go.th/DATA/PDF/2564/E/065/T_0001.PDF\">ราชกิจจานุเบกษา</a></p><iframe width=\"640\" height=\"360\" src=\"https://www.youtube.com/embed/upmQ2dFpeKk\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><iframe width=\"640\" height=\"360\" src=\"https://www.youtube.com/embed/Skwp0S3vnnE?start=1203\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0982fa01c8ea8dc112fea77278f21b3f57988d1246002428aae81951d4798b13","category":"Thai"}