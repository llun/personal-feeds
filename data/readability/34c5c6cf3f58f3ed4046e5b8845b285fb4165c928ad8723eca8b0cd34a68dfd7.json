{"title":"นักวิจัยวิทยาการเข้ารหัสลับชื่อดังอ้างแกะการเข้ารหัส RSA ได้ แต่นักวิจัยอื่นพบไม่ได้ดีกว่าวิธีก่อนหน้านี้","link":"https://www.blognone.com/node/121552","date":1614970781000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 6 March 2021 - 01:59</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Four-rotor-enigma.jpg?itok=8nL-IdMJ\"></p><div itemprop=\"description\"><p>Claus Peter Schnorr นักวิจัยด้านวิทยาการเข้ารหัสลับชื่อดังเผยแพร่<a href=\"https://eprint.iacr.org/2021/232\">รายงาน \"Fast Factoring Integers by SVP Algorithms\"</a> โดยอ้างในบทคัดย่อว่ากระบวนแยกตัวประกอบเฉพาะนี้มีประสิทธิภาพพอจะทำลายกระบวนการเข้ารหัส RSA อย่างไรก็ดีตอนนี้ยังไม่มีนักวิจัยภายนอกสามารถอิมพลีเมนต์กระบวนการในรายงานและได้ประสิทธิภาพอย่างที่รายงานอ้าง</p><p>หากนักวิจัยสร้างอัลกอริทึมมีความสามารถในการแยกตัวประกอบเฉพาะที่ประสิทธิภาพสูงจริง กระบวนการพิสูจน์นั้นทำได้ด้วยการแยกตัวประกอบ RSA ที่<a href=\"https://en.wikipedia.org/wiki/RSA_Factoring_Challenge\">มีการแข่งขันโดยเปิดเผย</a> การแยกตัวประกอบที่ใหญ่ที่สุดในตอนนี้อยู่ที่ RSA-250 ที่มีขนาด 829 บิต แต่รายงานของ Schnorr ไม่ได้แสดงด้วยการแยกตัวประกอบใหม่ๆ แต่อย่างใด</p><p>Schnorr เป็นผู้สร้างอัลกอริทึม <a href=\"https://en.wikipedia.org/wiki/Schnorr_signature\">Schnorr signature</a> สำหรับการยืนยันเอกสาร เมื่อปี 1989 เขาเคยได้รับรางวัล Leibniz ที่เป็นรางวัลนักวิจัยที่เงินรางวัลสูงสุดในเยอรมนี ร่วมกับ Johannes Buchmann เมื่อปี 1993</p><p>Bruce Schneier นักวิจัยด้านวิทยาการเข้ารหัสลับ<a href=\"https://www.schneier.com/academic/skein/\">ผู้ร่วมสร้างกระบวนการแฮช Skein</a> วิจารณ์ว่ารายงานของ Schnorr นั้นอย่างมากก็ปรับปรุงกระบวนการแยกตัวประกอบไปบ้างเท่านั้น กระนั้นเขายังไม่แน่ใจด้วยซ้ำว่ากระบวนการดีกว่าวิธีเดิมๆ จริงหรือไม่</p><p>รายงานของ Schnorr ยังเป็นสถานะ pre-print ที่เผยแพร่ออกมาก่อนการตรวจสอบ (peer review) และอาจจะมีการปรับปรุงในอนาคตก่อนตีพิมพ์จริง</p><p>ที่มา - <a href=\"https://www.schneier.com/blog/archives/2021/03/no-rsa-is-not-broken.html\">Schneier on Security</a>, <a href=\"https://crypto.stackexchange.com/questions/88582/does-schnorrs-2021-factoring-method-show-that-the-rsa-cryptosystem-is-not-secur\">Cryptography StackExchange</a></p><p><img alt=\"No Description\" src=\"https://www.blognone.com/sites/default/files/externals/b34dadf8304b04801f3acc4addbc3be6.png\"></p><p>ตัวเลข RSA-2048 ขนาดเท่าๆ กับกระบวนการเข้ารหัสที่ได้รับความนิยมในทุกวันนี้ หากแยกตัวประกอบได้จะมีเงินรางวัล 200,000 ดอลลาร์</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34c5c6cf3f58f3ed4046e5b8845b285fb4165c928ad8723eca8b0cd34a68dfd7","category":"Thai"}