{"title":"ผู้เล่นขอทีมงานแก้บั๊กเกมบน Stadia แต่ทีมงานทำไม่ได้ เพราะโดน Google ไล่ออกหมดทีมแล้ว","link":"https://www.blognone.com/node/121329","date":1614052915000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>mheevariety</span><p><a href=\"https://www.blognone.com/contributors\"><img src=\"https://www.blognone.com/sites/default/files/badges/badge-contributer.png\" alt=\"Contributor\" title=\"Contributor\"></a></p>on 23 February 2021 - 11:01</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/stadia.png?itok=l2vIte13\"></p><div itemprop=\"description\"><p>การซื้อสตูดิโอสร้างเกมมา แล้ว<a href=\"https://www.blognone.com/node/120956\">ปิดสตูดิโอเหล่านั้นลงไป</a>ของ Google เริ่มสร้างปัญหาให้กับผู้เล่นเกมบน Google Stadia แล้ว</p><p>ล่าสุดเกมผจญภัย Journey to the Savage Planet เวอร์ชั่น Google Stadia ที่มีบั๊กเยอะจนผู้เล่นแทบจะไม่สามารถเล่นได้ ทั้งค้าง แครช เฟรมตก และอื่นๆ จนผู้เล่นต้องติดต่อไปยัง 505 Games ผู้จัดจำหน่าย หลัง Google บอกว่าจะทำงานร่วมกับผู้จัดจำหน่ายเกมนี้เพื่อแก้ปัญหา</p><p>คำตอบจาก 505 Games คือทีมผู้จัดจำหน่ายคงทำอะไรไม่ได้ เพราะเกมนี้เป็นของ Google ไปแล้ว และ Typhoon Studios ทีมพัฒนาเกมนี้ก็ถูก Google ซื้อไปในปี 2019 ซึ่งปัจจุบันทีมงานก็ถูก Google ไล่ออกไปหมดแล้วเช่นกัน แปลว่าถ้า Google จะซ่อมเกมนี้จริงๆ คงต้องให้คนจากทีมอื่นมาซ่อม แต่ถ้ามองตามความเป็นจริงแล้ว การซ่อมบั๊กเกมนี้ก็ไม่น่าจะเกิดขึ้นได้</p><p>เป็นอีกครั้งที่การทำงานแบบเริ่มไว ทิ้งไว ยุบทีมไวของ Google สร้างปัญหาให้กับทั้งทีมงานที่ต้องถูกไล่ออก และผู้ใช้ หรือผู้เล่น ที่ยังต้องการเล่นเกมบางเกมบน Google Stadia ต่อไป ที่จะไม่ได้รับการซัพพอร์ตอีก หลังทีมงานของเกมนั้นๆ ถูก Google ไล่ออก หรือยุบทีมไป</p><p>ที่มา - <a href=\"https://kotaku.com/stadia-developers-cant-fix-the-bugs-in-their-own-game-b-1846331302\">Kotaku</a></p><p><img alt=\"No Description\" src=\"https://www.blognone.com/sites/default/files/externals/43aef5661f9763728f21e0dd85f6f346.jpg\"><em>เกม Journey to the Savage Planet</em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"592462b49b7c2246112b6085ce2309b17fee9c932a04ffdff605b4cca02b0763","category":"Thai"}