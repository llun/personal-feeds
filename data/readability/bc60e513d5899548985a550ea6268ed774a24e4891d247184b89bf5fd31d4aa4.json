{"title":"ว่าที่ซีอีโอ Qualcomm บอกปัญหาชิปขาดแคลนจะดีขึ้นปลายปี 2021, ยืนยันไม่สร้างโรงงานเอง","link":"https://www.blognone.com/node/121572","date":1615169414000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/qualcomm.png?itok=hfw1eZbg\"></p><div itemprop=\"description\"><p>Cristiano Amon วาที่ซีอีโอคนใหม่ของ Qualcomm <a href=\"https://www.blognone.com/node/120391\">ที่จะรับตำแหน่งแทน Steve Mollenkopf ซีอีโอคนปัจจุบัน</a> ช่วงกลางปีนี้ ให้สัมภาษณ์กับ CNET ในหลายประเด็น</p><p>ประเด็นแรกคือปัญหาขาดแคลนชิปที่เป็นวาระใหญ่ของโลกตอนนี้ Amon บอกว่าเกิดจากโรงงานต้องปิดในช่วง COVID ระบาดใหม่ๆ และความต้องการชิปกลับมาสูงเกินคาดเพราะกระแส work from home บวกกับอุปกรณ์ชนิดใหม่ๆ เช่น รถยนต์ยุคใหม่ที่ต้องใช้งานชิปมากขึ้น</p><p>Amon ชี้ว่าปัญหาชิปขาดแคลนจะค่อยๆ ดีขึ้นช่วงปลายปี 2021 เมื่อบริษัทรับจ้างผลิตชิปขยายความสามารถในการผลิตได้บ้างแล้ว ซึ่งปกติต้องใช้เวลาประมาณ 12-18 เดือน เขายังยืนยันว่า Qualcomm จะไม่สร้างโรงงานผลิตชิปเอง เพราะเก่งเรื่องออกแบบชิป แต่การผลิตชิปเป็นความเชี่ยวชาญคนละแบบกัน</p><p>เขายังอธิบาย<a href=\"https://www.blognone.com/node/120584\">เหตุผลที่ Qualcomm ทุ่มเงินซื้อบริษัทออกแบบชิป Nuvia</a> เมื่อเร็วๆ นี้ว่า พิมพ์เขียวชิปมาตรฐานของ ARM เริ่มไม่ตอบโจทย์เรื่องประสิทธิภาพแล้ว Qualcomm จึงต้องพัฒนาชิปเอง และ<a href=\"https://www.blognone.com/node/121172\">วิจารณ์ดีล NVIDIA ซื้อ ARM</a> ว่าควรให้ ARM รักษาความเป็นอิสระต่อไป เพราะจริงๆ แล้ว NVIDIA ไม่จำเป็นต้องซื้อ ARM ก็สามารถเดินหน้าตามแผนของตัวเองได้</p><p><img alt=\"No Description\" src=\"https://www.blognone.com/sites/default/files/externals/b89d95d87c9389fc1990843dd994e171.jpg\"></p><p>ที่มา - <a href=\"https://www.cnet.com/news/from-ps5-to-ford-f-150-how-a-global-chip-shortage-is-impacting-everything/\">CNET</a>, ภาพจาก Qualcomm</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc60e513d5899548985a550ea6268ed774a24e4891d247184b89bf5fd31d4aa4","category":"Thai"}