{"title":"If God Built Netflix","link":"https://blog.whs.in.th/node/3533","date":1612546131000,"content":"<div id=\"readability-page-1\" class=\"page\"><div id=\"content\"><main id=\"main\" role=\"main\"><article id=\"post-3533\"><div><p>ผมพยายามเขียนบล็อคนึงมาหลายปีแต่ก็ไม่เคยตกผลึกเขียนจบสักที</p><p>section ใหญ่ๆ ในบล็อคนั้นคือ ถ้าพระเจ้าสร้าง Netflix มันจะ design ระบบมายังไงกันนะ</p><p>เพราะในช่วงนั้น Microservice กำลังอยู่ในช่วงบูม gut feeling ผมบอกว่า microservice มันไม่ถูก แต่ไม่รู้ว่าที่ถูกต้องทำยังไงเลยไปนั่งคิดอยู่ว่าถ้าออกแบบระบบโดยมีเวลาไม่จำกัด มีเงินไม่จำกัด และทีมพัฒนาเทพมากไม่ต้องกังวลว่าจะเกิด feature creep มันจะออกมาหน้าตายังไง</p><hr><p>ช่วงนี้ได้กลับไปดูคนอื่นแก้ module ที่เคยถือก่อนหน้านี้</p><p>module นี้ผมก็อยู่ในทีมก่อตั้งเลย แต่ตอนนั้นดูฝั่ง client side เลยไม่ค่อยรู้เรื่องว่ามัน design มายังไง จนตอนหลังมาปะติดปะต่อภาพแล้วเข้าใจว่าไอเดียของมันคือจะมี API กลางตัวนึงซึ่งมันแทบจะเป็น REST API ให้ database เลยแหละ แล้วก็ handle authn/authz ต่างๆ และ API นี้จะไม่รู้จัก module ที่เป็น UI เลยจะรู้จักแต่ module ที่ provide service เพื่อ implement feature ของมันเท่านั้น</p><p>ในฝั่ง UI ด้านนอกก็จะทำหน้าที่แทบจะเป็น API Gateway แค่นั้นไม่ได้มี logic อะไรเพิ่มนอกจาก map field ต่างๆ</p><p>ปัญหาก็คือบางครั้ง UI อยากจะทำ push notification เมื่อ object change ซึ่งเนื่องจาก API กลางจะไม่รู้จักกับ UI module เลยจะ push ไป trigger ไม่ได้ ก็ต้องส่ง message เข้าไปใน message queue ว่ามีการ change แล้ว แล้วใครอยากได้ก็อ่านไป ใน message เองก็จะไม่ได้ระบุว่า change อะไรบ้างส่งมาแต่ snapshot ของ object ที่เวลานั้นๆ</p><p>Design นี้ถ้าเคยศึกษา Kubernetes ก็น่าจะพอ map ได้เลยว่า API กลางเหมือน kube-apiserver แล้ว UI ก็คือพวก controller/operator ต่างๆ ซึ่งก็ถือว่าทันสมัยมากเพราะในตอนนั้น Kubernetes ยังเป็นของใหม่มากๆ และคิดว่าทีมก็ยังไม่ได้ศึกษา design ของ Kubernetes มาก่อน แต่มันก็เป็นไปตามหลัก microservice design</p><p>ที่จะแตกต่างกันคือ Kubernetes จะมีส่วนเก็บ status ของ object ที่ให้ controller สามารถเขียน state กลับไปได้ ทำให้ controller ทุกตัวเป็น stateless ได้หมด แต่โปรแกรมนี้ไม่ได้คิดไปถึงตรงนั้น</p><p>ฟีเจอร์แรกๆ ที่ต้องยิง callback ผมจำได้ว่าใช้วิธีเปิด Redis ของ UI module ตัวนั้นมาเก็บ state ส่วนตัว พอมาฟีเจอร์ที่สองบนอีก UI module หนึ่ง คนที่ออกแบบก็เลือกจะเอา API กลางยิงออกไป 3rd party แทนแล้ว ผมก็ยังไม่แน่ใจว่าทำไมเลือกใช้ design แบบนี้ในตอนนั้น</p><p>หลังจากนั้นแล้วผมก็ทิ้งหายจาก module นี้ไปนาน ทีมที่เขียนก็แยกย้ายกันไป บางคนก็ยังอยู่ในบริษัทแต่ทำหน้าที่อื่นๆ แล้ว จนกระทั่งผมได้กลับไปดู UI module ตัวนึงซึ่งทีมปัจจุบันไม่มีคนดู ปัญหาใหญ่ๆ ที่ผมเห็นคือมัน scale ไม่ได้และห้าม restart ด้วยเพราะมันเก็บ state ใน memory ตอนนั้นถึงเข้าใจว่า design ของระบบจริงๆ เค้าคิดอะไรอยู่</p><p>หนึ่งปีให้หลัง ทีมปัจจุบันเข้ามาแก้เพิ่มฟีเจอร์ใน UI module นั้น ผมรีวิวแล้วก็เพิ่งรู้ตัวว่า design ของระบบนี้มันเปลี่ยนไปเยอะมากเพราะทีมใหม่คุ้นชินกับการที่ทำฟีเจอร์ใหม่เป็น explicit เกือบหมด อยากได้อะไรก็ยิงไปบอกคนนั้นว่าให้ทำแบบนี้ ซึ่งมันเขียนง่ายขึ้นเยอะแต่ service ก็จะพันกันหมด</p><hr><p>ถามว่าถ้าตอนนั้นไปลอก design แบบ Kubernetes มาคือแก้ให้ API กลางช่วย module อื่นเก็บ state ได้มันจะแก้ปัญหานี้มั้ย?</p><p>ผมก็ยังคิดว่าปัญหามันยังไม่จบนะ ถ้าดูจาก Kubernetes เองก็จะเห็นว่า API บางอย่างมันจำเป็นต้องมี flow explicit action จริงๆ เช่นขอดู log ที่ถ้าทำเป็น implicit แล้ว kubelet ต้อง stream log ไปที่ API server ตลอดเวลา หรือ API server ต้องมี Kubelet log URL เพื่อให้ client ไปยิงเป็น explicit กันเอง ก็เป็นปัญหา network security อีก และอย่างคำสั่ง exec นี่คงจะไม่มีทางเลี่ยง ยังไงก็ต้องเปิด channel ตรงๆ</p><p>นอกจากนี้ Kubernetes design ยังทำให้เกิด traffic ในการ polling เยอะ ก็จะเห็นว่า Kubernetes เริ่มติด scaling limit ระดับหลายพัน node ที่ API Server กินทรัพยากรจำนวนมาก</p><p>สำหรับ project ที่เล่าไปนี้ design ปัจจุบันที่ยิง action ตรงๆ ผมว่ามันเป็นอะไรที่ตรงไปตรงมา น่าเบื่อ แต่มันก็เหมือนจะเป็น system design ที่ผ่านการพิสูจน์มานานแล้ว ถ้าไม่กังวลปัญหาใหม่ๆ อย่าง microservice design ก็ดูเหมือนจะเป็น solution ที่น่าสนใจ</p><hr><p>ผมเล่าเรื่องถ้าพระเจ้าสร้าง Netflix ลงใน Facebook อาจารย์ผมมาอ่านแล้ว comment ว่า</p><p>“ถ้าจะแก้ทีนึงก็ต้องสวดชุมนุมเทวดาก่อน”</p><p>ผมขำอยู่ปีนึงถึงจะเข้าใจความหมายที่อาจารย์จะสื่อ</p></div></article></main></div></div>","author":"whs","siteTitle":"Quietly Verbose","siteHash":"5f972a6fe70a917eb1b1aa165b3cb2be8a9465af33ab38bf05f34c55c0e40587","entryHash":"4081a573efdfb830841f657deac77f415c9f871999a891b2bd72cfc6766be9bd","category":"Thai"}