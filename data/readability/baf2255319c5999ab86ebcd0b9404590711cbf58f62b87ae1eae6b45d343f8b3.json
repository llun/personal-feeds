{"title":"HP ไตรมาสล่าสุด เติบโตทั้งธุรกิจ PC และ Printer","link":"https://www.blognone.com/node/121418","date":1614342024000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/hp-icon.png?itok=jYrBgBSP\"></p><div itemprop=\"description\"><p>เอชพีรายงานผลประกอบการของไตรมาสที่ 1 ตามปีการเงินบริษัท 2021 สิ้นสุดเดือนมกราคม รายได้รวม 15,646 ล้านดอลลาร์ เพิ่มขึ้น 7.0% เทียบกับช่วงเดียวกันในปีก่อน มีกำไรสุทธิตามบัญชี GAAP 1,068 ล้านดอลลาร์</p><p>Enrique Lores ซีอีโอเอชพีกล่าวว่าบริษัทเริ่มต้นปีการเงินด้วยผลประกอบการที่แข็งแกร่งทุกด้าน ทั้งรายได้และกำไรสุทธิ สะท้อนว่าสิ่งที่เอชพีดำเนินตามกลยุทธ์ได้ผลลัพธ์ที่ดี</p><p>กลุ่มธุรกิจ Personal Systems รายได้เพิ่มขึ้น 7% เป็น 10,603 ล้านดอลลาร์ แบ่งเป็นรายได้จากกลุ่มลูกค้าทั่วไปเพิ่มขึ้น 34% ส่วนลูกค้าองค์กรลดลง 6% ขณะที่แบ่งตามประเภทอุปกรณ์ จำนวนเครื่องโน้ตบุ๊คขายได้เพิ่ม 33% ส่วนจำนวนเครื่องเดสก์ท็อป ลดลง 23%</p><p>ในกลุ่ม Printing รายได้เพิ่มขึ้น 7% เป็น 5,044 ล้านดอลลาร์ จำนวนเครื่องที่ขายได้เพิ่มขึ้น 16% แบ่งเป็นกลุ่มลูกค้าทั่วไปเพิ่มขึ้น 18% ส่วนลูกค้าองค์กรตัวเลขคงที่</p><p>ที่มา: <a href=\"https://investor.hp.com/news/press-release-details/2021/HP-Inc.-Reports-Fiscal-2021-First-Quarter-Results/\">เอชพี</a></p><p><img alt=\"alt=&quot;HPQ&quot;\" src=\"https://www.blognone.com/sites/default/files/externals/be330dccbeeac8c8db7fd2edd0aa9c77.png\"></p><p><img alt=\"alt=&quot;HPQ&quot;\" src=\"https://www.blognone.com/sites/default/files/externals/050fa346fe08bb4947b6aee78dda5d9b.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"baf2255319c5999ab86ebcd0b9404590711cbf58f62b87ae1eae6b45d343f8b3","category":"Thai"}