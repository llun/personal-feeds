{"title":"Bugaboo.TV ทีวีออนไลน์ของช่อง 7 เปลี่ยนโลโก้ เตรียมทำรายการออริจินัลลงแพลตฟอร์ม","link":"https://www.blognone.com/node/121314","date":1613966393000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>sunnywalker</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 22 February 2021 - 10:59</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/%E0%B9%82%E0%B8%A5%E0%B9%82%E0%B8%81%E0%B9%89%20Bugaboo%20Rebrand.png?itok=qBaWm6SE\"></p><div itemprop=\"description\"><p>บริษัท บีบีทีวี นิว มีเดีย จำกัด ผู้ผลิตแอปพลิเคชัน บักกาบูดอททีวี (Bugaboo.TV) สถานีโทรทัศน์ออนไลน์ (OTT-TV) ประกาศรีแบรนด์และเปลี่ยนโลโก้ใหม่ในโอกาสครบรอบ 10 ปี สไตล์โลโก้เรียบง่าย และสื่อถึงความเป็นแพลตฟอร์มทีวีออนไลน์มากขึ้น</p><p>แต่เดิม Bugaboo.TV ฉายเนื้อหารายการย้อนหลัง (Re-run) โดยเฉพาะละครช่อง 7HD รวมถึง ภาพยนตร์ ซีรีส์ต่างประเทศ และรายการลิขสิทธิ์ต่างๆ ซึ่งทางบริษัทบอกว่าจะเพิ่มการสร้างออริจินัลคอนเทนต์ลงใน Bugaboo.TV ด้วย</p><p>นายจักรพันธ์ ลีละมาสวัฒน์ กรรมการผู้จัดการ บริษัท บีบีทีวี นิว มีเดีย จำกัด กล่าวว่า ภายในไตรมาสที่ 1 และ 2 ในปีนี้ จะเพิ่มการผลิตเนื้อหาประเภทออริจินัลออนไลน์ซีรีส์ที่ผลิตเอง จับกลุ่มเป้าหมายที่เป็นวัยรุ่นและวัยทำงานทั่วประเทศ โดยเริ่มจากการเปิดตัวซีรีส์ 3 เรื่อง คือ “มัธยมบ้านเฮา” (ร่วมมืออำนวยการผลิตระหว่าง ฟินฟิน แชนแนล และ 7Star Studio) “ร้านยารักษารัก” และ “ฟิตเปรี๊ยะ”</p><p>ทางบริษัทยังบอกด้วยว่า มีผลการวิจัยพฤติกรรมของผู้บริโภคเพื่อปรับรูปแบบรายการ เช่น รายการวาไรตี้ ความยาวควรอยู่ระหว่าง 7 ถึง 15 นาที แต่ถ้าเป็นซีรีส์ เนื้อหาความยาวอยู่ประมาณ 30 ถึง 50 นาที รวมถึงระบบสมาชิกที่ไม่เสียค่ารับชมขั้นพื้นฐาน เพื่อสร้างความสัมพันธ์อันใกล้ชิดกับผู้ชม</p><p><img alt=\"No Description\" src=\"https://www.blognone.com/sites/default/files/externals/1e397369af7eb097e942ceb9d89d771f.png\"></p><p>ที่มา - ข่าวประชาสัมพันธ์</p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8550f54ff04810f59947a3c97f4840f18f65d53847c66b9ee0667257caed90e","category":"Thai"}