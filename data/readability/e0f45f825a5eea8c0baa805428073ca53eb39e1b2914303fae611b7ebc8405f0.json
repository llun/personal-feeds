{"title":"Lou Ottens ผู้ประดิษฐ์เทปคาสเซ็ท เสียชีวิตแล้วด้วยวัย 94 ปี","link":"https://www.blognone.com/node/121666","date":1615616107000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 13 March 2021 - 13:15</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/tape-cartridge_1f5ad.png?itok=Oleuvznt\"></p><div itemprop=\"description\"><p>Lou Ottens วิศวกรชาวดัตช์ผู้ประดิษฐ์เทปคาสเซ็ทพกพา ได้เสียชีวิตแล้วด้วยวัย 94 ปี โดยประวัติของ Ottens นั้น เริ่มงานที่ Philips หลังจบสงครามโลก ต่อมาได้ทำงานในฝ่ายพัฒนาผลิตภัณฑ์ ซึ่งมีสินค้าสำคัญคือเครื่องบันทึกเทปรีล (ถ้านึกภาพไม่ออก <a href=\"https://en.wikipedia.org/wiki/Reel-to-reel_audio_tape_recording\">ดูรูปที่นี่</a>)</p><p>ด้วยขนาดที่ใหญ่และใช้งานยาก ทำให้ Ottens เสนอแนวทางพัฒนาเทปบันทึกข้อมูลที่มีขนาดเล็กลง สามารถพกพาใส่กระเป๋าเสื้อได้ โดยเทปคาสเซ็ทนี้เปิดตัวครั้งแรกในปี 1963 ด้วยชื่อเรียก Compact Cassette และกลายเป็นสื่อบันทึกข้อมูลเพลงที่ใช้งานแพร่หลายในเวลาต่อมา BBC คาดการณ์ว่ามีเทปคาสเซ็ทผลิตออกมาในโลกมากกว่า 1 แสนล้านตลับ</p><p>ช่วงปี 1907 Philips ได้ร่วมมือกับ Sony พัฒนาสื่อยุคใหม่สำหรับการบันทึกข้อมูล ซึ่ง Ottens เองก็มีส่วนร่วมด้วย จนออกมาเป็นแผ่นซีดี ที่ได้รับความนิยมจนแทนที่เทปคาสเซ็ทนั่นเอง</p><p>ที่มา: <a href=\"https://www.pcgamer.com/lou-ottens-inventor-of-the-cassette-tape-has-died-at-94/\">PC Gamer</a> ภาพ <a href=\"https://commons.wikimedia.org/wiki/File:Ir._L.F._Ottens,_2007.jpg\">Wikimedia</a></p><p><img alt=\"alt=&quot;Lou Ottens&quot;\" src=\"https://www.blognone.com/sites/default/files/externals/1d4dcd37e39e6c128d9ce4e7e48e27db.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0f45f825a5eea8c0baa805428073ca53eb39e1b2914303fae611b7ebc8405f0","category":"Thai"}