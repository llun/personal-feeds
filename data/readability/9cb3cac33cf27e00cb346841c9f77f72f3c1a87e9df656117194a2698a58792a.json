{"title":"Ring เปิดตัว Video Doorbell Pro 2 พร้อมฟีเจอร์ตรวจจับวัตถุที่แม่นกว่าเดิม, กล้องมุมกว้างมองเห็นถึงพื้น","link":"https://www.blognone.com/node/121397","date":1614256811000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nutmos</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 25 February 2021 - 19:40</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/ring_0.png?itok=k_26ANlW\"></p><div itemprop=\"description\"><p>Ring เปิดตัวกริ่งประตูอัจฉริยะ Ring Video Doorbell Pro 2 เป็นอุปกรณ์เรือธงในไลน์ โดยรอบนี้มาพร้อมฟีเจอร์ตรวจจับวัตถุที่แม่นยำกว่าเดิม และกล้องมุมกว้างที่เห็นจนถึงพื้น</p><p>สเปคของกริ่งประตูใหม่จาก Ring จะมาพร้อมกล้องวิดีโอ HD 1536p พร้อมเลนส์ฟิชอายที่สามารถเห็นได้จนถึงพื้น เหมาะกับการส่องดูพัสดุที่มาส่งบ้าน โดยตัวกล้องมีมุมมองกว้างถึง 150 องศาทั้งสองทิศทาง พร้อมไมโครโฟนเพิ่มเติมที่จะช่วยลดเสียงเพี้ยนและได้ยินเสียงชัดขึ้นเมื่อพูดกับแขกที่มาเยือนที่บ้าน</p><p>ฟีเจอร์ใหม่ที่น่าสนใจของ Video Doorbell Pro 2 คือระบบเรดาร์ที่สแกนไกลสุด 30 ฟุต ทำให้เพิ่มระบบตรวจจับการเคลื่อนไหวสองอย่าง คือ 3D Motion Detection ที่ตรวจจับการเคลื่อนไหวได้แม่นยำมากยิ่งขึ้น ลดโอกาสตรวจจับและบันทึกการเคลื่อนไหวที่ไม่เกี่ยวข้อง เช่น นกบิน หรือคนเดินผ่านทางเท้านอกบ้าน และ Bird’s Eye View ที่จะคอยติดตามการเคลื่อนไหวของคนในสนามหน้าบ้านได้แบบเรียลไทม์ว่ามีใครเข้ามาในโซนหน้าบ้านหรือไม่และเดินไปทางใดบ้าง</p><p>ตอนนี้ Ring Video Doorbell Pro 2 ยังมีเฉพาะรุ่นมีสายเท่านั้น ตัวกริ่งประตูยังคงมีขนาดและหน้าตาคล้ายกับรุ่นแรก วางจำหน่ายที่ราคา 250 ดอลลาร์หรือราว 7,500 บาท</p><p>ที่มา - <a href=\"https://www.engadget.com/ring-video-doorbell-pro-2-smart-doorbell-alexa-radar-birds-eye-view-motion-detection-143037689.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/9287c1297fffb94a571b1ddf98999210.jpg\"></p><iframe width=\"560\" height=\"315\" src=\"https://www.youtube.com/embed/bqDcCZK7myE\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9cb3cac33cf27e00cb346841c9f77f72f3c1a87e9df656117194a2698a58792a","category":"Thai"}