{"title":"Facebook สั่งแบนแอคเคาท์ที่เกี่ยวกับกองทัพเมียนมาทุกแอคเคาท์ทุกแพลตฟอร์ม","link":"https://www.blognone.com/node/121384","date":1614227058000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nismod</span><p><img src=\"https://www.blognone.com/sites/default/files/badges/badge-trainee-shadow.png\" alt=\"Trainee\" title=\"Trainee\"><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 25 February 2021 - 11:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/fb-round.png?itok=YSp1yq-I\"></p><div itemprop=\"description\"><p>หลังกองทัพของเมียนมา (ตะมะดอว์) ถูกทั่วโลกประนามและยึดทรัพย์สินไปจนถึงห้ามเดินทาง ล่าสุด Facebook ออกมาประกาศท่าทีคล้ายกันคือสั่งแบนทุกแอคเคาท์ ทุกกิจกรรมของกองทัพบนแพลตฟอร์มทั้ง Facebook และ Instagram รวมถึงสื่อและโฆษณาจากหน่วยงานที่เกี่ยวข้องด้วยเช่นกัน</p><p>Facebook บอกว่าปฏิบัติกับกองทัพเมียนมาบนมาตรฐานเดียวกันกับบุคคลหรือหน่วยงานอื่น แต่กรณีนี้มีข้อพิจารณาเพิ่มเติมจากข้อมูลของหน่วยงานอิสระที่ดูแลด้านการสืบสวนข้อเท็จจริงกรณีเมียนมาของสหประชาชาติเมื่อปี 2019(UN Fact-Finding Mission on Myanmar) และหลักการชี้แนะว่าด้วยธุรกิจและสิทธิมนุษยชนแห่งสหประชาชาติ (UN Guiding Principles on Business and Human Rights) พบว่า</p><ul><li>กองทัพเมียนมา ที่มีอำนาจมหาศาลและไม่มีกระบวนการตรวจสอบ มีประวัติละเมิดสิทธิมนุษยชนขั้นร้ายแรง และมีความเป็นไปได้สูงที่จะใช้ความรุนแรงในอนาคต</li><li>พฤติกรรมที่ผ่านมาของกองทัพเมียนมาบน Facebook ที่ละเมิดกฎอยู่เป็นประจำ ต้องบังคับใช้กฎของแพลตฟอร์มซ้ำแล้วซ้ำอีก</li><li><a href=\"https://www.blognone.com/node/121303\">ละเมิดแพลตฟอร์มครั้งล่าสุดหลังรัฐประหาร 1 กุมภาพันธ์</a></li><li>พฤติกรรมทั้งหมดเสี่ยงต่อการใช้ความรุนแรงและการคุกคามบนโลกออนไลน์ ที่อาจนำไปสู่ความรุนแรงในโลกจริง</li></ul><p>ที่มา - <a href=\"https://about.fb.com/news/2021/02/an-update-on-myanmar/\">Facebook</a></p><p><img src=\"https://www.blognone.com/sites/default/files/externals/25c4ed30607e7b4feef863504c50807c.jpg\" alt=\"\"><em>ภาพนายพล Min Aung Hlaing หัวหน้าคณะรัฐประหารพม่า จากช่อง YouTube กองทัพพม่า</em></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27dca7f6cdec8a6392b5de80d051a477d531916755b332970626f0b9debc2ca5","category":"Thai"}