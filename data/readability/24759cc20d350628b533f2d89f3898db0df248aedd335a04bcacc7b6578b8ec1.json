{"title":"Square Enix ประกาศ Kingdom Hearts ลงพีซี แต่เอ็กซ์คลูซีฟ Epic Games Store","link":"https://www.blognone.com/node/121161","date":1613093612000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/Kingdom_Hearts_logo.png?itok=higXsxN2\"></p><div itemprop=\"description\"><p>Square Enix ประกาศส่งเกมซีรีส์ Kingdom Hearts ลงพีซีเป็นครั้งแรก โดยจะเป็นเอ็กซ์คลูซีฟของ Epic Games Store เริ่มวางจำหน่าย 30 มีนาคม 2021 (ไม่ระบุว่าเป็นเอ็กซ์คลูซีฟเฉพาะช่วงเวลาหรือไม่)</p><p>เกมที่วางขายมีทั้งหมด 4 เกม โดย<a href=\"https://www.blognone.com/node/113185\">ภาค 1-2 เป็นเวอร์ชัน collection ที่เคยทำลง PS4 และ Xbox One มาก่อน</a></p><ul><li>Kingdom Hearts HD 1.5 + 2.5 Remix</li><li>Kingdom Hearts HD 2.8 Final Chapter Prologue</li><li>Kingdom Hearts III</li><li>Kingdom Hearts: Melody of Memory เกมดนตรีที่เพิ่งออกในปี 2020</li></ul><p>เกมภาค 1.5+2.5 ขายในราคา 49.99 ดอลลาร์ ส่วนเกมที่เหลือตั้งราคา 59.99 ดอลลาร์ สามารถซื้อล่วงหน้าได้แล้วบนเว็บ <a href=\"https://www.epicgames.com/store/en-US/discover/kingdom-hearts\">Epic Games</a></p><p><img alt=\"No Description\" src=\"https://www.blognone.com/sites/default/files/externals/b97b631f23f0ff17caaa35d99caa2548.jpg\"></p><iframe width=\"640\" height=\"360\" src=\"https://www.youtube.com/embed/BtSPwSvzVN8\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://square-enix-games.com/en_US/home2/kingdom-hearts-series-is-coming-to-pc-for-the-first-time-ever\">Square Enix</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24759cc20d350628b533f2d89f3898db0df248aedd335a04bcacc7b6578b8ec1","category":"Thai"}