{"title":"Gordon Hall ผู้ร่วมก่อตั้งสตูดิโอเกม Rockstar Leeds เสียชีวิตด้วยวัย 51 ปี","link":"https://www.blognone.com/node/121668","date":1615627675000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>BlackMiracle</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 13 March 2021 - 16:27</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/news-thumbnails/Rockstar_Leeds_Logo.png?itok=TnLf0afp\"></p><div itemprop=\"description\"><p>มีรายงานว่า Gordon Hall ผู้ร่วมก่อตั้งสตูดิโอเกม Rockstar Leeds ซึ่งเป็นสตูดิโอภายใต้ Rockstar Games เสียชีวิตด้วยวัย 51 ปี อย่างไรก็ตาม ยังไม่มีข้อมูลว่าเขาเสียชีวิตด้วยสาเหตุใด</p><p>เดิมที Gordon Hall และทีมก่อตั้งสตูดิโอเกมชื่อ Möbius Entertainment ในปี 1997 เน้นทำเกมลง Game Boy Advance โดยสร้างชื่อจากเกม Max Payne ที่ไปเตะตา Sam Houser ประธานบริษัท Rockstar Games นำไปสู่การเข้าซื้อกิจการและเปลี่ยนชื่อมาเป็น Rockstar Leeds ในปี 2004 (Leeds มาจากชื่อเมืองในอังกฤษที่สำนักงานของสตูดิโอตั้งอยู่)</p><p>หลังจากนั้น Hall ก็ได้คุมทีมทำเกม GTA: Chinatown Wars ใน PSP, Nintendo DS, iOS และ Android ส่วนอีกเกมที่เขาคุมทีมคือ GTA: Liberty City Stories ที่ลง PSP, PS2, iOS และ Android โดยทำงานร่วมกับสตูดิโอ Rockstar North</p><p><img alt=\"No Description\" src=\"https://www.blognone.com/sites/default/files/externals/9c706ea9a10b9374cb9614ef1c220c22.jpeg\"><em>ภาพโดย Rockstar</em></p><p>นอกจากนี้เขายังเคยไปช่วยทำเกม Red Dead Redemption กับสตูดิโอ Rockstar San Diego ด้วย ก่อนจะลาออกจากตำแหน่งประธาน Rockstar Leeds ในปี 2011 เพื่อไปทำวิจัยเกี่ยวกับจิตวิทยาของผู้เล่นเกม และสุดท้ายก็กลับเข้าวงการเกมในตำแหน่ง Chief Creative Officer ที่ Activision Blizzard Mobile ในปี 2013</p><p>สตูดิโอ Rockstar Games ระบุว่าทีมงานรู้สึกเสียใจมากเมื่อได้ข่าวการจากไปของ Hall</p><p>ที่มา - <a href=\"https://www.pcgamer.com/rockstar-leeds-founder-gordon-hall-dies-at-51/\">PC Gamer</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a80f84361c3ff7c63ebde3854f6edc52841160a716b15c3d65b5134b5ac3b72","category":"Thai"}