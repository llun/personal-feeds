{"title":"ศาลสหรัฐฯ พิพากษาให้หยุดคำสั่งแบน Xiaomi ในรัฐบาลทรัมป์ชั่วคราว","link":"https://www.blognone.com/node/121674","date":1615696958000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>nutmos</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><a href=\"http://www.ubuntu.com/\"><img src=\"https://www.blognone.com/sites/default/files/badges/ubuntu-badge.png\" alt=\"Ubuntu\" title=\"Ubuntu\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 14 March 2021 - 11:42</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/xiaomi.png?itok=_RalDX7c\"></p><div itemprop=\"description\"><p>ศาลสหพันธรัฐในวอชิงตันประกาศสั่งหยุดคำสั่งของกระทรวงกลาโหมสหรัฐฯ ที่ให้แบนการลงทุนของสหรัฐฯ ใน Xiaomi ผู้ผลิตสมาร์ทโฟนจากจีน</p><p>คำสั่งแบน Xiaomi ของกระทรวงกลาโหมสหรัฐฯ​ เกิดขึ้นในยุคของประธานาธิบดีทรัมป์ในช่วงปลายวาระการดำรงตำแหน่งช่วงเดือนมกราคมที่ผ่านมา โดยกระทรวงนำชื่อ Xiaomi บันทึกไว้เป็นรายการบริษัทที่ถูกกล่าวหาว่ามีส่วนเกี่ยวข้องกับกองทัพปลดปล่อยประชาชนจีน ซึ่งตามกฎหมายแล้วจะห้ามนักลงทุนสหรัฐฯ​ ซื้อหุ้น Xiaomi และหลักทรัพย์ที่เกี่ยวข้อง ส่วนนักลงทุนที่ถือหลักทรัพย์อยู่แล้วจะต้องขายออกภายใน 11 พฤศจิกายนนี้ โดยกฎหมายจะเริ่มมีผลในสัปดาห์หน้า</p><p>สำหรับทาง Xiaomi บริษัทได้ยื่นฟ้องต่อศาลให้หยุดคำสั่งนี้ โดยอ้างว่าคำสั่งแบนไม่ชอบด้วยกฎหมาย พร้อมทั้งยืนยันว่าบริษัทไม่มีส่วนเกี่ยวข้องกับกองทัพของประเทศจีนแต่อย่างใด</p><p>ล่าสุด เมื่อวันศุกร์ที่ผ่านมา ผู้พิพากษา Rudolph Contreras ได้สั่งแบนคำสั่งของรัฐบาลสหพันธรัฐเป็นการชั่วคราว โดยผู้พิพากษาระบุว่าเป็นคำสั่งแบน Xiaomi เป็นคำสั่งที่เกิดขึ้นโดยพลการ และมองว่า Xiaomi จะชนะคำฟ้องนี้ ศาลจึงออกคำสั่งเบื้องต้นให้ป้องกันบริษัทจากความเสียหายที่แก้ไขไม่ได้โดยการหยุดคำสั่งแบนไปก่อนชั่วคราว เนื่องจากถ้าคำสั่งแบน Xiaomi ประกาศใช้จริง บริษัทอาจถูกถอดออกจากดัชนีหรือแบนจากการตลาดซื้อขายหลักทรัพย์ของสหรัฐฯ</p><p>ที่มา - <a href=\"https://www.bloomberg.com/news/articles/2021-03-12/xiaomi-wins-court-ruling-blocking-u-s-ban-on-smartphone-maker?sref=Xgv0gNlt\">Bloomberg</a>, <a href=\"https://www.engadget.com/us-court-blocks-ban-on-xiaomi-investment-171036841.html\">Engadget</a></p><p><img alt=\"No Description\" src=\"https://www.blognone.com/sites/default/files/externals/b95b8b426985ebeee90ff6376a6f0ad5.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35ab71ef9c00985aaf5bc88945e7f222ab06d8092c5b1f896d0cd73ca87556c0","category":"Thai"}