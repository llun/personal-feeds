{"title":"Doom 3 เตรียมลง PlayStation VR รวมทุกภาคเสริม เล่นได้ทั้ง PS4 และ PS5","link":"https://www.blognone.com/node/121515","date":1614838538000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/doom.jpg?itok=EG19A_ZW\"></p><div itemprop=\"description\"><p>id Software เตรียมพอร์ตเกม Doom 3 รวมภาคเสริม Resurrection of Evil และ The Lost Mission ลง PlayStation VR โดยจะยึด PS4 เป็นหลัก แต่เล่นบน PS5 ได้ ผ่าน backward-compatibility และจะวางจำหน่ายในวันที่ 29 มีนาคมนี้</p><p>Doom 3 เป็นเกม Doom ภาคก่อนที่จะถูกรีบูตในปี 2016 ตัวเกมเน้นบรรยากาศและความสยองขวัญมากกว่าการเคลื่อนที่หรือยิงปืนที่รวดเร็วในภาคใหม่ๆ และแทบจะต้องใช้ไฟฉายเพื่อเล่นเกือบทั้งเกม แต่ก็ดูจะเหมาะกับแนวเกมแบบ VR ที่ทำให้ผู้เล่นรู้สึกอินกับบรรยากาศได้กว่าเดิม</p><p>ถือเป็นครั้งแรกที่เกม Doom แบบเต็มเกม ถูกนำมาทำเป็นเกม VR หลัง Bethesda เคยนำเกม Doom ภาค 2016 มาซอยเป็นเกมย่อยในชื่อ <a href=\"https://www.blognone.com/node/93135\">Doom VFR</a> ซึ่งเป็นเกมเล็กๆ ที่เหมือนเป็น tech demo มากกว่า</p><p>ที่มา - <a href=\"https://www.polygon.com/2021/3/3/22311981/doom-3-vr-id-software-sony-playstation-expansions\">Polygon</a></p><iframe width=\"640\" height=\"365\" src=\"https://www.youtube.com/embed/UgrBa7Xzv_o\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb87b74dfe5ef0da60ec5470864db54219f482e6c0e50d6b426034b74f33f57a","category":"Thai"}