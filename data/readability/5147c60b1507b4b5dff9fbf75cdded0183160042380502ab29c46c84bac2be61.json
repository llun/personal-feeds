{"title":"พบแอปแอนดรอยด์ Barcode Scanner ที่ให้บริการฟรีมาหลายปีแปลงร่างเป็นมัลแวร์","link":"https://www.blognone.com/node/121076","date":1612765486000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>lew</span><p><a href=\"https://www.blognone.com/crew\"><img src=\"https://www.blognone.com/sites/default/files/badges/badge-founder.png\" alt=\"Founder\" title=\"Founder\"></a><a href=\"http://jusci.net/\"><img src=\"https://www.blognone.com/sites/default/files/badges/jusci-blue-i.png\" alt=\"Jusci&amp;#039;s Writer\" title=\"Jusci&amp;#039;s Writer\"></a><a href=\"http://www.meconomics.net/\"><img src=\"https://www.blognone.com/sites/default/files/badges/mecon-badge.png\" alt=\"MEconomics\" title=\"MEconomics\"></a><a href=\"https://www.blognone.com/news/15370/ask-blognone-are-you-android\"><img src=\"https://www.blognone.com/sites/default/files/badges/badge-android.png\" alt=\"Android\" title=\"Android\"></a></p>on 8 February 2021 - 13:24</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/android.png?itok=JfN0mtMp\"></p><div itemprop=\"description\"><p>Malwarebytes รายงานถึงแอป Barcode Scanner ของ Lavabird LTD แอปเก่าที่ให้บริการมานานหลายปี และมีผู้ติดตั้งไปแล้วกว่า 10 ล้านครั้ง กลับอัพเดตแอปเมื่อเดือนธันวาคมที่ผ่านมาเพื่อแปลงตัวเองกลายเป็นมัลแวร์ประเภท Adware</p><p>หลังจากอัพเดตแล้วโทรศัพท์ที่ติดตั้ง Barcode Scanner จะเปิดเว็บโดยผู้ใช้ไม่ได้สั่งพร้อมกับขึ้นโฆษณาให้ผู้ใช้ติดตั้งแอปรักษาความปลอดภัยในเครื่อง</p><p>ทาง Malwarebytes ระบุว่าแอปฟรีที่อยู่ๆ กลายร่างเป็นมัลแวร์นั้นเกิดขึ้นได้เรื่อยๆ หลายครั้งเนื่องจากตัวแอปไปใช้ SDK ของผู้ให้บริการโฆษณาที่ไม่น่าเชื่อถือ และตัว SDK แปลงร่างกลายเป็นมัลแวร์ แต่ในกรณีของ Barcode Scanner นี้ทาง Malwarebytes พบว่าผู้พัฒนาจงใจใส่โค้ดมุ่งร้ายเข้าไปเอง</p><p>กูเกิลถอดแอปนี้ออกจาก Google Play เรียบร้อยแล้ว และหากใครเปิดบริการ Google Protected ไว้ก็น่าจะลบแอปนี้ออกไปโดยอัตโนมัติ แต่หากไม่ได้เปิดไว้ควรรีบลบแอปออกโดยเร็ว อย่างไรก็ดีกูเกิลยังไม่ได้ถอดแอปอื่นๆ ของ Lavabird ออกจาก Google Play โดยแอปที่เหลือไม่ได้รับความนิยมเท่า Barcode Scanner และมีอัตราการติดตั้งระดับหมื่นครั้งเท่านั้น</p><p>ที่มา - <a href=\"https://blog.malwarebytes.com/android/2021/02/barcode-scanner-app-on-google-play-infects-10-million-users-with-one-update/\">Malwarebytes</a></p><p><img alt=\"No Description\" src=\"https://www.blognone.com/sites/default/files/externals/1548866d15bc56d73201571bf689c886.jpg\"></p><p>ภาพหน้าจอ Google Play บนแอนดรอยด์โดย <a href=\"https://pixabay.com/illustrations/app-update-store-play-android-4868817/\">mohamed_hassan</a></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5147c60b1507b4b5dff9fbf75cdded0183160042380502ab29c46c84bac2be61","category":"Thai"}