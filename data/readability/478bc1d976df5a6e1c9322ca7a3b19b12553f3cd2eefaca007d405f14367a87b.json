{"title":"การไฟฟ้ากำหนดค่าไฟสำหรับสถานีเติมรถ เติม Tesla Model 3 เต็มถัง 134 บาท วิ่ง 354 กิโลเมตร","link":"https://www.blognone.com/node/121435","date":1614440683000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/2000px-Flag_of_Thailand.svg_.png?itok=1gSHSqWY\"></p><div itemprop=\"description\"><p>วันนี้การไฟฟ้านครหลวง (MEA) ประกาศค่าไฟฟ้าสำหรับสถานีอัดประจุไฟฟ้าแบบ Low Priority ที่ราคา 2.6369 บาทต่อหน่วย (kWh) สูงขึ้นจากค่าไฟบ้านอัตราตำสุดเล็กน้อย โดยยังต้องรวมค่า Ft ที่ตอนนี้ติดลบ 0.1532 บาทต่อหน่วย (ปรับทุก 4 เดือน)</p><p>ค่าไฟบ้านของการไฟฟ้านครหลวง คิดราคา 15 หน่วยแรกที่ 2.3488 บาทต่อหน่วย สำหรับบ้านที่ใช้พลังงานไม่เกินเดือนละ 150 หน่วย และขึ้นไปเรื่อยๆ จนถึง 4.4217 บาทต่อหน่วย ราคาที่การไฟฟ้ากำหนดสำหรับการเติมรถนี้จึงนับว่าเป็นราคาที่ค่อนข้างถูก</p><p>สำหรับราคานี้ หากนำไปเติมรถ Tesla Model 3 รุ่นต่ำสุดที่มีระยะวิ่ง 354 กิโลเมตร จะใช้ไฟฟ้าทั้งหมด 54 หน่วย (ในทางปฎิบัติการเติมจาก 0% จนเต็ม 100% ทำได้ยาก) คิดเป็นเงินรวมค่า Ft 134.1198 บาท แต่ควรตระหนักว่า<strong>ราคาค่าไฟฟ้านี้เป็นราคาที่การไฟฟ้าเก็บจากสถานี</strong> ราคาที่ผู้ใช้จ่ายจริงจึงอาจจะต่างออกไป และสถานี Low Priority ยังเป็นสถานีที่การไฟฟ้าสามารถสั่งลดการใช้ไฟฟ้าหรือตัดไฟได้เมื่อติดข้อจำกัด</p><p>ผู้ตั้งสถานียังต้องเสียค่าบริการอีก 312.24 บาทต่อเดือน โดยสามารถยื่นขอใช้ไฟฟ้านี้ได้ตั้งแต่วันที่ 1 มีนาคมนี้</p><p>ที่มา - <a href=\"https://www.facebook.com/METROPOLITAN.ELECTRICITY.AUTHORITY/photos/a.915263568500781/4402153626478407/\">การไฟฟ้านครหลวง</a></p><p><img alt=\"No Description\" src=\"https://www.blognone.com/sites/default/files/externals/44a63227eeb0bc5b8bf33179376fa0b4.jpg\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"478bc1d976df5a6e1c9322ca7a3b19b12553f3cd2eefaca007d405f14367a87b","category":"Thai"}