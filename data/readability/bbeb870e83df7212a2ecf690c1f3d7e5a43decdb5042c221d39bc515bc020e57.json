{"title":"Cisco ไตรมาสล่าสุด รายได้จากกลุ่ม Security, Services ยังเติบโต","link":"https://www.blognone.com/node/121118","date":1612916762000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/cisco.png?itok=3y4Kb8ZE\"></p><div itemprop=\"description\"><p>Cisco รายงานผลประกอบการของไตรมาสที่ 2 ตามปีการเงินบริษัท 2021 สิ้นสุดวันที่ 23 มกราคม 2020 รายได้รวมใกล้เคียงกับช่วงเดียวกันในปีก่อนที่ 11,960 ล้านดอลลาร์ มีกำไรสุทธิแบบ GAAP 2,545 ล้านดอลลาร์</p><p>กลุ่มสินค้า Infrastructure Platform รายได้ลดลง 3% ขณะที่กลุ่มสินค้า Security มีรายได้เพิ่มขึ้น 10% และรายได้ส่วน Services เพิ่มขึ้น 2% Cisco ระบุว่าผลิตภัณฑ์ที่สร้างรายได้โดดเด่นในไตรมาสได้แก่ Catalyst 9000 และกลุ่มสวิตช์สำหรับศูนย์ข้อมูล</p><p>Scott Herren ซีเอฟโอ Cisco กล่าวว่ารายได้จากธุรกิจซอฟต์แวร์เติบโตในระดับเลขสองหลัก และมีทิศทางที่ดีเนื่องจากลูกค้าจ่ายเงินแบบ subscription มากขึ้น โดยคิดเป็น 76% ของรายได้ซอฟต์แวร์รวม</p><p>ที่มา: <a href=\"https://investor.cisco.com/news/news-details/2021/Cisco-Reports-Second-Quarter-Earnings/default.aspx\">Cisco</a> ผ่าน <a href=\"https://www.zdnet.com/article/cisco-sees-growth-in-services-security-products-in-q2/\">ZDNet</a></p><p><img src=\"https://www.blognone.com/sites/default/files/externals/62f256011aa723a06ac436a4c69906b8.jpg\" alt=\"Cisco\"></p><p><img alt=\"alt=&quot;Cisco&quot;\" src=\"https://www.blognone.com/sites/default/files/externals/a8356c45962c5de437211d07ece099bb.png\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbeb870e83df7212a2ecf690c1f3d7e5a43decdb5042c221d39bc515bc020e57","category":"Thai"}