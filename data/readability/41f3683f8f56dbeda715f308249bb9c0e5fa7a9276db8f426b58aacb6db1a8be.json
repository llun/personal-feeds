{"title":"Apple ถอดสินค้า iMac Pro ออกจากเว็บไซต์แล้ว","link":"https://www.blognone.com/node/121794","date":1616222937000,"content":"<div id=\"readability-page-1\" class=\"page\"><div id=\"block-system-main\" itemscope=\"\" itemtype=\"http://schema.org/BlogPosting\"><p><span>By: <span>arjin</span><p><a href=\"http://www.blognone.com/crew#writers\"><img src=\"https://www.blognone.com/sites/default/files/badges/badge-writer.png\" alt=\"Writer\" title=\"Writer\"></a><a href=\"https://www.blognone.com/news/15492/ask-blognone-are-you-iphone\"><img src=\"https://www.blognone.com/sites/default/files/badges/iphone-2.png\" alt=\"iPhone\" title=\"iPhone\"></a><img src=\"https://www.blognone.com/sites/default/files/badges/badge-windows-dim.png\" alt=\"Windows\" title=\"Windows\"></p>on 20 March 2021 - 13:48</span> <span>Tags:<span><span></span></span></span></p><div><p><img alt=\"Node Thumbnail\" src=\"https://www.blognone.com/sites/default/files/styles/thumbnail/public/topics-images/imac-pro.png?itok=M_1qWvPp\"></p><div itemprop=\"description\"><p>สองสัปดาห์หลังแอปเปิล<a href=\"https://www.blognone.com/node/121565\">แสดงข้อความ</a>ว่า iMac Pro จะจำหน่ายจนกว่าสินค้าจะหมด วันนี้แอปเปิลได้ถอด iMac Pro ออกจากเว็บแอปเปิลทำให้ไม่สามารถสั่งซื้อผ่านช่องทางออนไลน์ได้ เป็นที่เรียบร้อยแล้ว</p><p>ในหน้าสั่งซื้ออุปกรณ์เสริม แอปเปิลยังแก้ไขข้อความในตัวเลือก Mac ที่สามารถใช้ร่วมกันได้ เหลือเพียง iMac Pro (ปี 2017) จากเดิมระบุว่า 2017 ถึงปัจจุบัน เป็นการยืนยันว่า iMac Pro รุ่นนี้ยุติการผลิตแล้ว</p><p>ก่อนหน้านี้แอปเปิลแนะนำลูกค้าที่ต้องการซื้อ iMac Pro รุ่นนี้ ให้ซื้อ <a href=\"https://www.blognone.com/node/117798\">iMac รุ่นจอ 27 นิ้ว</a>แทน ซึ่งมีประสิทธิภาพและราคาที่ดีกว่า</p><p>ที่มา: <a href=\"https://www.macrumors.com/2021/03/19/imac-pro-officially-discontinued/\">MacRumors</a></p><p><img src=\"https://www.blognone.com/sites/default/files/externals/7f43577447a6f9ec4d6059edbe2104c6.png\" alt=\"iMac Pro\"></p></div><div id=\"page-sharing\"><p><span id=\"page-sharing-title\">Get latest news from Blognone</span></p></div></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41f3683f8f56dbeda715f308249bb9c0e5fa7a9276db8f426b58aacb6db1a8be","category":"Thai"}