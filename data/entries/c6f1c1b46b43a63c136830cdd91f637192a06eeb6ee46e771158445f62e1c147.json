{"title":"Docker รองรับการฝังสคริปต์ใน Dockerfile","link":"https://www.blognone.com/node/123170","date":1623639475000,"content":"<div><div><div><p>โครงการ BuildKit ที่เป็นส่วนหนึ่งของ Docker รับแพตช์ Here-Documents สำหรับการฝังสคริปต์ลงใน Dockerfile ทำให้หลังจากนี้การฝังสคริปต์ลงใน Dockerfile โดยตรงจะสะดวกขึ้น</p>\n<p>ก่อนหน้านี้การฝังสคริปต์แบบหลายบรรทัดใน Dockerfile ต้องอาศัยเครื่องหมาย backslash (\\) เพื่อให้ Docker อ่านบรรทัดต่อเนื่องเป็นบรรทัดเดียวกัน แนวทางนี้ทำให้สคริปต์ดูรกไปบ้าง และแก้ไขได้ลำบากในบางกรณี หลายครั้งต้องแยกสคริปต์ออกเป็นไฟล์แยกทั้งที่สคริปต์ไม่ได้ยาวอะไรนัก</p>\n<p>การรับแพตช์ครั้งนี้ทำให้ Docker เวอร์ชั่นต่อไปที่ใช้ BuildKit ตัวใหม่จะเริ่มฝังสคริปต์หลายบรรทัดได้โดยตรง หรือหากต้องการใช้คำสั่ง buildkit โดยตรงก็ดาวน์โหลดได้จากตัวโครงการ โดยตอนนี้สามารถใช้กับคำสั่ง <code>RUN</code> และ <code>COPY</code> และฟีเจอร์ยังอยู่ในชั้น <code>labs</code> ทำให้ต้องเพิ่ม flag ในหัวไฟล์เพื่อใช้งาน</p>\n<p>ที่มา - <a href=\"https://github.com/moby/buildkit/blob/master/frontend/dockerfile/docs/syntax.md#here-documents\">BuildKit</a></p>\n<p><img src=\"https://www.blognone.com/sites/default/files/externals/597b1cada7cdf9b63a6ee949ed7a010f.png\" /></p>\n</div></div></div><div><div>Topics: </div><div><div><a href=\"/topics/docker\">Docker</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6f1c1b46b43a63c136830cdd91f637192a06eeb6ee46e771158445f62e1c147","category":"Thai"}