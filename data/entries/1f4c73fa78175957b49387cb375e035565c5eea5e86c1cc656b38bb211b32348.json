{"title":"[Canalys] โรคระบาดทำยอดส่งมอบ Chromebook พุ่ง 12 ล้านเครื่อง HP, Lenovo ขายดีสุด","link":"https://www.blognone.com/node/122531","date":1620266392000,"content":"<div><div><div><p>โรคระบาดทำให้อุปกรณ์คอมพิวเตอร์ขายดี ไม่เว้นแม้แต่ Chromebook ล่าสุด บริษัทวิจัยตลาด Canalys รายงานภาพรวมตัวเลข Chromebook พบว่าเฉพาะไตรมาสแรกปีนี้ มียอดส่งมอบไปแล้ว 12 ล้านเครื่อง เพิ่มขึ้น 275% ปีต่อปี</p>\n<p>แบรนด์ที่ทำยอดส่งมอบสูงสุดคือ HP ส่งมอบไป 4.36 เพิ่มขึ้นจากปีที่แล้ว 633.7% รองลงมาเป็น Lenovo ส่งมอบไป 3.108 ล้านเครื่อง, Acer 1.428 ล้านเครื่อง, Samsung 1.200 ล้านเครื่อง, Dell 1.005 ล้านเครื่อง</p>\n<p>Bryan Lynch นักวิเคราะห์ Canalys ระบุว่า Chromebook กำลังจะเป็นสินค้าคอมพิวเตอร์แบบเมนสตรีมไปแล้ว ภาคการศึกษายังคงครองส่วนแบ่วส่วนใหญ่ของ Chromebook แต่ Chromebook ก็เริ่มได้รับความนิยมในกลุ่มลูกค้าเชิงพาณิชย์ด้วย ซึ่งที่ผ่านมา HP และ Lenovo ครองตลาด Chromebook อยู่แล้ว และส่งผลให้แบรนด์อื่นมีส่วนแบ่งเข้ามาใน Chromebook เพิ่มเช่น Samsung, Acer</p>\n<p><img src=\"https://www.blognone.com/sites/default/files/externals/bde8365abff0112debefb5e5e99df26e.jpg\" /><br />\nภาพจาก <a href=\"https://www.google.com/chromebook/studyathome/\">Google Chromebook</a></p>\n<p>ด้านประเด็นชิปขาดแคลน Rishabh Dosh ผู้อำนวยการวิจัย Canalys บอกว่า สินค้าส่วนใหญ่ที่ส่งมอบไปเป็น backlog หรือสินค้าที่มีอยู่ก่อนจะเกิดปัญหาชิ้นส่วนขาดแคลน ซึ่งเมื่อพิจารณาสถานการณ์แล้วส่งผลกระทบในภาพกว้างแน่นอน ซึ่งแบรนด์ผู้ขายได้จัดลำดับความสำคัญของการสั่งซื้อให้กับผู้มีความต้องการระยะสั้นก่อน เช่น องค์กร กลุ่มธุรกิจ และจัดซื้อชิ้นส่วนมากกว่าที่ตัวเองจะผลิตได้</p>\n<p>ที่มา - <a href=\"https://www.theregister.com/2021/05/05/chromebook_shipments_canalys_figures/\">The Register</a></p>\n</div></div></div><div><div>Topics: </div><div><div><a href=\"/topics/chromebook\">Chromebook</a></div><div><a href=\"/topics/canalys\">Canalys</a></div><div><a href=\"/topics/covid-19\">COVID-19</a></div><div><a href=\"/topics/hp\">HP</a></div><div><a href=\"/topics/lenovo\">Lenovo</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f4c73fa78175957b49387cb375e035565c5eea5e86c1cc656b38bb211b32348","category":"Thai"}