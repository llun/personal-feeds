{"title":"เปิดตัว OnePlus Nord CE 5G ชิป Snapdragon 750G, จอ 120Hz, รองรับ 5G ต่ำหมื่นอีกรุ่น","link":"https://www.blognone.com/node/123125","date":1623380915000,"content":"<div><div><div><p>หลังเปิดตัว <a href=\"https://www.blognone.com/node/119864\">OnePlus Nord N10 5G</a> มือถือรองรับ 5G ราคาต่ำกว่าหนึ่งหมื่นบาทไปเมื่อปลายปีที่แล้ว วันนี้ OnePlus เปิดตัว OnePlus Nord CE 5G ที่แม้ราคาไทยอย่างเป็นทางการยังไม่ออก แต่ราคาในอินเดียเริ่มต้นที่ 22,999 รูปี หรือราว 9,800 บาท</p>\n<p>OnePlus Nord CE 5G (CE ย่อมาจาก Core Edition) เป็นรุ่นที่เหมือนนำ OnePlus Nord มาปรับให้ราคาถูกลง ใช้ชิปประมวลผล Snapdragon 750 ที่ยังเหนือกว่า OnePlus Nord N10 (Snapdragon 690) แต่ราคาใกล้เคียงกัน มีสเปกดังนี้</p>\n<ul>\n<li>หน้าจอ AMOLED 6.43 นิ้ว ความละเอียด FHD+ อัตรารีเฟรช 120Hz</li>\n<li>ชิป Snapdragon 750G</li>\n<li>แรม 6GB / 8GB /12GB</li>\n<li>หน่วยความจำภายใน 128GB / 256GB</li>\n<li>กล้องหน้า 16MP</li>\n<li>กล้องหลังหลัก 64MP f/1.8, กล้องอัลตร้าไวด์ 8MP มุมมอง 119 องศา, depth sensor 2MP</li>\n<li>แบตเตอรี่ 4,500mAh ชาร์จเร็ว 30W Dash 30T+ ชาร์จได้ 70% ใน 30 นาที</li>\n<li>รัน Android 11 ครอบทับด้วย Oxygen OS</li>\n</ul>\n<p>OnePlus Nord CE 5G มีสามสี คือ Silver Ray, Charcoal Ink และ Blue Void ราคาในอินเดียดังนี้</p>\n<ul>\n<li>8GB+128GB ราคา 22,999 รูปี (ราว 9,800 บาท)</li>\n<li>8GB+128GB ราคา 24,999 หยวน (ราว 10,700 บาท)</li>\n<li>12GB+256GB ราคา 27,999 หยวน (ราว 11,900 บาท)</li>\n</ul>\n<p>วันวางจำหน่ายในวิดีโอเปิดตัว ระบุว่าเป็น 21 มิถุนายนนี้ แต่ยังไม่แน่ชัดว่าจะวางจำหน่ายในประเทศไทยตามวันในวิดีโอหรือไม่ และมีราคาอย่างเป็นทางการเท่าไร ต้องติดตามกันต่อไป</p>\n<p>ที่มา - <a href=\"https://www.youtube.com/watch?v=O9Zuz74MLlc\">OnePlus Nord CE 5G Launch Video</a>, <a href=\"https://www.gsmarena.com/oneplus_nord_ce_5g_keeps_the_good_price_adds_battery_and_better_camera-news-49540.php\">GSM Arena</a></p>\n<p><img src=\"https://www.blognone.com/sites/default/files/externals/43ef5cead53a01211ba455d4ecfad3d8.jpg\" /><img src=\"https://www.blognone.com/sites/default/files/externals/9bf21af8ac537067f4a81e31c30e20d3.jpg\" /><img src=\"https://www.blognone.com/sites/default/files/externals/a84457f94bda0dd544113113c20bd734.png\" /></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/oneplus-nord\">OnePlus Nord</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb3bd30379bb0cec0169fc1c84536b34d76772ff8bb37891d2877f81864403e5","category":"Thai"}