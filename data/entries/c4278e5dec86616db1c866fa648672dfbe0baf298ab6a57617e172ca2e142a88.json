{"title":"แบงก์ชาติเผยตัวเลขพร้อมเพย์ 56.7 ล้านเลขหมาย ธุรกรรมต่อวันพุ่ง 22.3 ล้านรายการ","link":"https://www.blognone.com/node/122540","date":1620284970000,"content":"<div><div><div><p>ธนาคารแห่งประเทศไทย แถลงรายละเอียดเพิ่มเติมเกี่ยวกับโครงการ<a href=\"https://www.blognone.com/node/122430\">เชื่อมต่อระหว่าง PayNow และพร้อมเพย์</a> มีอัพเดตเกี่ยวกับพร้อมเพย์ไทยด้วย</p>\n<p>ตัวเลขล่าสุดเดือนกุมภาพันธ์ที่ผ่านมาพบว่า คนไทยลงทะเบียนหมายเลขพร้อมเพย์แล้ว 56.7 ล้านเลขหมาย แบ่งเป็น หมายเลขบัตรประจำตัวประชาชน 34.3 ล้านเลข, โทรศัพท์มือถือ 21.4 ล้านหมายเลข และช่องทางอื่นๆ อีก 1 ล้านหมายเลข ด้านปริมาณธุรกรรมต่อวัน พบว่าเพิ่มขึ้นเป็น 22.3 ล้านรายการ โดยปริมาณธุรกรรมสูงสุดต่อวันที่พบคือ 27.1 ล้านรายการ</p>\n<p><img src=\"https://www.blognone.com/sites/default/files/externals/c2bd47858e4a9b9d138f01d514a3a36a.jpg\" /></p>\n<p>ตัวเลขพร้อมเพย์ในเดือนมีนาคม ปี 2020 ซึ่งเป็นช่วงระบาดใหม่ๆ <a href=\"https://www.bot.or.th/Thai/PaymentSystems/Publication/payment_insight/Documents/Bi-monthly_report_Vol2-2020_April.pdf\">พบว่ามีผู้ใช้งานลงทะเบียนเป็น 51 ล้านหมายเลข ใช้งานสูงสุด 15.3 ล้านรายการต่อวัน</a></p>\n<p><img src=\"https://www.blognone.com/sites/default/files/externals/26ae05f3d1e89ade390066e833fff850.png\" /></p>\n<p>ด้านรายละเอียดเพิ่มเติมของโครงการเชื่อต่อกับ PayNow ในสิงคโปร์ มีการตรึงราคาค่าธรรมเนียมการโอนไว้ที่ 150 บาทต่อรายการ โดยช่วงโปรโมชั่นตรึงราคาที่ 75 บาทไปจนถึง 31 กรกฎาคม และยังมีการพูดคุยกับธนาคารในมาเลเซียและอินโดนีเซียถึงการเชื่อมระบบ Fast Payment System แบบเดียวกับสิงคโปร์ด้วย</p>\n<p>ด้านภาพรวมการเชื่อมโยงระบบโอนเงินในต่างประเทศ ตอนนี้ไทยสามารถโอน QR ไปยังประเทศต่างๆ ได้ คือ ลาว เวียดนาม กัมพูชา ญี่ปุ่น และมีสิงคโปร์ที่เป็นระบบ Fast Payment System หรือโอนเรียลไทม์</p>\n<p><img src=\"https://www.blognone.com/sites/default/files/externals/b9f38b7b8a5f9f1ca0810f36a064f181.png\" /></p>\n<p>ที่มา - งานแถลงข่าว</p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/promptpay\">PromptPay</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4278e5dec86616db1c866fa648672dfbe0baf298ab6a57617e172ca2e142a88","category":"Thai"}