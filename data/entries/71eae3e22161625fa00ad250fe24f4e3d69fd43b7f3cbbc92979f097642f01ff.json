{"title":"กูเกิลไล่หัวหน้าทีม Ethical AI ออกอีกคน หลังไล่นักวิจัย Timnit Gebru ออก","link":"https://www.blognone.com/node/121293","date":1613781312000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จาก<a href=\"https://www.blognone.com/node/119982\">กรณี Timnit Gebru นักวิจัยด้านจริยธรรมปัญญาประดิษฐ์ (Ethical AI) เปิดเผยว่าเธอถูกไล่ออกจากกูเกิล</a> จนทำให้<a href=\"https://www.blognone.com/node/120163\">พนักงานเข้าชื่อประท้วง</a> และ<a href=\"https://www.blognone.com/node/120050\">ซีอีโอ Sundar Pichai ต้องออกมาขอโทษ</a></p>\n<p>ล่าสุดมีกรณีคล้ายๆ กันขึ้นมาอีก เมื่อ Margaret Mitchell หัวหน้าทีม Ethical AI อีกคน (เป็นระบบหัวหน้าสองคน) เปิดเผยว่ากูเกิลไล่เธอออกเช่นกัน</p>\n<p>กรณีของ Mitchell สาเหตุต่อเนื่องมาจากกรณี Gebru เพราะหลังกูเกิลไล่ Gebru ออก ทำให้ Mitchell พยายามเข้าไปหาหลักฐานในระบบอีเมลของบริษัท ทำให้กูเกิลปิดการเข้าถึงบัญชีอีเมลของเธอตั้งแต่เดือนที่แล้ว และไล่ออกในวันนี้</p>\n<p>ฝั่งกูเกิลแถลงต่อ Axios ว่า Mitchell ละเมิดกฎของพนักงานหลายข้อ รวมถึงกฎเรื่องความปลอดภัยของบริษัท ในการเข้าถึงข้อมูลที่เป็นความลับธุรกิจ และข้อมูลส่วนตัวของพนักงานคนอื่นด้วย</p>\n<p><img alt=\"No Description\" src=\"https://www.blognone.com/sites/default/files/externals/01f9e2a69578a66a90b4d694560b1ee2.png\" ></p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">Yeah. End of week 5. I'm in too much pain to articulate much of anything useful.Firing <a href=\"https://twitter.com/timnitGebru?ref_src=twsrc%5Etfw\">@timnitGebru</a> created a domino effect of trauma for me and the rest of the team, and I believe we are being increasingly punished for that trauma. <a href=\"https://t.co/TwBxVdwYuD\">https://t.co/TwBxVdwYuD</a></p>\n<p>— MMitchell (@mmitchell_ai) <a href=\"https://twitter.com/mmitchell_ai/status/1362885120005345280?ref_src=twsrc%5Etfw\">February 19, 2021</a></p></blockquote>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">I'm fired.</p>\n<p>— MMitchell (@mmitchell_ai) <a href=\"https://twitter.com/mmitchell_ai/status/1362885356127801345?ref_src=twsrc%5Etfw\">February 19, 2021</a></p></blockquote>\n<p>ที่มา - <a href=\"https://www.axios.com/google-fires-another-ai-ethics-leader-6ef7dcd5-4583-4396-b5b3-129547ff3091.html\">Axios</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71eae3e22161625fa00ad250fe24f4e3d69fd43b7f3cbbc92979f097642f01ff","category":"Thai"}