{"title":"Nintendo ขาย Switch ไปรวม 84.59 ล้านเครื่อง แซง Game Boy Advance แล้ว","link":"https://www.blognone.com/node/122546","date":1620315760000,"content":"<div><div><div><p>นินเทนโดรายงานผลประกอบการประจำไตรมาสเดือนมกราคม-มีนาคม 2021 ยอดขายรวม 354,447 ล้านเยน และมีกำไรสุทธิ 103,711 ล้านเยน Switch ขายได้ 4.72 ล้านเครื่องในไตรมาสที่ผ่านมา แบ่งเป็น Switch 3.55 ล้านเครื่อง และ Switch Lite 1.17 ล้านเครื่อง</p>\n<p>ตัวเลขยอดขายสะสมของ Switch รวมนับตั้งแต่เริ่มวางจำหน่ายอยู่ที่ 84.59 ล้านเครื่อง ทำให้จำนวนรวมแซง Game Boy Advance (81.51 ล้านเครื่อง) เป็นที่เรียบร้อยแล้ว ด่านถัดไปของนินเทนโดเองคือ Wii ที่ 101.63 ล้านเครื่อง</p>\n<p>จำนวนเกมที่ขายได้ในไตรมาสนี้ 54.78 ล้านชุด มีเกมเด่นของนินเทนโดที่เพิ่งเริ่มวางขายคือ Super Mario 3D World + Bowser’s Fury ขายไปได้แล้วรวมทั้งหมด 5.59 ล้านชุด</p>\n<p>ฮาร์ดแวร์และเกมใหม่ที่จะวางขายในไตรมาสปัจจุบัน ได้แก่ Switch Lite สีน้ำเงิน, <a href=\"https://www.blognone.com/node/116974\">Pokemon Snap</a>, Miitopia, <a href=\"https://www.blognone.com/node/122538\">Game Builder Garage</a> และ Mario Golf Super Rush</p>\n<p>ที่มา: <a href=\"https://www.theverge.com/2021/5/6/22422451/nintendo-annual-earnings-switch-84-59-million\">The Verge</a>, Nintendo Everything <a href=\"https://nintendoeverything.com/nintendo-financial-results-may-2021-switch-at-84-59-million-units/\">[1]</a>, <a href=\"https://nintendoeverything.com/switch-has-now-outsold-the-game-boy-advance/\">[2]</a> และ<a href=\"https://www.nintendo.co.jp/ir/pdf/2021/210506_3e.pdf\">นินเทนโด</a> (pdf)</p>\n<p><img src=\"https://www.blognone.com/sites/default/files/externals/f7ce73f488c0c0f6502d248571e4a239.png\" /></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa8ac9b97028a1ee4f49092c1260094565fafe8a2f8f25b96f087408f5927eca","category":"Thai"}