{"title":"เกาหลีใต้เริ่มกระบวนการจองวัคซีนเหลือแบบวันต่อวัน Naver/KakaoTalk ร่วมให้บริการแจ้งเตือน","link":"https://www.blognone.com/node/122886","date":1622108363000,"content":"<div><div><div><p>เกาหลีใต้เริ่มเดินหน้าการฉีดวัคซีนขนานใหญ่อีกครั้งหลังจากแทบหยุดนิ่งช่วงเดือนที่ผ่านมา โดยรอบนี้รัฐบาลเกาหลีใต้เตรียมพยายามใช้วัคซีนทุกโดสที่มีด้วยการแจ้งเตือนหากมีจุดฉีดวัคซีนใดมีเหลือ</p>\n<p>แนวทางของรัฐบาลเกาหลีใต้รอบนี้อาศัยความร่วมมือกับแพลตฟอร์มออนไลน์ขนาดใหญ่ คือ Naver และ KakaoTalk โดยผู้ให้บริการทั้งสองจะช่วยกันแจ้งว่ามีวัคซีนเหลือที่ศูนย์ใดบ้างเพื่อให้ประชาชนไปฉีดวัคซีนจนครบ ไม่เหลือทิ้ง</p>\n<p>แนวทางของ Naver นั้นจะเปิดหน้าพิเศษบน Naver Map เพื่อแจ้งว่ามีศูนย์ใดรอบตัวมีวัคซีนเหลือบ้าง ขณะที่ KakaoTalk จะให้ผู้ใช้ไปเลือกศูนย์ที่อยากไปฉีดวัคซีนได้ 5 แห่ง หากวันใดมีวัคซีนในศูนย์เหล่านั้นเหลือก็จะได้ข้อความแจ้งเตือนให้ลงทะเบียนไปฉีด</p>\n<p>กระบวนการฉีดวัคซีนแทบทุกชาตินั้นอาศัยการจองคิวล่วงหน้า และช่วงแรกมีปัญหาคล้ายกันคือคนไปฉีดไม่ครบตามจำนวนที่จองไว้เสมอๆ ชาติที่ฉีดวัคซีนได้อย่างประสบความสำเร็จเช่นอิสราเอล<a href=\"https://www.politico.eu/article/israel-coronavirus-vaccine-success-secret/\">มีการแจ้งเตือนวัคซีนเหลือตามจุดต่างๆ</a> เพื่อให้ผู้สนใจไปต่อคิวรอวัคซีนเหลือได้จนหมด</p>\n<p>ที่มา - <a href=\"http://www.koreaherald.com/view.php?ud=20210525000836\">Korea Herald</a>, <a href=\"https://www.kakaocorp.com/page/detail/9457\">Kakao</a></p>\n<p><img src=\"https://www.blognone.com/sites/default/files/externals/09abb1ce1512f4fd5574376465488719.jpeg\" /></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/south-korea\">South Korea</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2da9956ae1c8de5a43ba3f28ee36ca9b24228ffe63cfdeb3c3b6e6abdde5b4f","category":"Thai"}