{"title":"TiMi ผู้สร้างเกมเครือ Tencent จับมือเชิงกลยุทธ์กับ Xbox Game Studios คาดพัฒนาเกมใหม่","link":"https://www.blognone.com/node/122678","date":1620965349000,"content":"<div><div><div><p>TiMi บริษัทเกมมือถือในเครือ Tencent ประกาศจับมือกับ  Xbox Game Studios เป็นพาร์ทเนอร์ร่วมกันเชิงกลยุทธ์ ยังไม่ประกาศความร่วมมือกันในรายละเอียดว่าจะทำอะไรบ้าง แต่คาดเป็นการร่วมมือกันสร้างเกมใหม่ๆ ถือเป็นการเจาะตลาดคอนโซลด้วยสำหรับ TiMi ที่เป็นผู้นำในตลาดเกมมือถือมานาน</p>\n<p>TiMi ก่อตั้งในปี 2008 สร้างเกมมือถือดังหลายตัว เช่น Call of Duty: Mobile, Honor of Kings และกำลังสร้าง  Pokémon Unite ถือเป็นบริษัทสร้างเกมที่มีมูลค่าสูงอันดับต้นๆ ข้อมูลจาก SensorTower ระบุว่า เฉพาะเกม Honor of Kings ก็สร้างรายได้ไปกว่า 2.5 พันล้านเหรียญแล้ว</p>\n<p>ด้าน Xbox Game Studios ก็ลงทุนในสตูดิโอเกมอื่นๆ อย่างหนัก กรณีที่เด่นชัดคือการเข้าซื้อ ZeniMax บริษัทแม่ของ Bethesda ด้วยมูลค่า 7.5 พันล้านเหรียญ  Xbox Game Studios ยังมีสตูดิโอในเครือแล้ว 23 แห่ง</p>\n<p><img src=\"https://www.blognone.com/sites/default/files/externals/67e2a3c00fb5d3dfc91e90d68266aeb2.png\" /><br />\nภาพจาก <a href=\"https://mp.weixin.qq.com/s?__biz=MzA4ODA2MjM5Nw==&amp;mid=2656159665&amp;idx=1&amp;sn=7b156d011bbf8ac94212a7383a974175&amp;chksm=8b8a8763bcfd0e757b4b3a0b8eb259f3643ace2de77cf350cbc19aeb204ba78a821311d338be&amp;scene=132#wechat_redirect\">Timi</a></p>\n<p>ที่มา - <a href=\"https://www.engadget.com/tencent-timi-xbox-game-studios-partnership-122240386.html\">Engadget</a>, <a href=\"https://techcrunch.com/2021/05/13/tencent-timi-xbox/\">TechCrunch</a></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/timi-studios\">TiMi Studios</a></div><div><a href=\"/topics/china\">China</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdfda134d7e92fd2f1c40dac0f673d8f66190cfd48f3b7a603f186c520483a01","category":"Thai"}