{"title":"ไมโครซอฟท์ปล่อย Windows Server 2022 เข้า Evaluation Center ให้ดาวน์โหลดได้แล้ว","link":"https://www.blognone.com/node/122980","date":1622645316000,"content":"<div><div><div><p>ไมโครซอฟท์ประกาศเพิ่ม Windows Server 2022 เข้า Evaluation Center เปิดทางให้พันธมิตรสามารถดาวน์โหลดไปทดสอบ ทั้งแบบ ISO และรันเครื่องทดสอบบน Azure</p>\n<p>ไมโครซอฟท์เริ่มปล่อย Windows Server 2022 มาตั้งแต่เดือนมีนาคมที่ผ่านมา ผ่านช่องทาง Insider Preview  โดยช่วงหลังไมโครซอฟท์ปรับรูปแบบการออก Windows Server เวอร์ชั่นใหม่เป็นรูปแบบที่คาดเดาได้มากขึ้น โดยมีการอัพเดตฟีเจอร์ทุกๆ 6 เดือน (Semi-Annual Channel) และทุกๆ 2-3 ปีจะออกเวอร์ชั่นซัพพอร์ตระยะยาว (Long-Term Servicing Channel - LTSC) ที่จะซัพพอร์ตเต็มรูปแบบไป 5 ปีและซัพพอร์ตระยะยาวไปอีก 5 ปี รวมสามารถใช้งานได้นาน 10 ปี</p>\n<p>แนวทางนี้ทำให้ฟีเจอร์ของ Windows Sever 2022 ไม่ได้เพิ่มทีละมากๆ เหมือนแต่ก่อน ฟีเจอร์ที่เพิ่มเข้ามาเช่น <a href=\"https://www.blognone.com/node/121481\">Secured-core</a>, เว็บเซิร์ฟเวอร์รองรับ TLS 1.3, ระบบแชร์ไฟล์ SMB รองรับการเข้ารหัส AES-256 นอกจากนี้ยังมีฟีเจอร์เพื่อนกรทำงานร่วมกับ Azure เช่น Azure Arc หรือ Storage Migration Service ไปจนถึงการใช้ Windows Container รันแอปพลิเคชั่นที่ต้องการ Active Directory โดยไม่ต้อง join domain</p>\n<p>ที่มา - <a href=\"https://cloudblogs.microsoft.com/windowsserver/2021/06/01/windows-server-2022-is-now-in-preview-on-the-evaluation-center/\">Windows Server Blog</a></p>\n<p><img src=\"https://www.blognone.com/sites/default/files/externals/78987ecd37ba3366d37e168e837511c1.png\" /></p>\n</div></div></div><div><div>Topics: </div><div><div><a href=\"/topics/windows-server-2022\">Windows Server 2022</a></div><div><a href=\"/topics/windows-server\">Windows Server</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"354db74cdfe00c17e8b8f2d20d674c9a083c5626fcfb86e68bca94b48b589f5d","category":"Thai"}