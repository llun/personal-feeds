{"title":"เว็บบอร์ดแฮกเกอร์แจกข้อมูลผู้ใช้เฟซบุ๊กกว่า 533 ล้านบัญชี มีทั้งชื่อ, หมายเลขโทรศัพท์, วันเกิด","link":"https://www.blognone.com/node/122029","date":1617514297000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Alon Gal ซีทีโอบริษัทข้อมูลความปลอดภัยไซเบอร์ Hudson Rock ทวีตว่าเขาไปพบโพสบนเว็บบอร์ดแฮกเกอร์แจกฐานข้อมูลผู้ใช้เฟซบุ๊กกว่า 533 ล้านบัญชี มีข้อมูลทั้ง ชื่อ, หมายเลขโทรศัพท์, เพศ, อาชีพ, เมืองและประเทศ, วันเกิด, และบางส่วนมีอีเมล</p>\n<p>เฟซบุ๊กยืนยันว่าข้อมูลเหล่านี้เป็น<a href=\"https://www.blognone.com/node/111713\">ข้อมูลที่อาศัยช่องโหว่เมื่อปี 2019</a> และบริษัทได้เปลี่ยนนโยบายไม่ให้เข้าถึงข้อมูลหมายเลขโทรศัพท์ได้อีกแล้ว</p>\n<p>ช่วงเวลาที่เฟซบุ๊กแก้ไขช่องโหว่ที่เปิดให้คนนอกเข้าดูหมายเลขโทรศัพท์ได้ก็มีการค้นพบฐานข้อมูลของกลุ่มต่างๆ ที่พยายามดึงข้อมูลจากเฟซบุ๊กไป แต่รอบนี้ข้อมูลกลับปล่อยออกมาให้ดาวน์โหลดฟรี ทำให้กลุ่มคนร้ายอาจจะใช้ข้อมูลกันมากขึ้น</p>\n<p>ตัวโพสบนเว็บบอร์ดนั้นโพสมาตั้งแต่กลางปี 2020 คาดได้ว่าข้อมูลนั้นหลุดออกไปเป็นวงกว้างแล้ว</p>\n<p>ที่มา - <a href=\"https://www.businessinsider.com/stolen-data-of-533-million-facebook-users-leaked-online-2021-4\">Business Insider</a></p>\n<p><img src=\"https://www.blognone.com/sites/default/files/externals/f702aa365421cfe642b23b2eabe39563.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ea834daa391a118e358676a4e2898e12b6552cbba54a3f8baf9a6f0adc4de53","category":"Thai"}