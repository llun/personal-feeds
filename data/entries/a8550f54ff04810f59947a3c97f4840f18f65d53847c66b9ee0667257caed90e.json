{"title":"Bugaboo.TV ทีวีออนไลน์ของช่อง 7 เปลี่ยนโลโก้ เตรียมทำรายการออริจินัลลงแพลตฟอร์ม","link":"https://www.blognone.com/node/121314","date":1613966393000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>บริษัท บีบีทีวี นิว มีเดีย จำกัด ผู้ผลิตแอปพลิเคชัน บักกาบูดอททีวี (Bugaboo.TV) สถานีโทรทัศน์ออนไลน์ (OTT-TV) ประกาศรีแบรนด์และเปลี่ยนโลโก้ใหม่ในโอกาสครบรอบ 10 ปี สไตล์โลโก้เรียบง่าย และสื่อถึงความเป็นแพลตฟอร์มทีวีออนไลน์มากขึ้น</p>\n<p>แต่เดิม Bugaboo.TV ฉายเนื้อหารายการย้อนหลัง (Re-run) โดยเฉพาะละครช่อง 7HD รวมถึง ภาพยนตร์ ซีรีส์ต่างประเทศ และรายการลิขสิทธิ์ต่างๆ ซึ่งทางบริษัทบอกว่าจะเพิ่มการสร้างออริจินัลคอนเทนต์ลงใน Bugaboo.TV ด้วย</p>\n<p>นายจักรพันธ์ ลีละมาสวัฒน์ กรรมการผู้จัดการ บริษัท บีบีทีวี นิว มีเดีย จำกัด กล่าวว่า ภายในไตรมาสที่ 1 และ 2 ในปีนี้ จะเพิ่มการผลิตเนื้อหาประเภทออริจินัลออนไลน์ซีรีส์ที่ผลิตเอง จับกลุ่มเป้าหมายที่เป็นวัยรุ่นและวัยทำงานทั่วประเทศ โดยเริ่มจากการเปิดตัวซีรีส์ 3 เรื่อง คือ “มัธยมบ้านเฮา” (ร่วมมืออำนวยการผลิตระหว่าง ฟินฟิน แชนแนล และ 7Star Studio) “ร้านยารักษารัก” และ “ฟิตเปรี๊ยะ”</p>\n<p>ทางบริษัทยังบอกด้วยว่า มีผลการวิจัยพฤติกรรมของผู้บริโภคเพื่อปรับรูปแบบรายการ เช่น รายการวาไรตี้ ความยาวควรอยู่ระหว่าง 7 ถึง 15 นาที แต่ถ้าเป็นซีรีส์ เนื้อหาความยาวอยู่ประมาณ 30 ถึง 50 นาที รวมถึงระบบสมาชิกที่ไม่เสียค่ารับชมขั้นพื้นฐาน เพื่อสร้างความสัมพันธ์อันใกล้ชิดกับผู้ชม</p>\n<p><img alt=\"No Description\" src=\"https://www.blognone.com/sites/default/files/externals/1e397369af7eb097e942ceb9d89d771f.png\" ></p>\n<p>ที่มา - ข่าวประชาสัมพันธ์</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/buggabootv\">Buggaboo.TV</a></div><div class=\"field-item odd\"><a href=\"/topics/ott\">OTT</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8550f54ff04810f59947a3c97f4840f18f65d53847c66b9ee0667257caed90e","category":"Thai"}