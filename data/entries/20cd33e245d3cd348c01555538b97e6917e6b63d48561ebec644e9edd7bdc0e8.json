{"title":"Seagate ประเมิน ออกฮาร์ดดิสก์ความจุ 50TB ได้ในปี 2026, ความจุ 120TB ในปี 2030","link":"https://www.blognone.com/node/121687","date":1615798134000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Seagate เผยแผนการออกฮาร์ดดิสก์ในระยะยาว โดยคาดว่าจะออกฮาร์ดดิสก์ความจุระดับ 50TB ได้ในปี 2026 และขึ้นไปถึง 120TB ในปี 2030</p>\n<p>เทคโนโลยีใหม่ในโลกฮาร์ดดิสก์ตอนนี้คือ <a href=\"https://blog.seagate.com/craftsman-ship/hamr-next-leap-forward-now/\">Heat-Assisted Magnetic Recording</a> (HAMR อ่านว่า แฮมเมอร์) เป็นการใช้ความร้อนช่วยเขียนข้อมูลบนจานเป็นระยะเวลาสั้นมากๆ (ระดับ 2 นาโนวินาที) ช่วยให้บันทึกข้อมูลได้หนาแน่นขึ้นกว่าเทคโนโลยี PMR แบบที่ใช้ในปัจจุบัน ซึ่งจะตันที่ความจุระดับ 20TB</p>\n<p>เทคโนโลยี HAMR พัฒนาขึ้นเรื่อยๆ ตอนนี้ในห้องแล็บทำระดับ 40TB ได้แล้ว ส่วนผลิตภัณฑ์จริงเริ่มมีฮาร์ดดิสก์ HAMR รุ่น 20TB ออกวางขายตั้งแต่ปี 2020 และคาดว่าจะขายฮาร์ดดิสก์ 50TB ได้ในปี 2026</p>\n<p><img alt=\"No Description\" src=\"https://www.blognone.com/sites/default/files/externals/da3c3e2c0688ea687cc572159ad59c23.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/8aa76b5de1427c63acbc8d8f7e41d70e.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/6c86cfb30b11f9fd0ad13a517a88a87b.jpg\" ></p>\n<p>เทคโนโลยีอีกตัวที่มาช่วยกันคือเทคโนโลยีด้านพื้นผิวของจาน (media) ที่ใช้การเรียงเป็นแพทเทิร์นเป็นระเบียบมากขึ้น (bit pattern) สามารถอัดปริมาณข้อมูลลงจานได้ถึง 120TB</p>\n<p><img alt=\"No Description\" src=\"https://www.blognone.com/sites/default/files/externals/efb35289f52d10f18d5f34d42653ff58.jpg\" ></p>\n<p>เทคโนโลยีตัวสุดท้ายคือเรื่องหัวอ่านหลายหัว (multi actuator ซึ่งบริษัทใช้ชื่อการค้าว่า Mach.2) ช่วยแก้ปัญหาเรื่องประสิทธิภาพการอ่าน-เขียนข้อมูลแบบสุ่ม การันตีตัวเลข IOPS/TB ให้ไม่ตกเมื่อความจุของจานสูงขึ้น</p>\n<p><img alt=\"No Description\" src=\"https://www.blognone.com/sites/default/files/externals/68363f9bf67166f9a6e00e98210b85f9.jpg\" ></p>\n<p>ในภาพรวม Seagate มองว่าเทคโนโลยีฮาร์ดดิสก์ยังมีอนาคตอีกยาวไกล โดยเฉพาะฮาร์ดดิสก์แบบความจุสูง (mass capacity) ที่ประสิทธิภาพต่อราคายังดีกว่า SSD และมีรูปแบบการใช้งานใหม่ๆ ทั้งการใช้งานบนคลาวด์ และการใช้งานในระดับ edge เช่น กล้องวงจรปิด ยานพาหนะ สตอเรจขนาดใหญ่ เป็นต้น</p>\n<p>ที่มา - <a href=\"https://s24.q4cdn.com/101481333/files/doc_downloads/2021/2/2021-Seagate-Analyst-Day.pdf\">Seagate</a>, <a href=\"https://www.anandtech.com/show/16544/seagates-roadmap-120-tb-hdds\">AnandTech</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/seagate\">Seagate</a></div><div class=\"field-item odd\"><a href=\"/topics/harddisk\">Harddisk</a></div><div class=\"field-item even\"><a href=\"/topics/storage\">Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20cd33e245d3cd348c01555538b97e6917e6b63d48561ebec644e9edd7bdc0e8","category":"Thai"}