{"title":"Windows 11 มาพร้อม Microsoft Store ตัวใหม่ ไม่หักส่วนแบ่งหากแอพทำระบบจ่ายเงินเอง","link":"https://www.blognone.com/node/123386","date":1624550293000,"content":"<div><div><div><p>ไมโครซอฟท์เปิดตัวแอพ Microsoft Store เวอร์ชันใหม่พร้อม Windows 11 ที่เปลี่ยนโลโก้ใหม่เล็กน้อย เป็นถุงช็อปปิ้งสีดำแทนสีขาว ตัวแอพทำงานได้รวดเร็วขึ้น รองรับแอพหลายรูปแบบ ไม่ว่าจะเป็น Progressive Web App (PWA), Win32, .NET, UWP รวมไปถึงเทคโนโลยีค่ายอื่นคือ Xamarin, Electron, React Native, Java</p>\n<p>นักพัฒนาสามารถส่งแอพ PWA ขึ้น Microsoft Store ได้แล้วโดยใช้เครื่องมือ <a href=\"https://blog.pwabuilder.com/posts/introducing-the-brand-new-pwa-builder/\">PWABuilder</a> ที่เป็นโอเพนซอร์ส ส่วนเทคโนโลยีอื่นๆ จะตามมาต่อไป</p>\n<p>ประเด็นสำคัญคือ Microsoft Store จะไม่หักส่วนแบ่งรายได้จากนักพัฒนาเลย หากทำระบบจ่ายเงินของตัวเอง โดยมีพันธมิตรที่เข้าร่วมแล้วคือ Adobe ที่นำ Creative Cloud และ Document Cloud ขึ้นมาขายบน Microsoft Store ด้วยโมเดลนี้ (เริ่ม 28 ก.ค.) แต่ถ้าจะจ่ายผ่านระบบของไมโครซอฟท์แบบเดิม จะคิดส่วนแบ่งที่ 15% สำหรับแอพ และ 12% สำหรับเกม</p>\n<p>แอพชื่อดังอื่นๆ ที่จะมาอยู่บน Microsoft Store ได้แก่ Microsoft Teams, Visual Studio, Disney+, Adobe Creative Cloud, Zoom, Canva</p>\n<p><img src=\"https://www.blognone.com/sites/default/files/externals/07125b4100414e93d88144fa9667a8d3.jpg\" /></p>\n<p><img src=\"https://www.blognone.com/sites/default/files/externals/3227df5fe395e7f3b8bb984066638106.jpg\" /></p>\n<p><img src=\"https://www.blognone.com/sites/default/files/externals/6e4255b10229dd47339136a5cd244f3c.jpg\" /></p>\n<p>ที่มา - <a href=\"https://blogs.windows.com/windowsexperience/2021/06/24/introducing-windows-11/\">Microsoft</a>, <a href=\"https://blogs.windows.com/windowsexperience/2021/06/24/building-a-new-open-microsoft-store-on-windows-11/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11d6426bc2ddcfb0f8fcc50d457b5636ab4293c2c27e4da1ca80e91516b34c25","category":"Thai"}