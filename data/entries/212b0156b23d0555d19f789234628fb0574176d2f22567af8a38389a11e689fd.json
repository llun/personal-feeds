{"title":"กูเกิลเตรียมอัพเดต Wear OS ครั้งใหญ่ในเร็วๆ นี้, เปิดให้นักพัฒนาเข้าถึงหน้าปัด Tiles","link":"https://www.blognone.com/node/121663","date":1615602764000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ระบบปฏิบัติการ Wear OS ถูกกูเกิลทอดทิ้งมานาน แต่ปีที่แล้วกูเกิลออกมาบอกว่า<a href=\"https://www.blognone.com/node/117960\">กำลังพัฒนาแกนของ Wear OS ใหม่ที่อิงจาก Android 11</a> แล้วก็เงียบหายไป ส่วนปีนี้เริ่มมีข่าวลือว่า<a href=\"https://www.blognone.com/node/121500\">ซัมซุงจะออกนาฬิกาที่เป็น Wear OS แทน Tizen</a> ด้วย</p>\n<p>ล่าสุดกูเกิลออกมาพรีวิวความสามารถใหม่ของ Wear OS (ที่คู่แข่งมีนานแล้ว) คือเปิดให้นักพัฒนาภายนอกเข้าถึง Tiles หรือหน้าปัดนาฬิกาแบบคัสตอมได้ผ่าน Jetpack Tiles library ที่เพิ่งมีสถานะเป็น alpha (Tiles มีตั้งแต่ปี 2019 แต่เพิ่งมาเปิดให้คนนอกใช้)</p>\n<p>กูเกิลบอกว่าฟีเจอร์นี้จะเปิดให้ผู้ใช้ทั่วไปใช้งานใน Wear OS platform update ช่วงฤดูใบไม้ผลินี้ ก็น่าจะเป็นสัญญาณว่าเราจะเห็นประกาศชุดใหญ่ของ Wear OS (พร้อมทั้งนาฬิกาของซัมซุงตามข่าวลือ) ในอีกไม่กี่เดือนข้างหน้า</p>\n<p>ที่มา - <a href=\"https://android-developers.googleblog.com/2021/03/creating-custom-tiles-on-wear-os-by-google-with-jetpack-tiles.html\">Android Developers Blog</a></p>\n<p><img alt=\"No Description\" src=\"https://www.blognone.com/sites/default/files/externals/b7ff4a9eb65ed58c04fad35d77d5519a.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/wear-os\">Wear OS</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/wearable-computing\">Wearable Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"212b0156b23d0555d19f789234628fb0574176d2f22567af8a38389a11e689fd","category":"Thai"}