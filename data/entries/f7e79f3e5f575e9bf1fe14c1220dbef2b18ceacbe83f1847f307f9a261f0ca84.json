{"title":"Apple จะอัพเดตให้ AirTag ส่งเสียงเร็วขึ้นเมื่ออยู่ห่างจากเจ้าของ ป้องกันการนำอุปกรณ์ไปสะกดรอยตามคนอื่น","link":"https://www.blognone.com/node/123007","date":1622787403000,"content":"<div><div><div><p>Apple อัพเดต AirTag อุปกรณ์บลูทูธขนาดเล็กสำหรับติดตามตำแหน่งอุปกรณ์ ลดระยะเวลาในการแยกตัวอุปกรณ์และเจ้าของออกจากกันโดยไม่ส่งเสียงเตือน จาก 3 วันเป็นสุ่มเวลาได้ระหว่าง 8 ถึง 24 ชั่วโมง ป้องกันการนำ AirTag  ไปใช้ในทางที่ผิด อย่างการติดตามคนอื่นโดยที่เขาไม่รู้ตัว</p>\n<p>นอกจากนี้ Apple จะพัฒนาแอป Android เพื่อตรวจจับอุปกรณ์ที่อาจมาติดตามเราที่โดยที่เราไม่รู้ตัว ไม่ใช่แอปที่ออกแบบมาเพื่อควบคุม AirTag เต็มตัว แต่เป็นการสแกนหาอุปกรณ์เพื่อความปลอดภัยเท่านั้น</p>\n<p>อย่างไรก็ตาม ยังไม่เป็นที่แน่ชัดว่า ถ้าเจ้าของ AirTag ตั้งค่าดัดแปลงไม่ให้อุปกรณ์ส่งเสียง Apple จะมีมาตรการรองรับเรื่องนี้อย่างไร ก่อนหน้านี้ก็มี<a href=\"https://www.blognone.com/node/122718\">การเตือนจาก Lukasz Krol นักวิจัยความปลอดภัย</a> ว่าตัวอุปกรณ์เปิดช่องการกระทำผิดอย่างการนำ AirTag ไปวางตามจุดที่ไม่มีอุปกรณ์ iOS บนเครือข่าย Find My อื่น ทำให้คนร้ายรับรู้ได้ว่าเจ้าของบ้าน (ที่ใช้ iPhone) ออกจากบ้านและกลับบ้านเวลาใดบ้าง</p>\n<p><img src=\"https://www.blognone.com/sites/default/files/externals/af117809a1cb0c928956397cc2fd1f60.jpg\" /></p>\n<p>ที่มา - <a href=\"https://www.engadget.com/apple-airtags-privacy-update-193102233.html?src=rss_b2c\">Engadget</a></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f7e79f3e5f575e9bf1fe14c1220dbef2b18ceacbe83f1847f307f9a261f0ca84","category":"Thai"}