{"title":"Lenovo เปิดตัว Yoga Pad Pro แท็บเล็ตต่อ HDMI เป็นมอนิเตอร์ได้ เริ่ม 3,299 หยวน","link":"https://www.blognone.com/node/122907","date":1622188690000,"content":"<div><div><div><p>Lenovo เปิดตัวแท็บเล็ต Yoga Pad Pro ขนาด 13 นิ้ว หน้าจอความละเอียด 2K รองรับ HDR10 แสดงผลสี sRGB ได้ 100% อัตราส่วน 16:10 ตัวเครื่องอะลูมิเนียม ขอบเครื่องเป็นผ้าอัลคันทรา (แบบที่ใช้กับ Surface) ภายในใช้ชิป <a href=\"https://www.blognone.com/node/120688\">Snapdragon 870</a> ที่เป็นชิปรุ่นต่อยอดจาก Snapdragon 865+</p>\n<p>Yoga Pad Pro มีแรม 8GB หน่วยความจำภายใน UFS 3.0 ความจุ 256GB ไม่มีช่องใส่ micro SD card แบตเตอรี่จุ 10,200 mAh เล่นวิดีโอได้ 12.7 ชั่วโมง มีกล้องหน้า 8MP พร้อมเซ็นเซอร์ Time of Flight ปลดล็อกด้วยใบหน้าได้ ไม่มีกล้องหลัง รองรับ Bluetooth 5.2, Wi-Fi6 รัน Android 11 ครอบด้วย ZUI 12.5</p>\n<p>จุดขายอีกข้อของ Yoga Pad Pro คือมีพอร์ต Micro HDMI สามารถใช้เป็นมอนิเตอร์พกพาขนาด 13 นิ้วเพื่อเล่นเกมคอนโซลหรือต่อจอแยกจากโน้ตบุ๊กได้ รวมถึงมีลำโพง JBL รองรับ Dolby Atmos ในตัว</p>\n<p>Yoga Pad Pro เตรียมวางจำหน่ายในประเทศจีน วันที่ 31 พฤษภาคมนี้ ราคา 3,299 หยวน (ราว 16,200 บาท) ยังไม่มีข้อมูลวันวางจำหน่ายในประเทศอื่น</p>\n<p>ที่มา - <a href=\"https://www.gizmochina.com/2021/05/25/the-lenovo-yoga-pad-pro-is-a-premium-android-tablet-that-doubles-as-an-external-display/\">Gizmochina</a></p>\n<p><img src=\"https://www.blognone.com/sites/default/files/externals/6cf35998fddd09368a54913559441b80.jpg\" /><img src=\"https://www.blognone.com/sites/default/files/externals/fc654c2da705bb7b93c6981bab5c8714.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dfcb2dab84ca87c47bbab9b28e5baa831ed11e5594beb1ce214ad92660717bda","category":"Thai"}