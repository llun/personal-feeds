{"title":"รันได้ไหม? สเปกขั้นต่ำสำหรับ Windows 11: ซีพียู 1GHz 64 บิต, แรม 4GB ฮาร์ดไดรฟ์ 64GB","link":"https://www.blognone.com/node/123388","date":1624551376000,"content":"<div><div><div><p>เมื่อสักครู่ที่ผ่านมา Microsoft ได้เปิดตัวระบบปฏิบัติการรุ่นใหม่อย่างเป็นทางการในชื่อ Windows 11 พร้อมกันนี้ได้เผยสเปกขั้นต่ำสำหรับรัน Windows 11 ออกมาด้วย โดยเพิ่มจาก Windows 10 เล็กน้อย ดังนี้</p>\n<ul>\n<li>ซีพียูดูอัลคอร์ 1GHz แบบ 64 บิต (Windows 11 ไม่มีเวอร์ชัน 32 บิตแล้ว แต่แอพ 32 บิตยังรันได้ตามปกติ)</li>\n<li>แรม 4 GB</li>\n<li>ฮาร์ดไดรฟ์ 64 GB</li>\n<li>หน้าจอ 9 นิ้ว ความละเอียด 1366x768 พิกเซล</li>\n<li>DirectX 12 / WWDM 2.x</li>\n<li>เครื่องต้องรองรับ UEFI, Secure Boot และ TPM 2.0</li>\n</ul>\n<p>การที่กำหนดหน้าจอเล็กสุดขนาด 9 นิ้วแปลว่าจะไม่มีแท็บเล็ตขนาดเล็กกว่านี้ออกมาแล้ว นอกจากนี้สิ่งที่เพิ่มจาก Windows 10 คือแรมจาก 2 เป็น 4GB และฮาร์ดไดรฟ์จากขนาด 32 เป็น 64 GB ส่วน UEFI, Secure Boot และ TPM 2.0 ก็เป็นความต้องการขั้นต่ำเช่นกัน และยังไม่มีความชัดเจนว่าหากไม่มีฟีเจอร์เหล่านี้จะเป็นอย่างไร โดยแหล่งข่าวระบุว่า Microsoft จะไม่รับประกันว่า Windows 11 จะรันได้อย่างถูกต้อง</p>\n<p>สุดท้าย Microsoft ยังได้ปล่อยโปรแกรม PC Health Check ออกมาให้ใช้กันด้วยเพื่อตรวจสอบว่าสามารถรัน Windows 11 ได้หรือไม่ ดาวน์โหลดได้<a href=\"https://aka.ms/GetPCHealthCheckApp\">ที่นี่</a></p>\n<p>ที่มา - <a href=\"https://www.windowscentral.com/windows-11-system-requirements\">Windows Central</a></p>\n<p><img src=\"https://www.blognone.com/sites/default/files/externals/4093c40884f48be5d28a788ccfd33017.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3867cbd03744d90e6f31990b115a0ac5e7526a22f78e213700d188e9d4838a2f","category":"Thai"}