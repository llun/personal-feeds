{"title":"Amazon เข้าซื้อ Selz เว็บแพลตฟอร์มอีคอมเมิร์ซ, ไม่เปิดเผยรายละเอียดการซื้อขาย","link":"https://www.blognone.com/node/121229","date":1613539981000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Amazon เข้าซื้อบริษัท Selz เมื่อวันที่ 15 มกราคมที่ผ่านมา โดยไม่มีการเปิดเผยข้อมูลต่อสาธารณะ แต่ซีอีโอของ Selz เปิดเผยการเข้าซื้อนี้ด้วยข้อความสั้นๆ บนบล็อกโพสต์หน้าเว็บ ระบุว่า เซ็นสัญญาเข้าซื้อกิจการกับ Amazon แล้ว แต่ในมุมของลูกค้า จะยังไม่มีอะไรเปลี่ยนแปลงจนกว่าจะมีอัพเดตในอนาคต</p>\n<p>Selz ก่อตั้งในปี 2013 ในซิดนีย์ ออสเตรเลีย เป็นเว็บไซต์แพลตฟอร์มอีคอมเมิร์ซ มุ่งเป้าผู้ใช้งานไปที่บริษัทขนาดกลางถึงเล็ก จากข้อมูลในหน้า <a href=\"https://www.linkedin.com/company/selz-com\">Linkedin ของบริษัท</a> ปัจจุบัน Selz มีพนักงานไม่ถึง 50 คน ถือเป็นอีกหนึ่งการเข้าซื้อเว็บไซต์อีคอมเมิร์ซ third-party ของ Amazon ที่ปัจจุบันมีผู้จำหน่ายสินค้ากว่า 2.5 ล้านราย คิดเป็นกำไรเกินครึ่งจากฝั่งอีคอมเมิร์ซของ Amazon</p>\n<p>ที่มา - <a href=\"https://founderu.selz.com/selz-update/\">Selz</a> via <a href=\"https://www.cnbc.com/2021/02/16/amazon-acquires-shopify-competitor-selz.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/74d789969005ac503311c4b86690e096.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/amazon\">Amazon</a></div><div class=\"field-item odd\"><a href=\"/topics/acquisition\">Acquisition</a></div><div class=\"field-item even\"><a href=\"/topics/selz\">Selz</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e962768093d97e209dc29b43e8c7219b77ab8c62ae1d419206e9a44df08ab56","category":"Thai"}