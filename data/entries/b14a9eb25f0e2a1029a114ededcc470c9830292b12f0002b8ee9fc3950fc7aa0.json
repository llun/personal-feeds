{"title":"The Witcher 3 กลับมาขายดี ยอดขายแตะ 30 ล้านชุด, ทั้งซีรีส์ขายได้ 50 ล้านชุดแล้ว","link":"https://www.blognone.com/node/122312","date":1619145652000,"content":"<div><div><div><p>นอกจาก<a href=\"https://www.blognone.com/node/122311\">ตัวเลขของ Cyberpunk 2077</a> CD Projekt ยังเผยสถิติของเกมซีรีส์ The Witcher ว่า<a href=\"https://www.blognone.com/node/116642\">มียอดขายรวม 50 ล้านชุดแล้ว</a> โดยยอดขายส่วนใหญ่ 30 ล้านชุด มาจากเกม The Witcher 3</p>\n<p>CD Projekt ยังโชว์กราฟยอดขายของ The Witcher แต่ละภาคในแต่ละปีด้วย จากกราฟจะเห็นว่า The Witcher 3 มียอดขายแซงหน้าภาค 1+2 ไปไกลมาก และกลับมาขายดีอีกรอบในปี 2019-2020 ซึ่งน่าจะเป็นผลมาจากซีรีส์ของ Netflix ช่วยกระตุ้นยอดขาย</p>\n<p>ถึงแม้เกมซีรีส์ The Witcher จบเนื้อเรื่องหลักไปแล้ว แต่เราก็ยังเห็นการหากินกับซีรีส์นี้อีกเรื่อยๆ โดยจะมี<a href=\"https://www.blognone.com/node/118161\">เกม AR บนมือถือ The Witcher: Monster Slayer</a> ที่จะเริ่มเปิดทดสอบเวอร์ชัน Android แล้ว และเกม The Witcher 3 เองก็จะออกเวอร์ชันอัพเกรดสำหรับคอนโซลรุ่นใหม่ (PS5, Xbox Series) ในช่วงครึ่งหลังของปีนี้</p>\n<p>CD Projekt ยังให้ข้อมูลว่าจะใช้แนวทางสร้างเกมในแฟรนไชส์ The Witcher และ Cyberpunk คู่ขนานกันไปอีกในอนาคตอันใกล้นี้ (the coming years) เท่ากับว่าเราน่าจะยังเห็น 2 เกมนี้ออกมาหาเงินกันต่อเนื่องไปอีกสักพักใหญ่ๆ</p>\n<p><img src=\"https://www.blognone.com/sites/default/files/externals/af4c3088159be89b166573da4aa24ef4.jpg\" /></p>\n<p><img src=\"https://www.blognone.com/sites/default/files/externals/aea4371b510c759ad2d9b682c413f903.jpg\" /></p>\n<blockquote><p>This summer, your hunt begins in The Witcher: Monster Slayer!We’re opening up registration for an early-access soft launch phase of the game on the Google Play Store.Right now, Android users can register for the early access opportunity here: <a href=\"https://t.co/03mkIQu5TE\">https://t.co/03mkIQu5TE</a> <a href=\"https://t.co/i1hCgLB3J1\">pic.twitter.com/i1hCgLB3J1</a></p>\n<p>— The Witcher: Monster Slayer (@TheWitcherMS) <a href=\"https://twitter.com/TheWitcherMS/status/1385273800456032260?ref_src=twsrc%5Etfw\">April 22, 2021</a></p></blockquote>\n<p>ที่มา - <a href=\"https://www.cdprojekt.com/en/media/news/cd-projekt-looks-back-at-2020/\">CD Projekt</a></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/games\">Games</a></div><div><a href=\"/topics/cd-projekt-red\">CD Projekt RED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b14a9eb25f0e2a1029a114ededcc470c9830292b12f0002b8ee9fc3950fc7aa0","category":"Thai"}