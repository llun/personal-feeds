{"title":"John McAfee เสียชีวิตแล้วด้วยอายุ 75 ปี","link":"https://www.blognone.com/node/123361","date":1624488034000,"content":"<div><div><div><p>John McAfee ผู้ก่อตั้งบริษัทแอนตี้ไวรัส McAfee (ปัจจุบันไม่ได้ยุ่งเกี่ยวกับบริษัทแล้ว) ได้เสียชีวิตแล้วด้วยอายุ 75 ปี ขณะถูกควบคุมตัวในเรือนจำเมืองบาร์เซโลนา ประเทศสเปน จาก<a href=\"https://www.blognone.com/node/118838\">ข้อหาหลีกเลี่ยงภาษีในสหรัฐอเมริกา</a> โดยทางการระบุสาเหตุการเสียชีวิตว่าอาจมาจากการฆ่าตัวตาย และทีมทนายของ John McAfee ก็ได้ยืนยันการเสียชีวิตของเขา</p>\n<p>ระหว่างถูกควบคุมตัวในเรือนจำ เขาถูกทางการสหรัฐ<a href=\"https://www.blognone.com/node/121555\">ตั้งข้อหาเพิ่มเติม</a>อีกรวม 7 ข้อหา เกี่ยวกับการหลอกให้คนมาลงทุนในเงินคริปโต โดยเขาปฏิเสธการถูกส่งตัวกลับไปที่สหรัฐมาตลอด</p>\n<p>John McAfee เริ่มตั้งบริษัทพัฒนาแอนตี้ไวรัสในปี 1987 ต่อมาได้ขายหุ้นบริษัททั้งหมดในปี 1994 และไม่มีความเกี่ยวข้องอีกเลย ซึ่งช่วงหนึ่งเขายังออกมาให้ความเห็น<a href=\"https://www.blognone.com/node/52276\">ขอบคุณอินเทล</a> ที่ซื้อกิจการ McAfee ไป และต่อมาได้เปลี่ยนชื่อบริษัท ปัจจุบันอินเทลได้ขายธุรกิจนี้ไปแล้ว และเจ้าของใหม่ TPG ก็<a href=\"https://www.blognone.com/node/85286\">กลับมาใช้ชื่อ McAfee</a> เหมือนเดิม</p>\n<p>ที่มา: <a href=\"https://www.reuters.com/legal/government/john-mcafee-found-dead-prison-after-spanish-court-allows-extradition-2021-06-23/\">Reuters</a></p>\n<p><img src=\"https://www.blognone.com/sites/default/files/externals/ecc8bea3c7ec6e4a59a5c64b6f1073ee.jpg\" /></p>\n</div></div></div><div><div>Topics: </div><div><div><a href=\"/topics/john-mcafee\">John McAfee</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e0f719c0720d543d513570560ab968b00fbb34e44fac163e410b842472f30b1","category":"Thai"}