{"title":"Sony เปิดทดสอบสตรีมมิ่ง PlayStation Plus Video Pass แต่เฉพาะในโปแลนด์ที่เดียว","link":"https://www.blognone.com/node/122314","date":1619146889000,"content":"<div><div><div><p>Sony Interactive Entertainment เปิดบริการสตรีมมิ่ง <strong>PlayStation Plus Video Pass</strong> แต่ยังจำกัดเฉพาะในประเทศโปแลนด์เพียงประเทศเดียวก่อน</p>\n<p>PlayStation Plus Video Pass เป็นบริการเสริมให้สมาชิก PlayStation Plus สามารถชมภาพยนตร์และซีรีส์ของค่าย Sony Pictures ประมาณ 20 เรื่อง</p>\n<p>ตัวแทนของ SIE ระบุว่า Video Pass ยังเป็นแค่การทดสอบตลาดเท่านั้น และขอดูผลตอบรับในประเทศโปแลนด์ก่อน แล้วค่อยตัดสินใจว่าจะขยับขยายต่อหรือไม่</p>\n<p>ช่วงหลัง Sony หันมาสนใจธุรกิจวิดีโอสตรีมมิ่งเพิ่มขึ้นมาก เมื่อปลายปีที่แล้ว<a href=\"https://www.blognone.com/node/120048\">เพิ่งซื้อกิจการ Cruncyroll</a> เข้ามาเพิ่มจากที่มี Funimation อยู่ก่อนแล้ว</p>\n<p><img src=\"https://www.blognone.com/sites/default/files/externals/00a1dc5923f158fcf597215c99d35e1c.jpg\" /></p>\n<p>ที่มา - <a href=\"https://www.videogameschronicle.com/news/sony-confirms-its-testing-playstation-plus-video-pass-in-poland/\">VGC</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/video-streaming\">Video Streaming</a></div><div><a href=\"/topics/poland\">Poland</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa22a6a0a9f0c1a24b9d4bc29a0821216a5b06330f87367711e71699364c1429","category":"Thai"}