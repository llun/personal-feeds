{"title":"Windows 11 ได้ฟีเจอร์จาก Xbox คือ Auto HDR ให้เกมเก่า, Direct Storage โหลดเกมเร็วขึ้น","link":"https://www.blognone.com/node/123392","date":1624581417000,"content":"<div><div><div><p>ไมโครซอฟท์เปิดตัวฟีเจอร์ใหม่ด้านเกมมิ่งใน Windows 11 ทั้งหมด 3 อย่าง โดยสองอย่างแรกเป็นการยกฟีเจอร์จาก Xbox Series X|S มาใช้กับพีซีด้วย</p>\n<p><strong>Auto HDR</strong> เป็นการปรับภาพของเกมให้รองรับ HDR อัตโนมัติ แม้เกมนั้นไม่ได้ออกแบบกราฟิกมาเป็น HDR ก็ตาม ไมโครซอฟท์บอกว่ารองรับเกมที่เขียนด้วย DirectX 11 ขึ้นไป (ในเดโมใช้เกม Skyrim) และนักพัฒนาไม่ต้องทำอะไรเพิ่มเลย</p>\n<p><img src=\"https://www.blognone.com/sites/default/files/externals/417354f50a0f7a57f9fc8f4a0e42b041.jpg\" /></p>\n<p><strong>DirectStorage</strong> เป็นฟีเจอร์หนึ่งของ <a href=\"https://www.blognone.com/node/117520\">Velocity Architecture ของ Xbox Series X|S</a> ใช้ประโยชน์จากความเร็วของ SSD โหลดเท็กซ์เจอร์เข้าไปที่จีพียูโดยตรง ไม่ต้องผ่านซีพียูให้เป็นคอขวด ผลคือเกมจะโหลดเร็วขึ้น ฟีเจอร์นี้จะมีเฉพาะบน Windows 11 เท่านั้น และฮาร์ดแวร์ต้องรองรับด้วย (เป็น PCIe 3.0+ NVMe SSD กับจีพียูที่รองรับ DirectX 12 และ Shader Model 6.0+)</p>\n<p><img src=\"https://www.blognone.com/sites/default/files/externals/00bcf3616d9495b3760b0c9e677b5a3b.jpg\" /></p>\n<p><strong>แอพ Xbox บนพีซี รองรับ Xbox Game Pass</strong> โดยฝังแอพ Xbox ตัวนี้เข้ามากับตัวระบบปฏิบัติการ Windows 11 เลย เปิดเครื่องมาครั้งแรกก็พร้อมเล่นเกมได้ทันที</p>\n<p><img src=\"https://www.blognone.com/sites/default/files/externals/a97c53245ff476752be5f9796e099896.jpg\" /></p>\n<p>ที่มา - <a href=\"https://news.xbox.com/en-us/2021/06/24/windows-11-the-best-windows-ever-for-gaming/\">Xbox</a>, <a href=\"https://blogs.windows.com/windowsdeveloper/2021/06/24/what-windows-11-means-for-developers/\">Microsoft</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/windows-11\">Windows 11</a></div><div><a href=\"/topics/graphic\">Graphic</a></div><div><a href=\"/topics/directx\">DirectX</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01bd791aa653a480feda6dead6894318e643235894e05b369696b7fe733be0bf","category":"Thai"}