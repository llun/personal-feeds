{"title":"นักวิจัยความปลอดภัยกูเกิลชี้ ปลั๊กอินเก็บรหัสผ่านเพิ่มความเสี่ยง อยากสะดวกใช้ตัวเก็บรหัสในเบราว์เซอร์ดีกว่า","link":"https://www.blognone.com/node/123031","date":1622962702000,"content":"<div><div><div><p>Tavis Ormandy นักวิจัยความปลอดภัยกูเกิลเขียนบทความวิเคราะห์ความปลอดภัยของปลั๊กอินที่เชื่อมต่อโปรแกรมเก็บรหัสผ่านเข้ากับเบราว์เซอร์เพื่อความสะดวกในการใช้งาน</p>\n<p>Travis ระบุว่าปลั๊กอินที่เชื่อมตัวเก็บรหัสผ่านเข้ากับเบราว์เซอร์นั้นมักอาศัยการแก้ไขคอนเทนต์ในตัวเว็บเพื่อแสดงไอคอนและ UI ที่เกี่ยวข้องกับการจัดการรหัสผ่าน จากนั้นตัวโปรแกรมมักสร้างช่องทางพิเศษเพื่อเชื่อมต่อไปยังตัวโปรแกรมจัดการรหัสผ่านนักเบราว์เซอร์ แนวทางเช่นนี้สร้างความเสี่ยงเพราะเว็บที่มุ่งร้ายสามารถใช้ช่องทางนี้เข้าถึงโปรแกรมจัดการรหัสผ่านได้ และสคริปต์ที่ปลั๊กอินใส่เข้าไปในหน้าเว็บก็เปิดทางให้เว็บมุ่งร้ายดัดแปลงสคริปต์มาหลอกผู้ใช้ได้</p>\n<p>เขาระบุว่าหากต้องการใช้ตัวจัดการรหัสผ่านสำหรับบริการออนไลน์ในเบราว์เซอร์แล้ว เขาแนะนำให้ใช้ตัวจัดการรหัสผ่านในเบราว์เซอร์เองเลยดีที่สุด เพราะตัวจัดการเหลา่นี้ใช้ UI ของตัวเบราว์เซอร์เองโดยตรง (เช่นแสดงไอคอนในช่อง URL) ปิดโอกาสไม่ให้เว็บมุ่งร้ายพยายามแสดงหน้าจอหลอกผู้ใช้ และลดความเสี่ยงการบุกรุกเครื่อง</p>\n<p>ที่มา - <a href=\"https://lock.cmpxchg8b.com/passmgrs.html\">cmpxchg8b</a></p>\n<p><img src=\"https://www.blognone.com/sites/default/files/externals/562f0214701a8a31a5645922b3464e36.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/password-manager\">Password Manager</a></div><div><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfdfe378a71964d5bddb732b9459062d595711460ef1a8ecdbc5a56ae4f62257","category":"Thai"}