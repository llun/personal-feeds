{"title":"Windows 7 ไม่สามารถอัพเดตไดรเวอร์ผ่าน Windows Update ได้แล้ว","link":"https://www.blognone.com/node/123265","date":1623980373000,"content":"<div><div><div><p><a href=\"https://www.blognone.com/node/114123\">Windows 7 หมดระยะซัพพอร์ตไปตั้งแต่เดือนมกราคม 2020</a> แปลว่าไม่มีแพตช์รายเดือนมานานแล้ว</p>\n<p>ล่าสุดไมโครซอฟท์ถอดความสามารถอีกอย่างของ Windows 7 (รวมถึง Windows Server 2008 และ 2008 R2 ที่หมดอายุพร้อมกัน) นั่นคือไม่สามารถติดตั้งไดรเวอร์ฮาร์ดแวร์อัตโนมัติผ่าน Windows Update ได้อีกแล้ว ด้วยเหตุผลว่าใบรับรอง  SHA-1 Trusted Root Certificate Authority หมดอายุ และไมโครซอฟท์ตัดสินใจไม่ต่ออายุใบรับรองนี้ ทำให้การเชื่อมต่อระหว่างไคลเอนต์กับเซิร์ฟเวอร์เป็นไปได้ยากขึ้น</p>\n<p>สำหรับลูกค้าที่ซื้อซัพพอร์ตแบบจ่ายเงิน  Extended Security Updates (ESU) ยังสามารถอัพเดตไดรเวอร์ได้ผ่านวิธีอื่นคือ Windows Server Update Services (WSUS)</p>\n<p>ที่มา - <a href=\"https://techcommunity.microsoft.com/t5/windows-hardware-certification/changes-to-driver-publication-for-windows-7-sp1-windows-server/ba-p/2459992\">Microsoft</a>, <a href=\"https://mspoweruser.com/windows-7-will-no-longer-be-able-to-download-drivers-via-windows-update/\">MSpoweruser</a></p>\n<p><img src=\"https://www.blognone.com/sites/default/files/externals/82c8e6a3d8dd9fbb443d4a09da5e0a23.jpg\" /></p>\n</div></div></div><div><div>Topics: </div><div><div><a href=\"/topics/windows-7\">Windows 7</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/windows-server-2008\">Windows Server 2008</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a07c52a52038497c3093d4c05284fb44e50fb8e7dbf24307869c877744aa943f","category":"Thai"}