{"title":"บริการ subscription ของ Yahoo จะรีแบรนด์มาใช้ชื่อเดียวกันคือ Yahoo Plus","link":"https://www.blognone.com/node/121855","date":1616564952000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Verizon Media Group กลุ่มธุรกิจสื่อในเครือ Verizon (ที่<a href=\"https://www.blognone.com/node/107116\">เปลี่ยนชื่อ</a>จาก Oath บริษัท<a href=\"https://www.blognone.com/node/91369\">ที่รวม</a> Yahoo และ AOL) ประกาศรีแบรนด์ผลิตภัณฑ์และบริการในเครือครั้งใหญ่ โดยเน้นชื่อแบรนด์ Yahoo เป็นศูนย์กลางให้มีความชัดเจนมากขึ้น ตัวอย่างเช่น สตูดิโอ RYOT จะเปลี่ยนเป็น Yahoo Ryot Lab, เว็บคอนเทนต์ Makers เปลี่ยนเป็น Makers by Yahoo ส่วนเว็บข่าวไอทีอย่าง TechCrunch และ Engadget ยังไม่มีข้อสรุป</p>\n<p>นอกจากนี้บริการของ Yahoo ที่มีตัวเลือกเก็บค่าสมาชิกรายเดือนหรือ subscription จะปรับแบรนด์ส่วนนี้ทั้งหมดโดยต่อท้ายด้วยคำว่า Plus (อีกแล้ว) เช่น Yahoo Fantasy Plus, Yahoo Finance Plus, Yahoo Mail Plus เป็นต้น</p>\n<p>Joanna Lambert ผู้บริหาร Verizon Media บอกว่าที่ผ่านมาบริการ subscription ของ Yahoo นั้นให้บริการแยกส่วนกัน การรวมแบรนด์มาเป็น Yahoo Plus จะทำให้บริษัทสามารถเพิ่มตัวเลือกทดลองใช้งาน หรือนำเสนอแพ็คเกจแบบพ่วงหลายบริการให้กับลูกค้าได้ดีมากขึ้น</p>\n<p>ที่มา: <a href=\"https://www.axios.com/verizon-media-subscription-yahoo-plus-05a8abb3-d871-4870-8bba-161a394e8cf1.html\">Axios</a></p>\n<p><img alt=\"alt=&quot;Yahoo Plus&quot;\" src=\"https://www.blognone.com/sites/default/files/externals/19eef89a121f46236cb76649c3f9fa63.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/yahoo\">Yahoo!</a></div><div class=\"field-item odd\"><a href=\"/topics/oath\">Oath</a></div><div class=\"field-item even\"><a href=\"/topics/verizon\">Verizon</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e4597758fae47a2c718a773d3a2b88f1c7c1aca0f5055ab4830b47b7605c257","category":"Thai"}