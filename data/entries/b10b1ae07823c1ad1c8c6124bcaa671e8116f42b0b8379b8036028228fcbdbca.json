{"title":"AWS โอเพ่นซอร์ส SaaS Boost เครื่องมือช่วยไมเกรตซอฟต์แวร์ on-premise เป็น SaaS","link":"https://www.blognone.com/node/122661","date":1620913684000,"content":"<div><div><div><p>AWS ประกาศโอเพ่นซอร์ส SaaS Boost เครื่องมือสำหรับช่วยนักพัฒนาไมเกรตจากซอฟต์แวร์ on-premise เป็น Software-as-a-Service หรือ SaaS ที่เปิดตัวในงาน re:Invent เมื่อปีที่แล้ว</p>\n<p>สำหรับ AWS SaaS Boost เป็นเครื่องมือสำหรับช่วยบริษัทปรับเปลี่ยนจากซอฟต์แวร์ on-premise ไปเป็น SaaS บนคลาวด์ เพื่อลดเวลาในการดีพลอยและทดสอบระบบที่ไมเกรตขึ้น SaaS โดยอินทิเกรตกับ CloudFormation, IAM, Route 53, ELB, Lambda และ ECS เพื่อคอนฟิกให้ตาม best practice รวมถึงจัดการด้านความปลอดภัยและ isolation ให้ด้วย</p>\n<p>AWS SaaS Boost เปิดเป็นโอเพ่นซอร์สผ่าน <a href=\"https://github.com/awslabs/aws-saas-boost\">GitHub</a> ภายใต้สัญญาอนุญาต Apache 2.0 ดังนั้นผู้ใช้สามารถนำไปคอนฟิกให้เข้ากับ requirement ตามที่ธุรกิจต้องการได้</p>\n<p>ที่มา - <a href=\"https://aws.amazon.com/blogs/opensource/aws-saas-boost-released-as-open-source/\">AWS</a>, <a href=\"https://techcrunch.com/2021/05/12/aws-releases-tool-to-open-source-that-turns-on-prem-software-into-saas/\">TechCrunch</a></p>\n<p><img src=\"https://www.blognone.com/sites/default/files/externals/a0016a234898cae09ab30eee099c3d75.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/cloud\">Cloud</a></div><div><a href=\"/topics/saas\">SaaS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b10b1ae07823c1ad1c8c6124bcaa671e8116f42b0b8379b8036028228fcbdbca","category":"Thai"}