{"title":"Bandai Namco ออกแถลงการณ์ #StopAsianHate ขอให้หยุดความเกลียดชังต่อชาวเอเชีย","link":"https://www.blognone.com/node/121728","date":1615943456000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bandai Namco ผู้สร้างเกมรายใหญ่ในญี่ปุ่นออกแถลงการณ์ต่อต้านการเหยียดคนเอเชียในสหรัฐฯ พร้อมติดแฮชแท็ก #StopAsianHate ทางบริษัทระบุว่า ในฐานะที่เป็นบริษัทญี่ปุ่น กระแสความเกลียดชังชาวเอเชียที่มีอยู่ตอนนี้ ส่งผลกระทบต่อพนักงานโดยตรง ทางบริษัทเรียกร้องการสนับสนุนจากแฟนๆ เกม ให้ต่อสู้กับอาชญากรรมที่ก่อให้เกิดความเกลียดชังต่อคนเชื้อสายเอเชีย</p>\n<p>ในรูปภาพแถลงการณ์ยังบอกด้วยว่า เรายืนหยัดในความเป็นน้ำหนึ่งใจเดียวกันของชุมชนชาวเอเชียอเมริกันและชาวเกาะแปซิฟิก ทั้งพนักงาน แฟนเกมที่มีอยู่ทั่วโลก มาจากหลากหลายวัฒนธรรม โดยบริษัทต้องออกมาพูดเพราะต้องการสร้างความตระหนักจากอาชญากรรมจากความเกลียดชังที่เพิ่มขึ้นอย่างน่ากลัว</p>\n<p>ข้อมูลจาก  Center for the Study of Hate and Extremism จาก มหาวิทยาลัย California State พบว่าภายในเดือนเดียว อัตราอาชญากรรมที่มีต่อชาวเอเชียเพิ่มขึ้น 149% ตาม 16 เมืองใหญ่ในสหรัฐฯ ก่อนหน้านี้ก็มีไมโครซอฟท์และ Andbox บริษัทเกี่ยวกับอีสปอร์ตออกมาเรียกร้องให้หยุดความเกลียดชังนี้</p>\n<p><img alt=\"No Description\" src=\"https://www.blognone.com/sites/default/files/externals/375f0e58aee5060da362b0eac97cbc80.jpg\" ></p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">As a company based in Japan, the recent rise in anti-Asian hate has truly hit home for our employees.We always appreciate support from our fans and we now ask for your support to <a href=\"https://twitter.com/hashtag/StopAsianHate?src=hash&amp;ref_src=twsrc%5Etfw\">#StopAsianHate</a> and fight the rise in hate crimes committed against people of Asian descent. <a href=\"https://t.co/QlUUryZZfx\">pic.twitter.com/QlUUryZZfx</a></p>\n<p>— Bandai Namco US (@BandaiNamcoUS) <a href=\"https://twitter.com/BandaiNamcoUS/status/1371855530772283398?ref_src=twsrc%5Etfw\">March 16, 2021</a></p></blockquote>\n<p>ที่มา - <a href=\"https://kotaku.com/bandai-namco-speaks-out-against-anti-asian-racism-in-am-1846488700\">Kotaku</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bandai-namco\">Bandai Namco</a></div><div class=\"field-item odd\"><a href=\"/topics/japan\">Japan</a></div><div class=\"field-item even\"><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68aefe59d60e383d65da43f727cd5ec1a0534d48f4bb36d1b72ad1d85531b9d5","category":"Thai"}