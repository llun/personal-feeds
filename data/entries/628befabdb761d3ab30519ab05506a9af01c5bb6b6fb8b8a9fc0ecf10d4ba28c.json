{"title":"เปิดตัวช่องสตรีมมิ่ง The Rotten Tomatoes Channel ฉายรายการเกี่ยวกับหนังตลอด 24 ชั่วโมง ดูผ่าน Roku","link":"https://www.blognone.com/node/122721","date":1621305765000,"content":"<div><div><div><p>Rotten Tomatoes เปิดตัวช่องสตรีมมิ่งใหม่ The Rotten Tomatoes Channel เข้าถึงได้ผ่าน Roku เป็นการฉายรายการที่ผลิตจากทีม Rotten Tomatoes ตลอด 24 ชั่วโมง หรือฉายรายการตามตารางเวลาในแบบทีวีดั้งเดิม เช่น รายการพูดคุยกับนักแสดง วิเคราะห์ฉากหนัง รายการจัดอันดับหนังต่างๆ</p>\n<p>ตัวอย่างรายการที่จะได้ดูใน The Rotten Tomatoes Channel คือ Countdown รายการที่พูดถึงภาพยนตร์ที่กำลังจะออกฉาย, The Vault ดูบทสัมภาษณ์ดารา, Trailers Reloaded ตัวอย่างหนังเด็ด, Rotten Tomatoes Essentials ย้อนกลับไปดูภาพยนตร์ ดาราและผู้กำกับที่โด่งดังในยุคต่างๆ</p>\n<p>Rotten Tomatoes มี Fandango ผู้ขายตั๋วหนังเป็นเจ้าของ (โดยมี NBCUniversal เป็นเจ้าของอีกที) ซึ่งนอกจากตัวช่องสตรีมมิ่งจะฉายผ่าน Roku แล้ว ยังเข้าดูได้ผ่าน Peacock ของ NBCUniversal และ Xumo ของ Comcast ด้วย</p>\n<p>ช่วงที่ผ่านมา Rotten Tomatoes ถูกวิจารณ์ว่ายังขาดความหลากหลายในการจัดอันดับหนัง ได้มีการแก้ไขอย่างต่อเนื่องเพื่อให้ได้นักวิจารณ์ที่หลากหลายและครอบคลุม</p>\n<p>ที่มา - <a href=\"https://variety.com/2021/digital/news/rotten-tomatoes-channel-linear-streaming-1234970121/\">Variety</a>, <a href=\"https://editorial.rottentomatoes.com/article/rotten-tomatoes-channel/\">Rotten Tomatoes</a></p>\n</div></div></div><div><div>Topics: </div><div><div><a href=\"/topics/rotten-tomatoes\">Rotten Tomatoes</a></div><div><a href=\"/topics/streaming\">Streaming</a></div><div><a href=\"/topics/movie-0\">Movie</a></div><div><a href=\"/topics/roku\">Roku</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"628befabdb761d3ab30519ab05506a9af01c5bb6b6fb8b8a9fc0ecf10d4ba28c","category":"Thai"}