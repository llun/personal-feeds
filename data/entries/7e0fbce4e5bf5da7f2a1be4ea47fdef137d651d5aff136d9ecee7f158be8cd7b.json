{"title":"ยาน Curiosity ทวิตเหงา โชว์ภาพท้องฟ้ามีเมฆบนดาวอังคาร","link":"https://www.blognone.com/node/122939","date":1622455990000,"content":"<div><div><div><p>ทวิตเตอร์ของยาน Curiosity บนดาวอังคาร <a href=\"https://twitter.com/MarsCuriosity/status/1398336271106281472\">ทวิตโชว์ภาพท้องฟ้าดาวอังคาร</a>ที่มีเมฆมาก เหนือหน้าผาหิน พร้อมอธิบายว่าสภาพชั้นบรรยากาศดาวอังคารที่บางและแห้ง ทำให้เกิดเมฆได้ยาก</p>\n<p>Curiosity ยังโชว์ภาพ GIF ที่ประกอบจากกล้อง 6 กล้องถ่ายภาพต่อเนื่องกัน แสดงให้เห็นเมฆกำลังเคลื่อนที่, ภาพเมฆสะท้อนแสงสีขาวนวลที่เรียกว่า \"mother of pearl\" ที่เกิดเพราะอนุภาคในเมฆที่มีขนาดเกือบเท่าๆ กัน</p>\n<p>ภาพ GIF สุดท้ายเป็นกลุ่มเมฆประกอบตัวจากอนุภาคน้ำแข็งแห้ง กำลังสะท้อนแสงจากอีกฟากของดาวในยามค่ำคืน พร้อมแคปชั่น “ฉันเดินทางเดียวดาย คล้ายหมู่เมฆบนดาวอังคาร...” (I wandered lonely as a cloud on Mars…) ให้อารมณ์เหงาและย้ำเตือนอีกครั้งว่าตอนนี้ยังมีหุ่นยนต์ที่ยังทำงานอย่างไม่หยุดหย่อนอยู่บนดาวอังคาร</p>\n<p>ที่มา - <a href=\"https://twitter.com/MarsCuriosity/status/1398336271106281472\">Twitter: @MarsCuriosity</a> , <a href=\"https://www.jpl.nasa.gov/news/nasas-curiosity-rover-captures-shining-clouds-on-mars\">NASA</a></p>\n<p><img src=\"https://www.blognone.com/sites/default/files/externals/14e97a608e327915f1b5f026261ce124.jpg\" /></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/mars\">Mars</a></div><div><a href=\"/topics/curiosity-rover\">Curiosity Rover</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e0fbce4e5bf5da7f2a1be4ea47fdef137d651d5aff136d9ecee7f158be8cd7b","category":"Thai"}