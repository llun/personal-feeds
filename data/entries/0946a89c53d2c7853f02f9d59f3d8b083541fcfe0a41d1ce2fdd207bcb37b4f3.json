{"title":"[แจ้งเตือน] มัลแวร์เข้ารหัส QLocker เริ่มโจมตีสตอเรจ QNAP ควรรีบอัพเดตเฟิร์มแวร์","link":"https://www.blognone.com/node/122323","date":1619166185000,"content":"<div><div><div><p>เว็บไซต์ BleepingComputer รายงานถึงมัลแวร์เข้ารหัสเรียกค่าไถ่ QLocker ที่อาศัยช่องโหว่ในเฟิร์มแวร์ QTS ของ QNAP โจมตี เมื่อมัลแวร์เชื่อมต่อ QNAP สำเร็จจะบีบอัดไฟล์ด้วย 7-Zip ที่ใส่รหัสผ่าน</p>\n<p>ทาง QNAP ออกแพตช์ช่องโหว่เหล่านี้ไปแล้ว<a href=\"https://www.bleepingcomputer.com/news/security/massive-qlocker-ransomware-attack-uses-7zip-to-encrypt-qnap-devices/\">ตั้งแต่วันที่ 16 เมษายนที่ผ่านมา</a> แต่มัลแวร์ก็เริ่มโจมตีเป็นวงกว้างตั้งแต่วันที่ 19 เมษายน โดยมัลแวร์จะทิ้งไฟล์ README ไว้ให้เหยื่อเข้าเว็บผ่าน Tor เพื่อแจ้งการจ่ายค่าไถ่ 0.01 BTC</p>\n<p>ล่าสุด Jack Cable นักวิจัยความปลอดภัยพบว่าเว็บ QLocker นั้นมีบั๊ก ทำให้สามารถปลอมรายการจ่ายเงินเพื่อเอารหัสผ่าน zip ออกมาปลดล็อกไฟล์ได้ แต่หากคนร้ายรู้ตัวคงแก้ไขช่องโหว่ได้ในไม่นาน ผู้ใช้ QNAP ควรรีบอัพเดตเฟิร์มแวร์</p>\n<p>ที่มา - <a href=\"https://www.bleepingcomputer.com/news/security/massive-qlocker-ransomware-attack-uses-7zip-to-encrypt-qnap-devices/\">BleepingComputer</a></p>\n<p><img src=\"https://www.blognone.com/sites/default/files/externals/5f626ffef93e8d5692a6e504bc019d0f.png\" /></p>\n</div></div></div><div><div>Topics: </div><div><div><a href=\"/topics/qnap\">QNAP</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0946a89c53d2c7853f02f9d59f3d8b083541fcfe0a41d1ce2fdd207bcb37b4f3","category":"Thai"}