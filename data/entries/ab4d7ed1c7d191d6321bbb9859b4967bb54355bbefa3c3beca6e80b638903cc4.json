{"title":"ยูทูเบอร์ดังๆ เริ่มเปิดแพลตฟอร์มวิดีโอตัวเอง ทำเงินจากแฟนคลับโดยตรงผ่านการจ่ายรายเดือน","link":"https://www.blognone.com/node/121573","date":1615169692000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>BBC สัมภาษณ์ยูทูเบอร์ดังๆ บางราย พบว่าคนที่ดังมากๆ แล้วบน YouTube เริ่มเปิดแพลตฟอร์มวิดีโอของตนเอง ทำเงินจากแฟนคลับโดยตรงไม่ว่าจะเป็นวิธีการระดมทุนหรือจ่ายค่าบริการรายเดือน ด้วยเหตุผลหลายอย่างคือ YouTube ยังเต็มไปด้วย Hate Speech, อัลกอริทึมการแนะนำวิดีโอบนฟีด และยังมีปัญหาระหว่างครีเอเตอร์กับ YouTube บ่อยครั้งเรื่องรายได้โฆษณา</p>\n<p><img alt=\"No Description\" src=\"https://www.blognone.com/sites/default/files/externals/6d4e865f5918748f127e5010739e5b52.png\" ><em>ภาพจาก Floatplane</em></p>\n<p>Linus Sebastian คือหนึ่งในยูทูเบอร์ชาวแคนาดาที่ดังจากเนื้อหา IT ปัจจุบันมีคนติดตามช่องของเขากว่า 13 ล้านราย เปิดตัวแพลตฟอร์มของตัวเองในชื่อว่า Floatplane ในมุมของเขาคือไม่ได้ก่อตั้งมาเพื่อให้เป็นศัตรูกับ YouTube แต่สร้างขึ้นเพื่อให้แฟนตัวจริงจ่ายเงินให้ครีเอเตอร์ที่ตัวเองชอบโดยตรง ซึ่งตอนนี้ยอดผู้ใช้งานก็เติบโตขึ้นเรื่อยๆ โดยผู้ก่อตั้งมีความตั้งใจจะให้โตขึ้นช้าๆ และไม่ลงทุนมากเกินไป</p>\n<p>ช่อง Corridor ทำเนื้อหาเกี่ยวกับเทคนิคทำหนังทั้งงานวิชวลเอฟเฟกต์ งานสตั๊นแมน เป็นต้น ก่อตั้งโดย Sam Gorski และ Niko Pueringer มีคนติดตามช่อง 8.77 ล้านราย ก่อตั้งอีกแพลตฟอร์มแยกออกมาคือ Corridor Digital ใช้วิธีเก็บค่าดูรายเดือน 4 ดอลลาร์ อย่างไรก็ตาม ตัวผู้ก่อตั้งยอมรับว่า รายได้จะไม่มากเท่าที่ทำได้บน YouTube แต่การทำแพลตฟอร์มของตัวเองคือสิ่งที่ควบคุมได้มากกว่า</p>\n<p><img alt=\"No Description\" src=\"https://www.blognone.com/sites/default/files/externals/b82efe8c2f98ae49a0815cebcada8a8c.png\" ><em>ภาพจาก Corridor Digital</em></p>\n<p>Nebula คืออีกแพลตฟอร์มวิดีโอที่เริ่มติดตลาด เป็นแหล่งรวมครีเอเตอร์ เสนอเครื่องมือดิจิทัลให้ครีเอเตอร์ทำเนื้อหารูปแบบออริจินัลคอนเทนต์ และเก็บค่าบริการรายเดือน 5 ดอลลาร์ ทางบริษัทบอกว่าจนถึงตอนนี้มีสมาชิกใช้งาน 2 แสนรายแล้ว แพลตฟอร์มก่อตั้งโดย Dave Wiskus เขาบอกว่าการเริ่มต้นธุรกิจบน YouTube เหมือนกับการเปิดร้านใหม่ในศูนย์การค้า แต่ไม่มีทางรู้ได้เลยว่า วันไหนที่ทางศูนย์การค้าจะย้ายร้านค้าของเราไปในที่ที่ไม่มีคนเดินหรือเปล่า</p>\n<p><img alt=\"No Description\" src=\"https://www.blognone.com/sites/default/files/externals/9be1120596c00d373d1f42873c6cb3a7.png\" ><em>ภาพจาก Nebula</em></p>\n<p>Jordan Harrod นักศึกษาแพทย์หนึ่งในครีเอเตอร์ของ Nebula บอกว่า เธอทำเนื้อหาเกี่ยวกับจรรยาบรรณ AI และเทคโนโลยีทางการแพทย์ ซึ่งดูไม่ใช่เนื้อหาที่เข้ากันได้กับ YouTube เธอประเมินว่ารายได้จจาก Nebula นั้นใกล้เคียงกันกับสิ่งที่เธอได้รับจากโปรแกรม AdSense ของ Google</p>\n<p>อย่างไรก็ตาม ความพยายามในการพัฒนาแพลตฟอร์มทางเลือกนอกจาก YouTube มีมานานแล้ว และเป็นหนทางที่ไม่ง่าย ในปี 2016 มีอีกแพลตฟอร์มเกิดขึ้นคือ Fullscreen รวมเนื้อหาจากยูทูเบอร์ดังสายตลกอย่าง Jack Howard และ Dean Dobbs แต่ก็ปิดตัวลงไปในปี 2017 และยังมีแพลตฟอร์ม Vessel ที่ปิดตัวลงในสองปี นอกจากนี้ผู้ลงโฆษณา ก็ยังชอบการลงโฆษณาในพื้นที่ที่มีคนเห็นเยอะมากกว่า</p>\n<p>ที่มา - <a href=\"https://www.bbc.com/news/technology-55349255\">BBC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/youtube\">YouTube</a></div><div class=\"field-item odd\"><a href=\"/topics/video\">Video</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab4d7ed1c7d191d6321bbb9859b4967bb54355bbefa3c3beca6e80b638903cc4","category":"Thai"}