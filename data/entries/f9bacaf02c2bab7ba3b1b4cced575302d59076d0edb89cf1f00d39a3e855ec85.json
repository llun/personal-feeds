{"title":"Chrome เปลี่ยนนโยบาย หากผู้ใช้ไม่พิมพ์โปรโตคอลจะถือว่าเป็น HTTPS เสมอ","link":"https://www.blognone.com/node/121846","date":1616520403000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Chrome ประกาศเปลี่ยนนโยบายตั้งแต่เวอร์ชั่น 90 (ปัจจุบันเป็นเบต้า) ว่าหากผู้ใช้พิมพ์เฉพาะโดเมน จะถือว่าผู้ใช้กำลังเข้าเว็บแบบ HTTPS เสมอ เบราว์เซอร์จะไม่พยายามเข้า HTTP ที่ไม่เข้ารหัสเป็นค่าเริ่มต้นอีกต่อไป</p>\n<p>ก่อนหน้านี้หากผู้ใช้ไม่ระบุโปรโตคอล Chrome จะเชื่อมต่อไปยังเซิร์ฟเวอร์แบบ HTTP ที่ไม่เข้ารหัสยกเว้นว่าตัวเว็บจะพยายามแจ้งให้เบราว์เซอร์เชื่อมต่อแบบเข้ารหัสเสมอด้วยมาตรฐาน HSTS ขณะที่เว็บจำนวนมากที่ให้บริการเฉพาะ HTTPS ก็มักเปิดเซิร์ฟเวอร์ HTTP เอาไว้สำหรับ redirect ไปยัง HTTPS อยู่ดี กระบวนการนี้มีปัญหาหลายอย่าง ทั้งในแง่ประสบการณ์ของผู้ใช้ที่จะเห็นเว็บช้าลงเพราะโดน redirect ไปมา และบางทีมีข้อมูลสำคัญถูกส่งต่อทาง HTTP โดยไม่ตั้งใจทำให้คนร้ายที่ดักฟังอยู่เห็นข้อมูลได้</p>\n<p>แนวทางใหม่ของ Chrome จะพยายามเชื่อมต่อด้วย HTTPS ก่อนแต่หากเชื่อมต่อไม่ได้จึงค่อยพยายามเชื่อมต่อ HTTP อีกครั้ง</p>\n<p>แนวทางนี้มีผลทั้ง Chrome Desktop และ Chrome for Android ในเวอร์ชั่น 90 ที่กำลังจะออก ส่วน Chrome on iOS จะเปิดฟีเจอร์นี้ภายหลัง</p>\n<p>ที่มา - <a href=\"https://blog.chromium.org/2021/03/a-safer-default-for-navigation-https.html\">Chromium Blog</a></p>\n<p><img alt=\"No Description\" src=\"https://www.blognone.com/sites/default/files/externals/ad5684c726325e5af98ef3e33d3e0f47.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/chrome\">Chrome</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/internet\">Internet</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9bacaf02c2bab7ba3b1b4cced575302d59076d0edb89cf1f00d39a3e855ec85","category":"Thai"}