{"title":"เกมโจรสลัด Sea of Thieves เพิ่มเนื้อหาใหม่ของ Captain Jack Sparrow","link":"https://www.blognone.com/node/123202","date":1623741805000,"content":"<div><div><div><p>ช่วงหลังๆ เราเห็นการ crossover ข้ามซีรีส์เกมด้วยกัน หรือระหว่างเกมกับภาพยนตร์ มากขึ้นมาก ตัวอย่างล่าสุดคือ Sea of Thieves เกมโจรสลัดออนไลน์ของไมโครซอฟท์ ประกาศออกเนื้อหาเสริม A Pirate’s Life ที่มีตัวละครหน้าตาคุ้นเคย Captain Jack Sparrow จาก Pirates of the Caribbean มาร่วมแจมด้วย</p>\n<p>ในเนื้อหาเสริมนี้ ตัวละครของผู้เล่นจะต้องช่วยปล่อย Jack Sparrow ที่ถูกคุมขังไว้ในคุก เพื่อตามหาสมบัติโจรสลัดในตำนาน และมีตัวละครอื่นจากในภาพยนตร์เช่น Davy Jones เข้ามาร่วมด้วย สตูดิโอ Rare บอกว่าร่วมมือกับดิสนีย์อย่างใกล้ชิด เพื่อนำประสบการณ์จาก Pirates of the Caribbean ทั้งจากภาพยนตร์และเครื่องเล่นในสวนสนุก เข้ามาต่อเชื่อมจนเกิดเป็นเนื้อหาใหม่ร่วมกัน</p>\n<p>Sea of Thieves: A Pirate’s Life เป็นเนื้อหาอัพเดตฟรีให้ผู้เล่นทุกคน เริ่มเปิดให้เล่น 22 มิถุนายน 2021</p>\n<p>ที่มา - <a href=\"https://news.xbox.com/en-us/2021/06/13/disneys-pirates-of-the-caribbean-comes-to-sea-of-thieves/\">Xbox</a></p>\n<p><img src=\"https://www.blognone.com/sites/default/files/externals/a5c1ddc4d702be593788d074adbe6a67.png\" /></p>\n<p><img src=\"https://www.blognone.com/sites/default/files/externals/51ac1a6a5101575fd4c5892482abcf3c.jpg\" /></p>\n</div></div></div><div><div>Topics: </div><div><div><a href=\"/topics/sea-of-thieves\">Sea of Thieves</a></div><div><a href=\"/topics/rare\">Rare</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/disney\">Disney</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6795073409d65478061e385b12f6064df756d7130033eb6c4a4b396d45f2702d","category":"Thai"}