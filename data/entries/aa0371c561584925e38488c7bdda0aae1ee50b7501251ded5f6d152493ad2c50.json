{"title":"CFO ทวิตเตอร์บอก App Tracking ของแอปเปิลทำให้การแข่งขันโฆษณาออนไลน์เท่าเทียมมากขึ้น","link":"https://www.blognone.com/node/121517","date":1614838938000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังแอปเปิลบังคับนโยบายความเป็นส่วนตัวใหม่ ที่ผู้ใช้ต้องอนุญาตให้แอปเก็บข้อมูล Advertising Identifier (IDFA) ของตัวเครื่อง ซึ่งเปรียบเสมือนการเก็บคุกกี้บนเบราว์เซอร์ สำหรับการทำ Target Ads โดยมีเฟซบุ๊กออกมาโวยวายเรื่องนี้มากที่สุด เพราะกระทบโดยตรง</p>\n<p>ตรงกันข้ามกับฝั่งทวิตเตอร์ที่มองเรื่องนี้เป็นโอกาสมากกว่า โดย Ned Segal ตำแหน่ง CFO ของทวิตเตอร์แสดงความเห็นว่า ปกติทวิตเตอร์ก็ไม่ได้พึ่งพาการยิงโฆษณาผ่าน IDFA เป็นหลักอยู่แล้ว ฉะนั้นนโยบายใหม่ของแอปเปิลน่าจะสร้างความได้เปรียบให้ทวิตเตอร์มากขึ้นบ้าง จากการใช้หลายองค์ประกอบในการยิงโฆษณามาประกอบกัน</p>\n<p>นอกจากนี้ Segal บอกด้วยว่านโยบายนี้ ทำให้พื้นที่การแข่งขันโฆษณาออนไลน์มีความเท่าเทียมกันมากขึ้น (level the playing field) จากการยอมรับว่ามีหลายบริษัทที่ทำ Target Ads จากข้อมูลผู้ใช้ที่เก็บจากที่ต่าง ๆ ได้ดีกว่า แต่ตอนนี้ทุกบริษัทมีความท้าทายและโจทย์ที่คล้าย ๆ กันแล้ว</p>\n<p>ที่มา - <a href=\"https://www.macrumors.com/2021/03/03/twitter-cfo-apple-app-tracking-changes/\">MacRumor</a></p>\n<p><img src=\"https://www.blognone.com/sites/default/files/externals/f850b26a1b793ef548b7b9898de7d342.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/twitter\">Twitter</a></div><div class=\"field-item odd\"><a href=\"/topics/appl\">Appl</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa0371c561584925e38488c7bdda0aae1ee50b7501251ded5f6d152493ad2c50","category":"Thai"}