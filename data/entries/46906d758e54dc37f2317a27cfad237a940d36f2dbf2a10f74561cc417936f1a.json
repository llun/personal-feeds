{"title":"Activision ยืนยัน Call of Duty ปี 2021 เป็นคิวสตูดิโอ Sledgehammer Games","link":"https://www.blognone.com/node/122537","date":1620273052000,"content":"<div><div><div><p>ปีที่แล้ว Activision <a href=\"https://www.blognone.com/node/109845\">เปลี่ยนธรรมเนียมวนรอบ 3 ปีของสตูดิโอที่สร้างเกม Call of Duty ภาคหลัก</a></p>\n<p>ตามคิวแล้วปี 2020 ต้องเป็นคิวของสตูดิโอ Sledgehammer Games (ที่ทำภาค Advanced Warfare และ WWII) แต่ด้วยปัญหาภายในของ Sledgehammer เอง ทำให้<a href=\"https://www.blognone.com/node/118039\">สตูดิโอ Treyarch ถูกสลับคิวขึ้นมาแทน ออกมาเป็นภาค Black Ops Cold War</a></p>\n<p>ใน<a href=\"https://www.blognone.com/node/122515\">งานแถลงผลประกอบการของ Activision Blizzard เมื่อวานนี้</a> ผู้บริหารของ Activision ยืนยันแล้วว่าคิวของปี 2021 จะกลับมาเป็น Sledgehammer อีกครั้ง แต่ยังไม่มีข้อมูลว่าเกมภาคนี้ชื่ออะไร ใช้ธีมแบบไหน (ตามข่าวลือคือจะชื่อภาค WWII Vanguard)</p>\n<p>สตูดิโอ Sledgehammer เองก็ประกาศข่าวตั้งสำนักงานเพิ่มในเมืองโตรอนโต ประเทศแคนาดา (ถือเป็นสำนักงานแห่งที่สาม ถัดจากในแคลิฟอร์เนียและเมลเบิร์น) แถมยังโพสต์ภาพ GIF ยืนยันข่าวการพัฒนา Call of Duty ภาคใหม่ด้วย</p>\n<p><img src=\"https://www.blognone.com/sites/default/files/externals/f30f0c45d678dd0673ac7929776943f1.jpg\" /></p>\n<blockquote><p>We’re so excited to be leading the charge on <a href=\"https://twitter.com/CallofDuty?ref_src=twsrc%5Etfw\">@CallofDuty</a> this year and can’t wait to share more. <a href=\"https://t.co/pMuaFybT1r\">https://t.co/pMuaFybT1r</a></p>\n<p>— Sledgehammer Games (@SHGames) <a href=\"https://twitter.com/SHGames/status/1389688976970223616?ref_src=twsrc%5Etfw\">May 4, 2021</a></p></blockquote>\n<p>ที่มา - <a href=\"https://www.destructoid.com/stories/sledgehammer-games-will-be-leading-this-year-s-call-of-duty-628135.phtml\">Destructoid</a></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"46906d758e54dc37f2317a27cfad237a940d36f2dbf2a10f74561cc417936f1a","category":"Thai"}