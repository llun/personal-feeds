{"title":"IBM ประกาศชื่อบริษัทใหม่ Kyndryl ธุรกิจบริการ Infrastructure ที่แยกตัวเป็นอิสระ","link":"https://www.blognone.com/node/122156","date":1618278251000,"content":"<div><div><div><p>ปีที่แล้ว <a href=\"https://www.blognone.com/node/118912\">IBM ประกาศแยกธุรกิจบริการ infrastructure ตั้งเป็นบริษัทใหม่</a> (<a href=\"https://www.blognone.com/node/119220\">บทวิเคราะห์ว่าทำไมจึงต้องแยก</a>) เวลาผ่านมาประมาณครึ่งปี ในที่สุด IBM ก็ประกาศชื่อบริษัทใหม่ว่า Kyndryl</p>\n<p>ชื่อ Kyndryl อ่านว่า \"คินดริล\" มาจากการผสมคำว่า \"kinship\" (ความสัมพันธ์ระหว่างผู้คน) กับ \"tendril\" (กิ่งก้านของไม้เลื้อย) มีความหมายว่าเติบโตไปด้วยกันกับลูกค้าและพาร์ทเนอร์ ซึ่งเป็นหัวใจสำคัญของธุรกิจบริการไอที</p>\n<p>Kyndryl จะมีสถานะเป็นอิสระจาก IBM และสามารถเป็นพาร์ทเนอร์กับคู่แข่งของ IBM ได้ มีพนักงานประมาณ 90,000 คนทั่วโลก</p>\n<p>ตามแผนคือ Kyndryl จะแยกบริษัทเสร็จสิ้นในช่วงปลายปี 2021 มีสำนักงานใหญ่อยู่ที่นครนิวยอร์ก ซีอีโอของบริษัทคือ Martin Schroeter ซึ่งก่อนหน้านี้เคยเป็นซีเอฟโอของ IBM</p>\n<p>ที่มา - <a href=\"https://newsroom.ibm.com/2021-04-12-IBMs-Independent-Managed-Infrastructure-Services-Business-to-be-Named-Kyndryl\">IBM</a></p>\n<p><img src=\"https://www.blognone.com/sites/default/files/externals/7063696bc0d23c15135dfe8960aba295.jpg\" /></p>\n</div></div></div><div><div>Topics: </div><div><div><a href=\"/topics/kyndryl\">Kyndryl</a></div><div><a href=\"/topics/ibm\">IBM</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3a6eb6a6c555fad6fea204f954d72b335f1ccef61943527093bfafe78949947","category":"Thai"}