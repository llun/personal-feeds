{"title":"AWS เปิดบริการ AWS App Runner รันคอนเทนเนอร์แบบไม่ต้องจัดการโครงสร้างเอง","link":"https://www.blognone.com/node/122805","date":1621668719000,"content":"<div><div><div><p>AWS เปิดบริการ  AWS App Runner บริการรันคอนเทนเนอร์โดยไม่ต้องจัดการเลเยอร์อื่นๆ รวมถึงไม่ต้องเรียนรู้บริการที่ซับซ้อนอย่าง Kubernetes</p>\n<p>ผู้ใช้หลักของบริการนี้น่าจะเป็นเว็บต่างๆ ที่โครงสร้างไม่ซับซ้อน และไม่ต้องการจัดการระบบปฎิบัติการ หรือเวอร์ชั่น Docker เอง โดยบริการ App Runner นี้ทาง AWS จะคอนฟิก load balancer, สร้างใบรับรองเข้ารหัส, และจัดการการ scale ระบบให้เอง</p>\n<p>ผู้ใช้สามารถเลือกดีพลอยจากอิมเมจใน ECR หรือจากซอร์สโค้ดโดยตรง โดยตัว App Runner จะเปิดให้คอนฟิกคำสั่ง build และคำสั่งรัน</p>\n<p>ค่าบริการ App runner คิดตามทรัพยากรที่คอนเทนเนอร์ใช้งาน โดยมีเครื่องขนาด 1-2 ซีพียู และแรม 2-4 GB คิดค่าบริการรายชั่วโมง ค่าซีพียูคอร์ละ 46 ดอลลาร์ต่อเดือนและค่าแรม 5.04 ดอลลาร์ต่อกิกะไบต์ต่อเดือน นอกจากนี้ยังมีค่า automatic deployment และคิดเวลารัน build ตลอดจนค่าทราฟิกแยกต่างหาก</p>\n<p>ที่มา - <a href=\"https://aws.amazon.com/blogs/containers/introducing-aws-app-runner/\">AWS</a></p>\n<p><img src=\"https://www.blognone.com/sites/default/files/externals/e3c7d02c3b861366cbc935523503e034.png\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/container\">Container</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccd18972a30264ea1a70884fc30d0a87b31d7b2e6743f27fd7b44e328e33aa55","category":"Thai"}