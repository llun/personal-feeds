{"title":"ไมโครซอฟท์เปิดตัวฟอนต์ใหม่ Segoe UI Variable เวอร์ชันอัพเกรดของ Segoe UI เดิม","link":"https://www.blognone.com/node/122563","date":1620401345000,"content":"<div><div><div><p>ฟอนต์ Segoe UI กำเนิดขึ้นในปี 2004 และกลายเป็นฟอนต์มาตรฐานของ Windows ตั้งแต่ Vista มาจนทุกวันนี้ (โลโก้ของไมโครซอฟท์ตอนนี้ก็เป็น Segoe)</p>\n<p>ล่าสุดไมโครซอฟท์ออกฟอนต์ใหม่ Segoe UI Variable ที่หน้าตาโดยรวมยังเหมือนเดิม แต่เป็นการ \"รีเฟรช\" ฟอนต์ Segoe เดิมด้วยฟีเจอร์ variable font ของฟอนต์ยุคใหม่ ส่งผลให้ความสูง ช่องว่าง ความหนา และรูปทรงของตัวอักษรที่แสดงผลในแต่ละขนาดฟอนต์จะไม่เหมือนกัน (ดูภาพประกอบ หางของตัว S และความสูงของ c ไม่เท่ากัน)</p>\n<p>ไมโครซอฟท์บอกว่า Segoe UI ถูกออกแบบมาให้แสดงผลสวยงามที่ขนาด 9pt แต่พอขยายใหญ่มากๆ หรือเล็กมากๆ จะไม่สวยเท่าที่ควร เมื่อมีเทคโนโลยี variable font เข้ามาจึงทำให้ปรับรูปแบบฟอนต์เป็นไดนามิก ตามขนาดที่แสดงผลได้</p>\n<p>ฟอนต์ใหม่ Segoe UI Variable เริ่มใช้งานแล้วใน Windows 10 Insider Preview Build 21376 ที่ปัจจุบันเป็น Dev Channel และคงได้เห็นมันเข้ามาแทนที่ Segoe UI เดิมตามภาพหรือข้อความของไมโครซอฟท์ในอีกไม่ช้า</p>\n<p><img src=\"https://www.blognone.com/sites/default/files/externals/1a64bd7a408ca2e4cca01230146a0312.png\" /></p>\n<p>ที่มา - <a href=\"https://blogs.windows.com/windows-insider/2021/05/06/announcing-windows-10-insider-preview-build-21376/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/font\">Font</a></div><div><a href=\"/topics/windows-10\">Windows 10</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2081abccd8224020acc83def8ea040138bb9265c78dd9e1dd42a5b28c943c6a9","category":"Thai"}