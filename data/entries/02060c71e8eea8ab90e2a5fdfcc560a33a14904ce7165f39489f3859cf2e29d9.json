{"title":"รู้จัก We Grow แอปโซเชียลสำหรับคนรักต้นไม้ แชร์ข้อมูลต้นไม้ เก็บสถิติลดคาร์บอน ลดโลกร้อน","link":"https://www.blognone.com/node/123452","date":1624850340000,"content":"<div><div><div><p>ปัญหาโลกร้อน และการเปลี่ยนแปลงของสภาพอากาศ (Climate Change) ที่เกิดจากการปล่อยก๊าซเรือนกระจกสู่ชั้นบรรยากาศอย่างต่อเนื่อง ทำให้โลกมีอุณหภูมิสูงขึ้นกระทบต่อระบบนิเวศของสิ่งมีชีวิต เป็นอีกหนึ่งปัญหาที่เป็นวาระสำคัญลำดับต้นๆ ของโลก หลายปีมานี้หลายประเทศได้ร่วมกำหนดทิศทางและปฏิบัตการเชิงรุกเพื่อรับมือภาวะโลกร้อนอย่างเต็มกำลัง อาทิ ข้อตกลงปารีส (Paris Agreement) ที่ถือเป็นข้อตกลงประวัติศาสตร์ที่นานาประเทศกว่า 189 ประเทศ ผนึกกำลังร่วมเป็นภาคีในการทำให้อุณหภูมิโลกไม่เพิ่มสูงเกิน 2 องศาเซลเซียส หรือควบคุมอุณหภูมิโลกให้สูงไม่เกิน 1.5 องศาเซลเซียส ทั้งยังได้วางหมุดหมายร่วมกันที่จะต้องเห็นผลว่านานาประเทศดำเนินการปล่อยก๊าซเรือนกระจกสุทธิเป็นศูนย์ให้ได้ภายในปี 2030</p>\n<p>เครือเจริญโภคภัณฑ์ (ซีพี) องค์กรธุรกิจเอกชนที่ลงมือเพิ่มพื้นที่สีเขียวผ่านแนวนโยบายและการปรับเปลี่ยนมุ่งสู่องค์กรแห่งความยั่งยืนสร้างธุรกิจที่คำนึงถึงห่วงโซ่คุณค่าด้านสิ่งแวดล้อมทั้งระบบ ด้วยเป้าหมายที่ท้าทายจากซีอีโอผู้นำองค์กรอย่าง “ศุภชัย เจียรวนนท์” ที่ประกาศจะพาองค์กรมุ่งสู่การเป็นองค์กร Carbon Neutral ภายในปี 2030 หรือการเป็นองค์กรที่ปล่อยก๊าซเรือนกระจกเป็นศูนย์ให้ได้ภายในปี 2030</p>\n<p>นอกจากการขับเคลื่อนกระบวนการรักษาสิ่งแวดล้อมในภาคธุรกิจอุตสาหกรรมแล้ว เครือซีพียังเดินหน้าสร้างพื้นที่สีเขียวเพิ่ม ผ่านการรณรงค์ให้ปลูกต้นไม้ในหมู่พนักงานกว่า 4.5 แสนคนขององค์กรที่มีอยู่ทั่วโลก เมื่อต้นไม้ 1 ต้นช่วยดูดซับก๊าซคาร์บอนไดออกไซด์ได้เฉลี่ย 9-15 กิโลกรัมต่อปี การร่วมมือร่วมใจจากทุกคนคือเป้าหมายเดียวกันของซีพี และเพื่อขยายการมีส่วนร่วมกับทุกคนในประเทศ ซีพีได้พัฒนาแพลทฟอร์มแอปพลิเคชั่น We Grow ขึ้นมาเป็นฮับของคนที่รักการปลูกต้นไม้ ที่สำคัญไม่ว่าจะปลูกต้นไม้เพียง 1 ต้น หรือกี่ต้นก็ตาม แอปพลิเคชั่นนี้ยังช่วยให้เราติดตามการเติบโตของต้นไม้ที่เราปลูก รวมทั้งยังคำนวณได้ว่าเราช่วยลดการปล่อยก๊าซคาร์บอนไดออกไซด์ได้เท่าไรด้วย</p>\n<p><img src=\"https://www.blognone.com/sites/default/files/externals/0ed02cb2999e2a519e5eca5aab7d8959.jpg\" /></p>\n<p>We Grow เป็นแอปที่ผู้ใช้สามารถบันทึกข้อมูลประเภทของต้นไม้ ถ่ายรูป ติดตามและแชร์การเติบโตของต้นไม้ทั้งของตนเองและที่ร่วมปลูกกับองค์กรและกิจกรรมต่างๆ รวมถึงใช้ติดตามข้อมูลการกักเก็บ Co2ได้ว่าต้นไม้ที่เราปลูกช่วยกักเก็บก๊าซคาร์บอนฯ จากบรรยากาศไปได้แล้วมากน้อยแค่ไหนในแต่ละพื้นที่ของประเทศ แอปสามารถดาวน์โหลดมาใช้งานได้ผ่าน Google Play Store บน Android และ Apple App Store บน iOS</p>\n<p><img src=\"https://www.blognone.com/sites/default/files/externals/f299b448aaf61c0d942572de0480f1e3.jpg\" /></p>\n<p><strong>We Grow แอปโซเชี่ยลของคนรักษ์โลก</strong></p>\n<p>เมื่อเปิดเข้าไปในหน้าแรกของแอป ผู้ใช้จะเจอหน้า <strong>Tree Timeline</strong> ซึ่งคล้ายกับแอป Instagram โดยแสดงข้อมูลต้นไม้ สถานที่ที่ต้นไม้ปลูกอยู่ ชื่อของต้นไม้ ใครเป็นคนปลูก สามารถกดไลค์ แสดงความคิดเห็น สอบถามข้อมูลการปลูกและการดูแลต้นไม้ชนิดนั้น ดูสถานที่ ข้อมูลผู้ปลูกต้นไม้นั้นว่ามีต้นไม้กี่ต้น กักเก็บคาร์บอนไปแล้วกี่กิโลกรัม</p>\n<p><img src=\"https://www.blognone.com/sites/default/files/externals/328ae57a7035393aa848c037ec793cbf.jpg\" /></p>\n<p>เมนูถัดมาเป็นหน้า <strong>Campaign</strong> รวมโครงการเพื่อสิ่งแวดล้อมต่างๆ ให้ล็อกอินเข้าสู่แอปและเข้าร่วมโครงการได้ทันที มีทั้งโครงการปลูกต้นไม้ต่างๆ ทั่วประเทศ และโครงการปลูกต้นไม้จากบ้าน แล้วบันทึก ติดตามการเติบโต เพื่อเป็นส่วนหนึ่งของโครงการลดการปล่อยก๊าซคาร์บอนไดออกไซด์</p>\n<p><img src=\"https://www.blognone.com/sites/default/files/externals/b3e0054fe1780b069fa2443ee6791f42.png\" /><img src=\"https://www.blognone.com/sites/default/files/externals/c8599b1613c3a5f35b9c6d9a99bd2fd0.jpg\" /></p>\n<p>อีกเมนูคือ  <strong>Grow</strong> เป็นการบันทึกรายละเอียดการปลูกต้นไม้ของผู้ใช้เอง สามารถใส่ชื่อ ข้อมูลต่างๆของต้นไม้ รวมไปถึงความสูง เส้นรอบวง อายุของต้นไม้ เพื่อติดตามอัพเดตการเติบโต พร้อมแท็กสถานที่ปลูก หรือเลือกนำต้นไม้เข้าร่วมกับแคมเปญที่เราเลือกจากเมนูก่อนหน้านี้ได้ และยังสามารถแชร์กิจกรรมการปลูกต้นไม้ไปยังแอปโซเชียลมีเดีย เช่น Facebook ได้</p>\n<p><img src=\"https://www.blognone.com/sites/default/files/externals/35bde4aad71e0c22427585d205c056f8.png\" /></p>\n<p>เมนูต่อมา เป็นหน้า <strong>Knowledge</strong> เหมือนห้องสมุดย่อยๆ ที่รวมแหล่งความรู้เกี่ยวกับต้นไม้ประเภทต่างๆ ไว้ โดยผู้ใช้สามารถค้นหาด้วยชื่อต้นไม้ที่ตัวเองปลูกหรือที่สนใจ แล้วภายในมีรายละเอียดชื่อทางวิทยาศาสตร์ วงศ์ของต้นไม้ ลักษณะทั่วไป รวมไปถึงประโยชน์และสรรพคุณ</p>\n<p><img src=\"https://www.blognone.com/sites/default/files/externals/83bb04aad0dc0672983a797927f73ed6.png\" /></p>\n<p>เมนูสุดท้ายคือเมนู <strong>Scan</strong> เมนูนี้มีไว้สแกนคิวอาร์โค้ดของต้นไม้ต่างๆ ที่ปลูกโดยเครือซีพีและบริษัทในเครือฯ ซึ่งเราพบเจอได้ทั่วไปตามตึกสำนักงาน สวนสาธารณะ หรือในโครงการเพื่อสิ่งแวดล้อมต่างๆ ต้นไม้แต่ละต้นมีแท็ก ชื่อ ข้อมูล พร้อมคิวอาร์โค้ดอยู่ เราสามารถสแกนคิวอาร์โค้ดนั้น เพื่อดูข้อมูลเพิ่มเติมของต้นไม้ชนิดนั้นในหมวด Knowledge ได้ทันที</p>\n<p><img src=\"https://www.blognone.com/sites/default/files/externals/7fe6cfc684595b301edd3fdb464d1c51.png\" /></p>\n<p><strong>สรุป</strong></p>\n<p>We Grow เปรียบเหมือนกับแอปโซเชียลของคนรักโลกรักต้นไม้ ที่ต้องการบันทึกความดีจากการปลูกต้นไม้ในวันนี้ว่าช่วยโลกลดก๊าซคาร์บอนในอากาศได้จำนวนเท่าไหร่ในวันข้างหน้า โดยการติดตามปริมาณคาร์บอนไดออกไซด์จากต้นไม้ที่เราปลูก หรือในโครงการที่แต่ละคนร่วมปลูกนั้น รวมถึงฟีเจอร์อย่างหมวด Knwoledge ที่เป็นความรู้เกี่ยวกับต้นไม้นานาชนิด ก็น่าจะช่วยให้ผู้ใช้ได้รับข้อมูลที่เป็นประโยชน์เกี่ยวกับต้นไม้ที่ตัวเองปลูกและสนใจมากขึ้น เป็นอีกแอปพลิเคชั่นที่นำมาใช้งานได้จริงในชีวิตประจำวัน สำหรับที่คนรักต้นไม้ และใส่ใจสิ่งแวดล้อม ที่สำคัญน่าจะเป็นอีกหนึ่งแรงจูงใจที่จับต้องได้ในการเชิญชวนทุกคนมาร่วมปลูกต้นไม้และใช้แอพพลิเคชั่นที่พัฒนาโดยเครือซีพี เพื่อทุกคนจะได้ร่วมเป็นส่วนหนึ่งในการลดปัญหาโลกร้อนที่กำลังเกิดขึ้น</p>\n<p>ขณะเดียวกันแอปพลิเคชั่น We Grow ของเครือซีพี ยังถือเป็นกรณีศึกษาที่น่าสนใจในการนำเทคโนโลยีมาใช้เพื่อกระตุ้นให้ผู้คนใส่ใจสิ่งแวดล้อมและตระหนักถึงปัญหาโลกร้อนที่ไม่ใช่เรื่องไกลตัวอีกต่อไป ทั้งยังแสดงให้เห็นถึงความเคลื่อนไหวขององค์กรธุรกิจเอกชนที่พยายามรณรงค์ให้ทุกภาคส่วนร่วมมือกันลดก๊าซคาร์บอนไดออกไซด์ผ่านการเพิ่มพื้นที่สีเขียว การสร้างสรรค์แอปพลิเคชั่นนี้เกิดขึ้นภายใต้เจตนารมณ์ที่ต้องการสร้างการมีส่วนร่วมและเพื่อสร้างการเปลี่ยนแปลงให้กับคนไทยทุกคนเพื่อให้ลูกหลานในอนาคตอยู่ได้ในสภาวะแวดล้อมที่ดีขึ้น</p>\n</div></div></div><div><div>Topics: </div><div><div><a href=\"/topics/cp-group\">CP Group</a></div><div><a href=\"/topics/app\">App</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02060c71e8eea8ab90e2a5fdfcc560a33a14904ce7165f39489f3859cf2e29d9","category":"Thai"}