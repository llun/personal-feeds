{"title":"ข่าวดีเกมเมอร์? ราคาการ์ดจอในจีนเริ่มลด หลังรัฐบาลคุมเข้มเหมืองและธุรกรรมคริปโต","link":"https://www.blognone.com/node/123325","date":1624333549000,"content":"<div><div><div><p>ราคาการ์ดจอเริ่มตก หลังดีมานด์ลดเพราะ<a href=\"https://www.blognone.com/node/123313\">ประเทศจีนกระชับวงล้อม</a>คุมเข้มบิตคอยน์มากขึ้น ทั้งตัดไฟเหมืองคริปโต และแบนบัญชีธนาคารที่ใช้เทรด</p>\n<p>ราคาการ์ดจอรุ่นต่างๆ ในประเทศจีน เช่น Nvidia Quadro P1000 (ปี 2017) ที่ก่อนหน้านี้ราคาราว 3,000 หยวน (ราว 14,700 บาท) ลดลงเหลือ 2,429 หยวน (ราว 11,900 บาท) บน JD.com ส่วน GeForce RTX3060 ลดจาก 13,499 หยวน (ราว 66,100 บาท) เหลือ 4,699 หยวน (ราว 22,100 บาท) บนเว็บไซต์ Tmall</p>\n<p>นอกจากในประเทศจีนแล้ว ราคาการ์ดจอในสหรัฐฯ ก็กำลังลดลงเช่นกัน โดยยูสเซอร์ชื่อ <a href=\"https://www.reddit.com/user/gregable/\">gregable</a> ทำ<a href=\"https://www.reddit.com/r/Amd/comments/o19vxt/gpu_price_trend_chart/\">ชาร์ตราคาการ์ดจอแบบรายวันจากเว็บไซต์ eBay</a> พบว่าราคาการ์ดจอจาก 16 พฤษภาคม ถึง 16 มิถุนายน ลดลงถึง 20% และการ์ดที่มีแฮชเรตสูงกว่า ราคาลดลงมากกว่าการ์ดที่มีแฮชเรตต่ำกว่า เช่น RTX 3090 ราคาลดลง 32% ขณะที่ RTX 3070 / 3080 ราคาลดลงประมาณ 25%</p>\n<p>ถ้าผลจากการที่จีนสั่งคุมเข้มบิตคอยน์มากขึ้นและทำให้ราคาเหรียญคริปโตสกุลต่างๆ ร่วงตามบิตคอยน์ และคงอยู่ในระดับต่ำกว่าก่อนหน้านี้ได้เป็นเวลานาน ประกอบกับหากปัญหาชิปขาดแคลนเริ่มคลี่คลายในปลายปีนี้หรือปีหน้า อาจเป็นข่าวดีของเกมเมอร์ที่ต้องการประกอบคอมแต่รอให้การ์ดจอราคากลับมาเป็นปกติ</p>\n<p>ที่มา - <a href=\"https://www.theregister.com/2021/06/22/as_china_shutters_cryptomining_plants/\">The Register</a></p>\n<p><img src=\"https://www.blognone.com/sites/default/files/externals/697b19091d7e17894623547d23951de8.jpg\" /></p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/cryptocurrency\">Cryptocurrency</a></div><div><a href=\"/topics/gpu\">GPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a5ae42fc0a1a4e020a9900ef1cc495c2107efbd76d2bf4e2ffdf0b73d1f1fbc","category":"Thai"}