{"title":"Sea ไตรมาส 1/2021 รายได้รวมโตเกือบสามเท่า จากทั้ง Garena และ Shopee","link":"https://www.blognone.com/node/122767","date":1621476677000,"content":"<div><div><div><p>กลุ่มบริษัท Sea ซึ่งมี Garena และ Shopee อยู่ในเครือ รายงานผลประกอบการประจำไตรมาสที่ 3 ปี 2020 รายได้รวมทุกธุรกิจเพิ่มขึ้น 98.7% หรือเกือบเท่าตัวเมื่อเทียบกับช่วงเวลาเดียวกันในปีก่อน เป็น 1,212.16 ล้านดอลลาร์ มีกำไรขั้นต้น 407.58 ล้านดอลลาร์ และขาดทุนสุทธิแบบ GAAP 425.3 ล้านดอลลาร์</p>\n<p>ถึงแม้ตัวเลขสุทธิจะขาดทุน แต่ก็มีสัญญาณที่ดีคือกำไรก่อนดอกเบี้ย-ภาษี-ค่าเสื่อม หรือ EBITDA ซึ่งสะท้อนการบริหารจัดการค่าใช้จ่าย มีกำไรส่วนนี้ 88.1 ล้านดอลลาร์ เทียบกับปีก่อนที่ขาดทุน 69.9 ล้านดอลลาร์</p>\n<p>กลุ่มสื่อบันเทิงดิจิทัล (Garena) รายได้เพิ่มขึ้น 111.4% เป็น 781.3 ล้านดอลลาร์ จากฐานผู้เล่นเกมที่เพิ่มขึ้น และมีผู้เล่นที่เสียเงินมากขึ้น ส่วนธุรกิจอีคอมเมิร์ซ (Shopee) รายได้เพิ่มขึ้น 189.8% เป็น 772.4 ล้านดอลลาร์ จากการขยายฐานลูกค้า ตลอดจนรายได้ส่วนอื่นที่เพิ่มขึ้นเช่นโฆษณา</p>\n<p>ธุรกิจการเงินดิจิทัล (SeaMoney) มีปริมาณการจ่ายเงินมากกว่า 3,400 ล้านดอลลาร์ ในไตรมาสที่ผ่านมา และมีผู้ใช้งานกระเป๋าเงินดิจิทัลมากกว่า 26.1 ล้านคน</p>\n<p>ที่มา: <a href=\"https://cdn.sea.com/webmain/static/resource/seagroup/website/investornews/1Q2021/yweIaI9GpS/2021.05.18%20Sea%20First%20Quarter%202021%20Results.pdf\">Sea</a> (pdf) ผ่าน <a href=\"https://www.techinasia.com/sea-group-doubles-quarterly-revenue-18b\">Tech In Asia</a></p>\n<p><img src=\"https://www.blognone.com/sites/default/files/externals/f58f0ea5b3c007e9b6be549958296b44.jpg\" /></p>\n</div></div></div><div><div>Topics: </div><div><div><a href=\"/topics/sea\">SEA</a></div><div><a href=\"/topics/shopee\">Shopee</a></div><div><a href=\"/topics/garena\">Garena</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07653a5e9e91fea14657ea4d7472b4160024c0c1273c5b67eb3d0aeffbc5253c","category":"Thai"}