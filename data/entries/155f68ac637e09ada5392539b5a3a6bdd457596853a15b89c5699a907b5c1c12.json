{"title":"Windows 11 จะเปลี่ยนจอฟ้าแห่งความตาย (BSOD) มาใช้พื้นหลังเป็นสีดำแทน","link":"https://www.blognone.com/node/123561","date":1625302455000,"content":"<div><div><div><p>The Verge ค้นพบว่า Microsoft ปรับดีไซน์ของจอฟ้าหรือ Blue Screen of Death (BSOD) ใน Windows 11 ใหม่ โดยครั้งนี้เลิกใช้สีฟ้าเป็นพื้นหลัง เปลี่ยนมาใช้สีดำแทน ตามหน้าล็อกอออนและชัทดาวน์สีดำของ Windows 11</p>\n<p>BSOD ถือว่าอยู่กับ Windows มานานมาก โดยเริ่มใช้ครั้งแรกตั้งแต่ Windows 3.0 เป็น \"สีฟ้า\" ซึ่งช่วงหลัง BSOD เริ่มปรับปรุงครั้งใหญ่เมื่อ Microsoft เพิ่มหน้าเศร้าเข้ามาใน Windows 8 ปี 2012 ตามด้วยคิวอาร์โค้ดในปี 2016 ส่วน BSOD ของ Windows 11 นี้นอกจากสีแล้วส่วนอื่นก็จะยัคงเหมือน Windows 10</p>\n<p>อย่างไรก็ดี Windows 11 พรีวิวปัจจุบันยังไม่ได้เปิดใช้งาน BSOD สีดำ แต่ยังเป็นสีเขียวเนื่องจากเป็น Windows Insider โดย <a href=\"https://www.blognone.com/node/88744\">Microsoft เริ่มใช้ BSOD สีเขียวกับ Windows เวอร์ชัน Insider มาตั้งแต่ปี 2016</a></p>\n<p>ที่มา - <a href=\"https://www.theverge.com/2021/7/1/22559852/microsoft-windows-11-black-blue-screen-of-death-bsod-change\">The Verge</a></p>\n<p><img src=\"https://www.blognone.com/sites/default/files/externals/a6eea13bf135f7bdd90aba59b95749e2.jpg\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"155f68ac637e09ada5392539b5a3a6bdd457596853a15b89c5699a907b5c1c12","category":"Thai"}