{"title":"Windows 11 Insider Preview รันได้บน Raspberry Pi ไปจนถึง Lumia 950XL","link":"https://www.blognone.com/node/123526","date":1625137008000,"content":"<div><div><div><p><a href=\"https://www.blognone.com/node/123467\">Windows 11 Insider Preview</a> (build 22000.51) เปิดให้ดาวน์โหลดทดสอบผ่าน Dev channel บนโครงการ Windows Insider เมื่อสิ้นเดือนที่ผ่านมา โดยเวอร์ชั่นนี้จะไม่มี hardware checks หรือการตรวจสอบว่าฮาร์ดแวร์ของผู้ใช้รองรับ Windows 11 หรือไม่ ทำให้มีผู้ใช้ทดลองนำ Windows 11 ไปรันบนอุปกรณ์แปลกๆ ทั้ง Nokia Lumia 950XL และ Raspberry Pi</p>\n<p>ผู้ใช้ Gustave Monce (<a href=\"https://twitter.com/gus33000/status/1409880745041084425\">@gus33000</a>) บนทวิตเตอร์ โชว์วิดีโอทดสอบ Windows 11 บน Nokia Lumia 950XL มือถือ Windows Phone ที่วางขายในปี 2015 พบว่าพอใช้งานได้ แม้จะช้าและสัมผัสหน้าจอยาก แต่ Snap Layout ยังสามารถจัดเรียงหน้าจอเมื่อเปลี่ยนมือถือจากแนวตั้งเป็นแนวนอนได้ และโทรออกได้</p>\n<p>ส่วนผู้ใช้ 七宮さん (<a href=\"https://twitter.com/shichinomiya_s/status/1409900795496046595\">@shichinomiya_s</a>) ก็โชว์การรัน Windows 11 บน Raspberry Pi 4 รวมถึงระบุวิธีการติดตั้งไว้บนบล็อกของเขาเองที่ชื่อ <a href=\"https://miyagadget.tokyo/archives/274\">miyagadget</a> อีกด้วย</p>\n<blockquote><p>Raspberry Pi 4にARM版 Windows 11をインストールしてみる。 <a href=\"https://t.co/p3PUXkheJ4\">https://t.co/p3PUXkheJ4</a> <a href=\"https://twitter.com/hashtag/Windows11?src=hash&amp;ref_src=twsrc%5Etfw\">#Windows11</a> <a href=\"https://twitter.com/hashtag/RaspberryPi?src=hash&amp;ref_src=twsrc%5Etfw\">#RaspberryPi</a></p>\n<p>— 七宮さん (@shichinomiya_s) <a href=\"https://twitter.com/shichinomiya_s/status/1409900795496046595?ref_src=twsrc%5Etfw\">June 29, 2021</a></p></blockquote>\n<p>เว็บไซต์ The Register ก็ได้นำ Windows 11 มาทดสอบบน Raspberry Pi 400 พบว่ารันได้เช่นกัน แม้จะช้าและมีหน้าต่างสี่เหลี่ยมแบบ Windows 10 โผล่มาบ้าง และอาจจะไม่เหมาะที่จะนำไปใช้งานจริง แต่ก็ถือเป็นการทดลองสนุกๆ ที่ผู้ใช้ที่มีความสามารถทางเทคนิคจะได้ลองนำ Windows มาทดลองลงบนอุปกรณ์เวอร์ชั่นแปลกๆ กัน จนกว่าจะมีการอัพเดตเพิ่ม hardware check เข้ามาในอนาคต</p>\n<p>ที่มา - <a href=\"https://www.theregister.com/2021/06/30/windows_11_pi/\">The Register</a></p>\n<p><img src=\"https://www.blognone.com/sites/default/files/externals/2bd5d542d2b205907ab5e082229bd187.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3a24998aa0c6568a110a7c2f6745a06924f33d5458f56f1d6da541e09228935","category":"Thai"}