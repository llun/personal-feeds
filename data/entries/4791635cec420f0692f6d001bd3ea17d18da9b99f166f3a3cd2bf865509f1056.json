{"title":"Starfield เกมผจญภัยอวกาศจาก Bethesda วางขาย 11 พฤศจิกายน 2022 ลงแค่พีซี และ Xbox Series X | S","link":"https://www.blognone.com/node/123163","date":1623610595000,"content":"<div><div><div><p>Starfield เผยตัวอย่างใหม่ และวันวางจำหน่าย วันที่ 11 พฤศจิกายน ปี 2022 ตัวเกมเป็น Exclusives ของฝั่ง Microsoft ลงแค่พีซี และ Xbox Series X | S เท่านั้นหลัง Microsoft ควบรวมบริษัท id Software บริษัทแม่ของ Bethesda เมื่อเดือนกันยายนปีที่แล้ว</p>\n<p>Starfield เป็นเกมสวมบทบาทในอวกาศเกมแรกของ Bethesda หลังทำเกมแนวสวมบทบาทแบบแฟนตาซีตระกูล Elder Scrolls และแนวโลกหลังภัยพิบัติอย่าง Fallout มาหลายภาค</p>\n<p>ในเกมผู้เล่นจะได้สร้างตัวละครและผจญภัยไปในหมู่ดาว ด้วยความอิสระแบบไร้ขอบเขตจากขุมพลังของเครื่องเกมเจ็นล่าสุดและพีซี เพื่อไขปริศนาที่ยิ่งใหญ่ที่สุดของมวลมนุษยชาติ</p>\n<p>ตัวเกมจะรันบน Creation Engine 2 เอนจิ้นภายในของ Bethesda ที่ได้รับการปรับปรุงใหม่ หลังมีเสียงติชมว่าแอนิเมชั่นตัวละครและเอฟเฟกต์ต่างๆ ค่อนข้างล้าสมัย แต่การยกเครื่องใหม่ และจำกัดให้เกมลงแค่เครื่องเจ็นล่าสุดและพีซี ก็อาจทำให้เอนจิ้นนี้แสดงศักยภาพได้เต็มที่มากกว่าเดิม ซึ่งคงต้องติดตามกันต่อไปว่าเอนจิ้นที่ได้รับการปรับปรุงใหม่นี้จะดีจริงหรือไม่</p>\n<p>ที่มา - <a href=\"https://bethesda.net/en/game/starfield/article/5cc68VBsUpeXWnM40NB1ot/starfield-release-date-teaser-trailer\">Bethesda</a></p>\n<p><img src=\"https://www.blognone.com/sites/default/files/externals/3fd4025d3b67ecb8619ce54f33368ccd.png\" /><img src=\"https://www.blognone.com/sites/default/files/externals/738dd8e617b86cfec71f118f30e9cc0a.png\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4791635cec420f0692f6d001bd3ea17d18da9b99f166f3a3cd2bf865509f1056","category":"Thai"}