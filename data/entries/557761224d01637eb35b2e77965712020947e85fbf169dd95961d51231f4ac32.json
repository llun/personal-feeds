{"title":"อินเทลจัดโครงสร้างองค์กรใหม่ แบ่งครึ่งฝ่ายศูนย์ข้อมูล ตั้งฝ่ายซอฟต์แวร์แยกเฉพาะ","link":"https://www.blognone.com/node/123349","date":1624431851000,"content":"<div><div><div><p>อินเทลประกาศปรับโครงสร้างองค์กรใหม่ แยกฝ่ายศูนย์ข้อมูล (Data Platform Group) ออกเป็น 2 ส่วน และตั้งหน่วยธุรกิจใหม่อีก 2 หน่วย</p>\n<p>Data Platform Group (DPG) ที่เป็นธุรกิจฝั่งเซิร์ฟเวอร์ จะแยกออกเป็นหน่วย Datacenter and AI ที่ครอบคลุม Xeon, FPGA, AI และหน่วย Network and Edge Group ครอบคลุมด้านชิปสื่อสารและ IoT</p>\n<p>อินเทลยังตั้งหน่วยธุรกิจใหม่อีก 2 หน่วยคือ Software and Advanced Technology Group เน้นการพัฒนาซอฟต์แวร์โดยเฉพาะ และ Accelerated Computing Systems and Graphics Group (AXG) เน้นคอมพิวเตอร์สมรรถนะสูง ซูเปอร์คอมพิวเตอร์ กราฟิก โดยหน่วยหลังสุดได้ Raja Koduri ที่เราคุ้นหน้าจากวงการจีพียูมาเป็นหัวหน้า</p>\n<p>ทั้ง 4 หน่วยของอินเทลจะขึ้นตรงกับ Pat Gelsinger ซีอีโอของอินเทล ถือเป็นการปรับโครงสร้างภายในครั้งแรกหลัง Gelsinger เข้ารับตำแหน่งซีอีโอ</p>\n<p>ที่มา - <a href=\"https://www.intel.com/content/www/us/en/newsroom/news/intel-makes-changes-strengthen-execution-innovation-critical-business-areas.html#gs.40l582\">Intel</a></p>\n<p><img src=\"https://www.blognone.com/sites/default/files/externals/8666b1b9a795444d907a6f8275209482.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/datacenter\">Datacenter</a></div><div><a href=\"/topics/high-performance-computing\">High Performance Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"557761224d01637eb35b2e77965712020947e85fbf169dd95961d51231f4ac32","category":"Thai"}