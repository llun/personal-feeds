{"title":"ประเมินรายได้ Genshin Impact ทะลุ 1 พันล้านดอลลาร์แล้ว นับเฉพาะเวอร์ชันมือถือ","link":"https://www.blognone.com/node/121875","date":1616666146000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>บริษัทวิจัยตลาดแอพมือถือ Sensor Tower ประเมินรายได้ของเกม Genshin Impact (เฉพาะเวอร์ชัน iOS/Android เท่านั้นด้วย ไม่นับแพลตฟอร์มอื่น และไม่รวมเวอร์ชัน Android ในจีนที่ไม่ได้ขายบน Google Play) ว่าทะลุ 1 พันล้านดอลลาร์เรียบร้อย ในเวลาไม่ถึง 6 เดือนหลังเกมเปิดตัว เท่ากับว่ามีรายได้เฉลี่ย 160 ล้านดอลลาร์ต่อเดือน</p>\n<p>หากเทียบกับบรรดาเกมมือถือดังๆ ด้วยกัน Genshin Impact ใช้เวลาสั้นที่สุดในการทำรายได้แตะหลัก 1 พันล้านดอลลาร์ โดยเจ้าของสถิติก่อนหน้านี้คือ Pokemon Go ใช้เวลา 9 เดือน ตลาดใหญ่ที่สุดของ Genshin Impact คือประเทศจีน เฉพาะเวอร์ชัน iOS ทำรายได้รวม 302 ล้านดอลลาร์ (Sensor Tower ไม่มีข้อมูลของเวอร์ชัน Android จีน) ตามด้วยญี่ปุ่น ทำรายได้ 287.3 ล้านดอลลาร์</p>\n<p>Sensor Tower บอกว่าความสำเร็จของ Genshin Impact มาจากระบบตัวละครใหม่ที่ค่อยๆ เพิ่มเข้ามา โดยตัวละครที่ทำรายได้ต่อวันสูงสุดคือ Zhongli ที่ 15.5 ล้านดอลลาร์ภายในวันแรกที่เปิดขาย</p>\n<p><img alt=\"No Description\" src=\"https://www.blognone.com/sites/default/files/externals/9fcae1fe0c65c65bbd8739c20e497c07.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/34ec4709acd80958b6d5c3241322500e.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/6f8f446e3fdaa654159a5a4a33cd70e8.jpg\" ></p>\n<p>ที่มา - <a href=\"https://sensortower.com/blog/genshin-impact-one-billion-revenue\">Sensor Tower</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/genshin-impact\">Genshin Impact</a></div><div class=\"field-item odd\"><a href=\"/topics/sensor-tower\">Sensor Tower</a></div><div class=\"field-item even\"><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"494a7768c6eca720ed5a1b303b2a419c87bafc16504b771cae4194b4e7c38dc6","category":"Thai"}