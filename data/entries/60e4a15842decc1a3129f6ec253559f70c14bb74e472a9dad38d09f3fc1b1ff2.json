{"title":"สายการบิน ANA ทดลองผู้โดยสารใช้ CommonPass แอปแสดงผลตรวจ COVID-19 เป็นลบ","link":"https://www.blognone.com/node/121919","date":1617009087000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สายการบิน ANA ของญี่ปุ่นเริ่มทดสอบให้ผู้โดยสารใช้งานแอปพลิเคชั่น CommonPass บันทึกการตรวจโรค COVID-19 โดยผู้ใช้สามารถอัปโหลดผลการทดสอบโรคที่ผลออกมาเป็นเชิงลบ โดยเริ่มทดสอบกับผู้โดยสารสองคนจากสนามบินฮาเนดะ ไปนิวยอร์ก</p>\n<p>ตัวแอปแสดงข้อมูลทั้งผลตรวจ COVID-19 วันที่ตรวจ ตรวจจากโรงพยาบาลหรือคลีนิกใด ตัวแอป CommonPass พัฒนาโดยมูลนิธิ Commons Project Foundation และ World Economic Forum</p>\n<p>แอป CommonPass ยังอยู่ระหว่างการทดลองใช้กับสายการบินต่างๆ เช่นกันทั้ง Cathay Pacific Airways, United Airlines และ Lufthansa ตั้งแต่เดือนตุลาคมที่ผ่านมา</p>\n<p>ปัญหาหนึ่งในขณะนี้คือ ไม่มีมาตรฐานกลางสำหรับพาสปอร์ตดิจิทัลสำหรับการเดินทาง แต่ละหน่วยงานก็พัฒนาระบบใบรับรองขึ้นมาใช้งานขึ้นมาเอง เช่น IATA Travel Pass พัฒนาโดยสมาคมขนส่งทางอากาศระหว่างประเทศ ด้านสหภาพยุโรปกำลังวางแผนออกใบรับรองสุขภาพดิจิทัล และจีนก็เริ่มมีหนังสือเดินทางด้านสุขภาพแล้ว ด้วยกฎข้อบังคับที่แตกต่างกันอาจสร้างความสับสนให้แก่ผู้โดยสารได้</p>\n<p><img alt=\"No Description\" src=\"https://www.blognone.com/sites/default/files/externals/401c920af2c5273f15a4f2e27a9b8e72.png\" ></p>\n<p>ที่มา - <a href=\"https://asia.nikkei.com/Business/Transportation/ANA-trials-digital-health-passport-in-Tokyo\">Nikkei</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ana\">ANA</a></div><div class=\"field-item odd\"><a href=\"/topics/japan\">Japan</a></div><div class=\"field-item even\"><a href=\"/topics/airline\">Airline</a></div><div class=\"field-item odd\"><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60e4a15842decc1a3129f6ec253559f70c14bb74e472a9dad38d09f3fc1b1ff2","category":"Thai"}