{"title":"AWS เปิดตัว S3 Object Lambda แปลงข้อมูลก่อนดาวน์โหลด","link":"https://www.blognone.com/node/121766","date":1616093079000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>AWS เปิดบริการใหม่ S3 Object Lambda เป็นการนำฟังก์ชั่น Lambda ไปบังการดึงออปเจกต์ออกจาก S3 เพื่อการแปลงข้อมูลล่วงหน้า เช่น การลบข้อมูลส่วนบุคคลออกจากไฟล์, แปลงขนาดภาพก่อนให้ดาวน์โหลด, หรือเติมข้อมูลลงในไฟล์จากแหล่งต่างๆ</p>\n<p>ตัวฟังก์ชั่น Lambda ทำงานเหมือน Lambda ปกติของ AWS ทุกประการ เพียงแต่ event ที่ส่งเข้ามานั้นจะมีฟิลด์ <code>inputS3Url</code> เพื่อแสดงว่าไคลเอนต์กำลังขอออปเจกต์ใดจาก S3  และเมื่อจะคืนค่าออกจากฟังก์ชั่นต้องคืนเนื้อไฟล์ทาง API  <code>WriteGetObjectResponse</code>  ที่เพิ่งเพิ่มเข้ามาใน AWS SDK</p>\n<p>หน้าจอ AWS Console จะเพิ่มคอนฟิก Object Lambda Access Point เข้ามาให้สามารถคอนฟิก Lambda ไปบังไว้ได้ และเมื่อนำฟังก์ชั่นไปบังแล้วก็จะได้ชื่อ bucket ใหม่</p>\n<p>สามารถใช้งานได้แล้ววันนี้ทั่วโลก ยกเว้นศูนย์ข้อมูลในญี่ปุ่นที่โอซาก้า และในจีน สำหรับค่าใช้จ่ายจะเท่ากับ Lambda ปกติรวมกับค่าใช้งาน S3</p>\n<p>ที่มา - <a href=\"https://aws.amazon.com/blogs/aws/introducing-amazon-s3-object-lambda-use-your-code-to-process-data-as-it-is-being-retrieved-from-s3/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/d64ebb734c7721479c4eef5f5e1ca7b0.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/aws\">AWS</a></div><div class=\"field-item odd\"><a href=\"/topics/cloud-storage\">Cloud Storage</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83272ab6248cce3dfd6e6d10628e751b852997ab3e622b6b0efa29c755943a66","category":"Thai"}