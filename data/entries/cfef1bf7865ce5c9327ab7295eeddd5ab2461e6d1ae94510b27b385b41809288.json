{"title":"Linus Torvalds บอกใช้ Rust เขียนเคอร์เนลแทน C ไม่ง่าย ควรเริ่มจากไดรเวอร์ก่อน","link":"https://www.blognone.com/node/121993","date":1617268338000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ภาษา Rust เริ่มได้รับความนิยมมากขึ้นเรื่อยๆ จากฟีเจอร์เด่นเรื่อง memory safety ตั้งแต่ระดับของตัวภาษาเลย ช่วยลดปัญหาบั๊กความปลอดภัยที่มาจากหน่วยความจำลงได้มาก ช่วงหลังเราจึงเห็น Rust ถูกใช้ในงานระดับล่างๆ (ที่เดิมทีใช้ภาษา C) กันมากขึ้น ตัวอย่างเช่น <a href=\"https://www.blognone.com/node/118220\">Bottlerocket ระบบปฏิบัติการของ Amazon</a></p>\n<p>จากกระแส Rust มาแรง ทำให้ ZDNet ไปสอบถาม Linus Torvalds และ Greg Kroah-Hartman ผู้ดูแลเคอร์เนลเวอร์ชันเสถียร (ถือเป็น 2 คนที่สำคัญที่สุดของโครงการเคอร์เนลลินุกซ์) ว่ามีความเห็นอย่างไรกับการใช้ Rust ในเคอร์เนลลินุกซ์</p>\n<p>คำตอบของ Linus คือเขาขอเป็นฝ่ายรอดู (wait and see) เพราะตอนนี้กระแส Rust ถูกดันมาจากคนที่ตื่นเต้นกับ Rust แต่คงต้องรอดูการใช้งานจริงๆ ว่าจะออกมาเป็นอย่างไร ส่วนตัวแล้วเขามองว่าน่าจะเริ่มนำมาเขียนไดรเวอร์ก่อน เพราะเป็นโครงการที่เล็กและเป็นอิสระจากส่วนอื่นๆ (ไดรเวอร์อิงกับเคอร์เนลหลัก แต่เคอร์เนลหลักไม่อิงกับไดรเวอร์) อีกทั้งเจาะจงกับสถาปัตยกรรมซีพียูแค่บางตัวด้วย</p>\n<p>ส่วน Greg แสดงความเห็นว่า Rust จะใช้งานได้จริงในเคอร์เนลแค่ไหน ขึ้นกับว่าชิ้นส่วนในเคอร์เนลที่เขียนด้วย C จะสามารถแปลงเป็น Rust ได้แค่ไหน ซึ่งเป็นงานที่ยากและละเอียดอ่อน เขาฝากบอกถึงนักพัฒนาที่อยากลองทำเรื่องนี้ว่า \"ขอให้โชคดี\"</p>\n<p>ข่าวที่เกี่ยวข้อง <a href=\"https://www.blognone.com/node/111664\">วิศวกรอินเทลระบุภาษา Rust มีโอกาสใช้พัฒนาเคอร์เนล แม้ต้องพัฒนาฟีเจอร์อีกหลายอย่าง</a></p>\n<p>ที่มา - <a href=\"https://www.zdnet.com/article/linus-torvalds-on-where-rust-will-fit-into-linux/\">ZDNet</a>, ภาพ <a href=\"https://rustacean.net/\">ปู Ferris มาสค็อตอย่างไม่เป็นทางการของ Rust</a></p>\n<p><img alt=\"No Description\" src=\"https://www.blognone.com/sites/default/files/externals/b9823af3e1243fd61679f939b55b8d91.png\" ></p>\n<p><img alt=\"No Description\" src=\"https://www.blognone.com/sites/default/files/externals/980f37389f3f7189ba167f534f2b3ed3.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/rust\">Rust</a></div><div class=\"field-item odd\"><a href=\"/topics/linux\">Linux</a></div><div class=\"field-item even\"><a href=\"/topics/kernel\">Kernel</a></div><div class=\"field-item odd\"><a href=\"/topics/linus-torvalds\">Linus Torvalds</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cfef1bf7865ce5c9327ab7295eeddd5ab2461e6d1ae94510b27b385b41809288","category":"Thai"}