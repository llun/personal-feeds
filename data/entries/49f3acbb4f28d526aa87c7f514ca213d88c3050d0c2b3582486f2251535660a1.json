{"title":"Lyft ขายแผนกพัฒนารถยนต์ไร้คนขับ ให้บริษัทในเครือ Toyota","link":"https://www.blognone.com/node/122366","date":1619486841000,"content":"<div><div><div><p>Lyft ประกาศบรรลุข้อตกลงเพื่อขายธุรกิจแผนกรถยนต์ไร้คนขับ ซึ่งมีชื่อเรียกว่า Level 5 ให้กับ Woven Planet บริษัทในเครือโตโยต้า โดยมีมูลค่าดีลรวม 550 ล้านดอลลาร์ แบ่งเป็นจ่ายเงินก้อนแรก 200 ล้านดอลลาร์ และที่เหลืออีก 350 ล้านดอลลาร์ ในระยะเวลา 5 ปี</p>\n<p>ทีมงานของ Level 5 จะเข้าไปร่วมทีม Woven Planet ซึ่งพัฒนาเทคโนโลยีรถยนต์ไร้คนขับอยู่แล้ว นอกจากนี้ Lyft ยังทำข้อตกลงเพื่อแชร์ข้อมูลให้กับ Woven Planet สำหรับการพัฒนาเทคโนโลยีนี้ด้วย</p>\n<p>Logan Green ซีอีโอ Lyft พูดถึงดีลนี้ว่าเป็นก้าวสำคัญของบริษัทเพื่อการพัฒนาเทคโนโลยีรถยนต์ไร้คนขับ ส่วน James Kuffner ซีอีโอ Woven Planet กล่าวว่าทีมงานของ Level 5 จะเข้ามาร่วมทีมกับวิศวกรและนักวิทยาศาสตร์ของ Woven Planet ตลอดจนบุคลากรในหน่วยงานวิจัยของโตโยต้า เพื่อเสริมความแข็งแกร่งให้มากยิ่งขึ้น</p>\n<p>ที่มา: <a href=\"https://investor.lyft.com/news-and-events/news/news-details/2021/Woven-Planet-a-subsidiary-of-Toyota-to-acquire-Lyfts-self-driving-car-division/default.aspx\">Lyft</a></p>\n<p><img src=\"https://www.blognone.com/sites/default/files/externals/08e04e413a23c8d3f3db6fe56fc0bf34.png\" /></p>\n</div></div></div><div><div>Topics: </div><div><div><a href=\"/topics/lyft\">Lyft</a></div><div><a href=\"/topics/autonomous\">Autonomous</a></div><div><a href=\"/topics/self-driving-car\">Self-Driving Car</a></div><div><a href=\"/topics/toyota\">Toyota</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49f3acbb4f28d526aa87c7f514ca213d88c3050d0c2b3582486f2251535660a1","category":"Thai"}