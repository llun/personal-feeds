{"title":"EA ซื้อสตูดิโอเกม Metalhead เจ้าของเกมเบสบอล Super Mega Baseball","link":"https://www.blognone.com/node/122534","date":1620271272000,"content":"<div><div><div><p>EA เดินหน้าซื้อกิจการต่อเนื่อง ประกาศข่าวซื้อ Metalhead Software สตูดิโอจากแคนาดาผู้พัฒนาเกมเบสบอล Super Mega Baseball</p>\n<p>Super Mega Baseball เป็นเกมเบสบอลแนวการ์ตูน ออกครั้งแรกในปี 2014 โดยภาคล่าสุดคือ Super Mega Baseball 3 ออกในปี 2020 มีให้เล่นบนทุกแพลตฟอร์ม EA บอกว่าชื่นชอบในเกมซีรีส์นี้มานาน และต้องการขยายฐานผู้เล่นด้วยพลังของเครือ EA ต่อไป</p>\n<p>ปัจจุบัน EA Sports ไม่มีเกมกีฬาเบสบอลอยู่ในมือ (เคยมีซีรีส์ MVP Baseball แต่ออกภาคสุดท้ายในปี 2005 ก่อนเสียสิทธิของลีก MLB ให้กับ Take Two และ Sony)</p>\n<p>เมื่อเดือนกุมภาพันธ์ที่ผ่านมา <a href=\"https://www.blognone.com/node/121096\">EA เพิ่งซื้อกิจการสตูดิโอเกมมือถือ Glu</a> ซึ่งมีเกมเบสบอล MLB Tap Sports บนมือถือด้วย</p>\n<p>ที่มา - <a href=\"https://www.ea.com/news/welcoming-metalhead-software\">EA</a>, <a href=\"https://www.ign.com/articles/ea-buys-super-mega-baseball-developer-metalhead-software\">IGN</a></p>\n<p><img src=\"https://www.blognone.com/sites/default/files/externals/4942e3a075b404d4b9a33a663d04b702.jpg\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d5d8fe61d6eac093d1c4d174301fd665a2b8bd383d85efb5f9c503020648c81","category":"Thai"}