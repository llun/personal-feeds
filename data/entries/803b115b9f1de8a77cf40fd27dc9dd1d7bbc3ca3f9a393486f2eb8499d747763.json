{"title":"Microsoft Teams เปิด API ให้นักพัฒนาใช้งานหลายอย่าง, แก้เอกสารร่วมกันในแชทได้","link":"https://www.blognone.com/node/122891","date":1622130966000,"content":"<div><div><div><p>เก็บตกประเด็นน่าสนใจจากงาน Microsoft Build 2021 หนึ่งในแอพที่เป็นพระเอกของไมโครซอฟท์ช่วงหลังๆ คือ Microsoft Teams ที่ประกาศตัวเลขผู้ใช้งาน 145 ล้านคนต่อเดือน</p>\n<p>รอบนี้ไมโครซอฟท์ไม่ได้ประกาศฟีเจอร์ใหม่ของ Teams สำหรับผู้ใช้ทั่วไป แต่เน้นไปที่การเปิด API หรือช่องทางให้นักพัฒนาเขียนแอพมาเชื่อมต่อกับ Teams ได้ง่ายขึ้น ทั้งฝั่งแชท และฝั่งประชุมวิดีโอ</p>\n<ul>\n<li>shared stage integration เปิดให้นักพัฒนาเข้าถึงห้องประชุมออนไลน์ เปิดให้มีแอพใหม่ๆ ขณะประชุมได้มากขึ้น เช่น มีไวท์บอร์ด หรือออกแบบงานเฉพาะทางร่วมกัน (ตัวอย่างที่นำมาโชว์คือ ออกแบบผังห้องร่วมกัน)</li>\n<li>meeting event API เข้าถึงเวลาเริ่ม-สิ้นสุดประชุม ช่วยให้การทำ workflow ของนัดหมายประชุมง่ายขึ้น</li>\n<li><a href=\"https://www.blognone.com/node/117371\">Together Mode โหมดประชุมแบบเรียงกันหลายๆ คนในเฟรมเดียวกัน</a> เปิดให้ปรับแต่งซีนได้เอง เช่น เปลี่ยนภาพ เปลี่ยนตำแหน่งวางใบหน้า</li>\n<li>media API เปิดให้เข้าถึงสตรีมภาพและเสียงของการประชุม ทำให้พัฒนาระบบแปลภาษา, ถอดคำพูดเป็นบันทึกการประชุม ฯลฯ โดยไม่ต้องใช้โซลูชันของไมโครซอฟท์ได้</li>\n<li>หน้าจอแชทของ Teams รองรับการฝัง<a href=\"https://www.blognone.com/node/116489\">เอนจิน Fluid ที่ใช้แก้เอกสารร่วมกันแบบเรียลไทม์</a> สามารถแก้เอกสารชนิดต่างๆ พร้อมกันตอนแชทได้เลย</li>\n<li>เชื่อมส่วนขยาย message extension ระหว่าง Teams กับ Outlook for Web แปลว่าตอนเขียนอีเมล สามารถดึงงานจาก Teams มาส่งให้เพื่อนร่วมงานได้</li>\n<li>Teams จะเชื่อมต่อกับแอพตระกูล Microsoft Power ให้เขียนโปรแกรมแบบ low-code กันได้ง่ายขึ้น</li>\n</ul>\n<p><img src=\"https://www.blognone.com/sites/default/files/externals/bf59414ba710a3a8c9f42b1c3ce61bd9.jpg\" /></p>\n<p>แผนภาพแสดงการพัฒนาแอพด้านธุรกิจ เน้นทำงานร่วมกันของไมโครซอฟท์</p>\n<p><img src=\"https://www.blognone.com/sites/default/files/externals/336550ad23122c424056d594b9f0a2d9.png\" /></p>\n<p>ที่มา - <a href=\"https://www.microsoft.com/en-us/microsoft-365/blog/2021/05/25/build-the-next-generation-of-collaborative-apps-for-hybrid-work/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"803b115b9f1de8a77cf40fd27dc9dd1d7bbc3ca3f9a393486f2eb8499d747763","category":"Thai"}