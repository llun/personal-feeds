{"title":"Siri บอกเอง Apple เตรียมจัดงานอีเวนต์ผลิตภัณฑ์ใหม่ 20 เมษายนนี้","link":"https://www.blognone.com/node/122166","date":1618316913000,"content":"<div><div><div><p>แอปเปิลเตรียมจัดงานอีเวนต์ในวันที่ 20 เมษายนนี้ ที่สำนักงานใหญ่ Apple Park ใน Cupertino ซึ่งข้อมูลคราวนี้ไม่ได้มาจากแหล่งข่าวใด แต่เป็น Siri เองที่ให้ข้อมูล เมื่อถามว่าแอปเปิลจะจัดงานอีเวนต์อีกครั้งเมื่อใด อย่างไรก็ตามคาดว่างานดังกล่าวจะนำเสนอเฉพาะช่องทางออนไลน์ และบันทึกเทปล่วงหน้า เหมือนงานช่วงที่ผ่านมา</p>\n<p>ตามปกติแอปเปิลจะส่งคำเชิญสื่อเป็นเวลา 1 สัปดาห์ล่วงหน้า ซึ่งแปลว่าแอปเปิลน่าจะมีประกาศทางการภายในวันนี้</p>\n<p>คาดว่าในงานนี้แอปเปิลจะเปิดตัว <a href=\"https://www.blognone.com/node/122147\">iPad Pro รุ่นใหม่หน้าจอ 12.9 นิ้ว</a> ที่ใช้เทคโนโลยี mini-LED และอาจเปิดตัวสินค้าที่มีข่าวลือมานานอย่างแท็กติดอุปกรณ์ AirTags</p>\n<p>ที่มา: <a href=\"https://www.macrumors.com/2021/04/13/siri-apple-event-tuesday-april-20/\">MacRumors</a></p>\n<p><img src=\"https://www.blognone.com/sites/default/files/externals/26e8cbb81543a2a5aa3834275a7aa6ff.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"799c4609be0919da2dbd4f81d090834e06c0d12607d68370ec17b325e1818a5e","category":"Thai"}