{"title":"Migrate from Medium to WordPress","link":"https://markpeak.net/migrate-from-medium-to-wordpress/","date":1616550223000,"content":"<p>เจอโจทย์ว่าอยากย้ายข้อมูลจาก Medium มายัง WordPress เลยทดลองดูจริงๆ สักหน่อยว่าทำอย่างไร</p>\n<p>ถ้าค้นหาคำว่า migrate from Medium to WordPress จะเจอ tutorial อยู่มากมาย ที่เขียนเหมือนๆ กันว่า วิธีการมี 3 ขั้นตอนใหญ่ๆ คือ</p>\n<ol>\n<li>export ข้อมูลจาก Medium</li>\n<li>แปลงไฟล์ให้เข้ากับฟอร์แมตของ WordPress</li>\n<li>สั่ง import เข้า WordPress</li>\n</ol>\n<p><strong>ขั้นแรก: Export จาก Medium</strong></p>\n<p>Medium สามารถสั่ง export ข้อมูลของเราออกมาได้ โดยจะอยู่ในรูปไฟล์ .zip ก้อนใหญ่ก้อนเดียวเลย ให้เข้าไปที่ Settings &gt; Account &gt; Download your information (ถ้าไฟล์ใหญ่ต้องรอสักพัก จะมีอีเมลมาบอกว่าไฟล์พร้อมให้ดาวน์โหลดแล้ว)</p>\n<p><img src=\"https://markpeak.net/wp-content/uploads/2021/03/medium-dl-1024x365.png\" /></p>\n<p><strong>ขั้นที่สอง: แปลงไฟล์</strong></p>\n<p>ไฟล์จาก Medium เป็นฟอร์แมตเฉพาะของตัวเอง (นอกจากโพสต์แล้ว ยังมีรายชื่อเพื่อน โพรไฟล์ของเราด้วย etc.) ดังนั้นต้องแปลงไฟล์ก่อนถึงจะใช้ได้</p>\n<p>Tutorial เกือบทั้งหมดจะแนะนำให้ใช้บริการเว็บ <a href=\"https://mediumtowp.com/\">mediumtowp.com</a> ซึ่งเป็นบริการฟรี อัพโหลดไฟล์จาก Medium เข้าไปทั้งก้อน .zip จะได้ไฟล์ .xml กลับมา แล้วค่อยนำไป import ใส่ WordPress อีกที</p>\n<p>แต่เท่าที่ลองแล้วพบว่า มีปัญหารูปผิดครับ เนื้อความมาครบถ้วน แต่หากโพสต์นั้นมีรูปมากกว่า 1 รูป จะเจอปัญหาว่ากลายเป็นรูปแรกรูปเดียว ซ้ำในทุกตำแหน่งรูปในโพสต์นั้นๆ แทน (ผมเข้าใจว่าเกิดจาก Medium เปลี่ยนฟอร์แมตไฟล์เล็กน้อย แล้วตัว converter ไม่ได้อัพเดตตาม)</p>\n<p><a href=\"https://medium.com/@markpeak\">เคยเขียนทิ้งไว้บน Medium นิดหน่อย</a> (นานแล้ว) เอามาแปะให้ดูเป็นตัวอย่าง จะเห็นว่าภาพซ้ำกัน</p>\n<p><img src=\"https://markpeak.net/wp-content/uploads/2021/03/medium-converted.png\" /></p>\n<p>ลองหาวิธีแก้ปัญหาแล้วพบว่า <a href=\"https://wordpress.com/support/import/import-from-medium/\">บริการ WordPress.com เวอร์ชันโฮสต์โดยบริษัท Automattic รองรับการ import ข้อมูลจาก Medium โดยตรงด้วย</a></p>\n<p>เมนูของ WordPress.com มีความงงสูง แต่หน้า import อยู่ในเมนู Tools แล้วมีตัวเลือกเป็น Medium เลย</p>\n<p><img src=\"https://markpeak.net/wp-content/uploads/2021/03/medium.png\" /></p>\n<p>ทดสอบแล้วพบว่า ตัว converter / importer ของ WordPress.com ทำงานได้เป็นอย่างดี สวยงาม ไม่มีปัญหาเรื่องภาพซ้ำแต่อย่างใด</p>\n<ul>\n<li><a href=\"https://markpeakmedium.wordpress.com/\">ผลงานการ import ด้วย WordPress.com</a></li>\n</ul>\n<p><strong>ขั้นที่สาม: Import เข้า WordPress</strong></p>\n<p>เนื่องจากขั้นที่สาม เราจะใช้ท่า WordPress.com –&gt; WordPress ของเราเอง ฟอร์แมตเหมือนกันแล้วย่อมไม่มีอะไรยาก</p>\n<ul>\n<li>เข้าไปที่ Dashboard &gt; Tools &gt; Import</li>\n<li>เลือกชนิดของโพสต์เป็น WordPress ซึ่งจะต้องกด install ตัว importer 1 รอบก่อน</li>\n<li>จากนั้นเลือกชื่อของ user ที่จะแสดงในโพสต์ใหม่ และเลือกว่าให้ import รูปเข้ามาด้วย เป็นอันเสร็จพิธี</li>\n</ul>\n<p>ในบางกรณีที่เป็น Medium แบบ custom domain แล้วจะย้ายเอนจินเบื้องหลังอย่างเดียว เก็บรักษา URL ทั้งหมดให้เหมือนเดิม ก็จำเป็นต้องทำสเต็ป redirect เพิ่มเติม ซึ่งใช้ปลั๊กอินอย่าง <a href=\"https://wordpress.org/plugins/redirection/\">Redirection</a> ช่วยได้</p>\n<p>รายละเอียดเพิ่มเติมอ่านได้จาก <a href=\"https://qodeinteractive.com/magazine/migrate-medium-to-wordpress/\">Qode</a></p>The post <a href=\"https://markpeak.net/migrate-from-medium-to-wordpress/\">Migrate from Medium to WordPress</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"b7ad8000ed631c2b9ad796e0eca08f0614cf75e07476cbd20d14015de064fe8c","category":"Thai"}