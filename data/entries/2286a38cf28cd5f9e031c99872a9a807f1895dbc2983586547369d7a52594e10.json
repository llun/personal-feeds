{"title":"จนกระทั่งโดนเลเซอร์ยิงหัวเข่า โปรดิวเซอร์ Skyrim คุย Starfield จะเป็น “Skyrim ในอวกาศ”","link":"https://www.blognone.com/node/123207","date":1623749182000,"content":"<div><div><div><p>Todd Howard โปรดิวเซอร์ Bethesda Game Studios ผู้สร้างเกม The Elder Scrolls V: Skyrim, Fallout 3, 4 และ Fallout 76 ให้สัมภาษณ์กับ <a href=\"https://www.telegraph.co.uk/gaming/features/starfield-e3-2021-reveal-exclusive-todd-howard-spent-25-years/\">Telegraph</a> และ <a href=\"https://www.washingtonpost.com/video-games/2021/06/13/starfield-bethesda/?utm_source=reddit.com\">The Washington Post</a> เกี่ยวกับ Starfield เกมสวมบทบาทในเซ็ตติ้งอวกาศเกมแรกของสตูดิโอที่เตรียมวางจำหน่าย 11 พฤศจิกายนปีหน้า</p>\n<p>Todd ระบุว่า Starfield จะเป็นเกมสวมบทบาทที่ผู้เล่นเปลี่ยนมุมมองระหว่างบุคคลที่หนึ่งและบุคคลที่สามได้ เหมือนกับเกมอื่นของค่าย แต่จะเพิ่มความเป็นเกม RPG ที่ฮาร์ดคอร์ขึ้น มีระบบตัวละครแบบใหม่ที่ผู้เล่นสามารถเลือกปูมหลังของตัวละครได้ รวมถึงบอกว่าเกมนี้จะเป็น “Skyrim ในอวกาศ” ส่วน Ashley Cheng ประธานบริหารของ Bethesda ก็เรียกว่าเกมนี้จะเป็น “เกมจำลองการเป็นฮานโซโล” เลยทีเดียว</p>\n<p><img src=\"https://www.blognone.com/sites/default/files/externals/9c4076e3dfa6667d924f6a092a874ad5.jpg\" /></p>\n<p>ผู้เล่นจะได้รับบทเป็นนักสำรวจหน้าใหม่ขององค์กร Constellation องค์กรสำรวจอวกาศ ในอนาคต 300 ปีข้างหน้าของมนุษยชาติ โดยผู้เล่นจะได้เลือกปูมหลังของตัวละครที่จะมีผลต่อเนื้อเรื่อง และมีเพื่อนร่วมผจญภัยเป็นหุ่นยนต์ชื่อ Vasco (ตั้งตามนักสำรวจชาวโปรตุเกส Vasco da Gama)</p>\n<p>Todd ยังไม่เปิดเผยรายละเอียดจำเพาะเกี่ยวกับจักรวาล Starfield มากนัก และบอกว่าจะยังไม่เปิดเผยเกมเพลย์จนกว่าตัวเกมจะใกล้วางจำหน่ายในอีกประมาณปีครึ่งข้างหน้า แต่ก็บอกว่าจะมีเลเซอร์ มีเอเลี่ยน และดวงดาวต่างๆ ที่สำรวจได้</p>\n<p>เขายังบอกอีกว่าเนื้อหาของเกมจะอิงมาจากคำถามสำคัญของมนุษยชาติ เช่น ในจักรวาลมีอะไรอยู่บ้าง เราอยู่เดียวดายในจักรวาลหรือเปล่า ต้นกำเนิดของอวกาศและกาลเวลาคืออะไร ศาสนามีบทบาทยังไงเกี่ยวกับเรื่องเหล่านี้หรือไม่ ซึ่งมีหนังและหนังสือ ที่ตีความคำตอบของตัวเองมาก่อนหน้านี้แล้ว และเขาอยากเห็นเกมทำแบบนั้นบ้าง ซึ่งคงต้องติดตามกันต่อว่าเกมนี้จะตีความคำถามและคำตอบเหล่านี้ออกมาในรูปแบบใด</p>\n<p>ที่มา - <a href=\"https://www.telegraph.co.uk/gaming/features/starfield-e3-2021-reveal-exclusive-todd-howard-spent-25-years/\">Telegraph</a>, <a href=\"https://www.washingtonpost.com/video-games/2021/06/13/starfield-bethesda/\">The Washington Post</a></p>\n<p><img src=\"https://www.blognone.com/sites/default/files/externals/073f4a7cf1dec1e88f2a913ea6fe45e5.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2286a38cf28cd5f9e031c99872a9a807f1895dbc2983586547369d7a52594e10","category":"Thai"}