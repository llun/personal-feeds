{"title":"Turtle Beach ผู้ผลิตอุปกรณ์เกมมิ่ง เตรียมขายจอยสำหรับเกมขับเครื่องบิน ราคา 350 ดอลลาร์","link":"https://www.blognone.com/node/123211","date":1623755888000,"content":"<div><div><div><p>Turtle Beach บริษัทผลิตอุปกรณ์เกมมิ่งชื่อดัง มีชื่อเสียงหลักจากหูฟังเกมมิ่ง เตรียมวางขายคอนโทรลเลอร์แบบพวงมาลัยและคันบังคับสำหรับเกมขับเครื่องบิน ชื่อ VelocityOne Flight ใช้ได้กับทั้งพีซีและ Xbox เชื่อมต่อผ่านพอร์ต USB ราคา 350 ดอลลาร์ (แพงกว่าเครื่อง Xbox Series S ที่ราคา 299 ดอลลาร์)</p>\n<p>VelocityOne Flight ผลิตโดยได้คำแนะนำจากวิศวกรการบินและนักบิน เพื่อให้ประสบการณ์ที่สมจริงกับผู้เล่นที่สุด มาพร้อมปุ่ม 18 ปุ่มที่สามารถตั้งค่าปรับเปลี่ยนได้เอง พวงมาลัยโยกได้ 180 องศา มีหน้าจอแสดงสถานะเช่นระยะเวลาบิน สนามบินปลายทาง มีสวิตช์ POV และสวิตช์ HAT แบบสี่ทางข้างละสวิตช์ มีตัวควบคุมหางเสืออยู่ด้านหลังพวงมาลัย</p>\n<p>ด้านขวามีคันโยกควบคุมความเร็วแบบ modular throttle quadrant และ trim wheel มีตัวควบคุมทั้งแบบ vernier-style และ lever controls พร้อมหัวเปลี่ยนได้สำหรับเครื่องบินแบบปีกหมุนและเครื่องเจ็ท บนแผงด้านหลังมีจอแสดงสถานะอื่นๆ เช่นไฟลงจอด สถานะของล้อ และมีพอร์ตหูฟัง 3.5 มิลลิเมตร แต่น่าเสียดายที่ไม่มีระบบสั่น</p>\n<p>VelocityOne Flight เตรียมวางจำหน่ายช่วงฤดูร้อนปีนี้ (เดือนมิถุนายน-สิงหาคม) รองรับเกม Microsoft Flight Simulator 2020 เวอร์ชั่นพีซีและเวอร์ชั่น <a href=\"https://www.blognone.com/node/123167\">Xbox Series X|S</a> รวมถึงเกมแนว Flight Sim เกมอื่นๆ</p>\n<p>ที่มา - <a href=\"https://www.theverge.com/2021/6/14/22533223/turtle-beach-velocity-flight-one-sim-2020-pc-xbox-series-x-s-recon-controller-price-features\">The Verge</a></p>\n<p><img src=\"https://www.blognone.com/sites/default/files/externals/1180dfa12582d1d094cc88f37ac8af30.jpg\" /><img src=\"https://www.blognone.com/sites/default/files/externals/6e479fb2abd8660fbc54a7d2ce324c05.jpg\" /></p>\n</div></div></div><div><div>Topics: </div><div><div><a href=\"/topics/turtle-beach\">Turtle Beach</a></div><div><a href=\"/topics/accessories\">Accessories</a></div><div><a href=\"/topics/gaming-gear\">Gaming Gear</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6dd9b018cd0183627eb10ef29fb3d59930caba741eb0cf16a1ecc81351bd0d1","category":"Thai"}