{"title":"โดนัลด์ ทรัมป์ กลับสู่โลกออนไลน์แล้ว ไม่ใช่โซเชียลมีเดียอย่างที่คาดไว้ แต่เป็นเว็บบล็อกของเขาเอง","link":"https://www.blognone.com/node/122506","date":1620178322000,"content":"<div><div><div><p>ก่อนหน้านี้มีข่าวลือว่า โดนัลด์ ทรัมป์ อดีตประธานาธิบดีสหรัฐฯ <a href=\"https://www.blognone.com/node/121804\">จะกลับคืนสู่โลกออนไลน์อีกครั้งด้วยการพัฒนาแพลตฟอร์มโซเชียลมีเดียของตัวเอง</a> หลังแพลตฟอร์มใหญ่แบนเขามาเรื่อยๆ ล่าสุดกลับมาแล้ว ซึ่งไม่ใช่โซเชียลมีเดียอย่างที่เราคาดกันไว้ แต่เป็นเพียงเว็บบล็อกเท่านั้น ในชื่อว่า From the Desk of Donald J. Trump</p>\n<p>ตัวบล้อกเป็นคล้ายๆ การสื่อสารทางเดียว คือผู้ใช้สามารถอ่านโพสต์สั้นๆ ของเขาได้ แต่คอมเม้นท์ไม่ได้ และดูเหมือนจะยังกดไลค์ไม่ได้ด้วย อย่างไรก็ตามสามารถแชร์ไปยัง Facebook ได้ แต่เมื่อแชร์ไปยัง Twitter แล้วพบว่าระบบยังปิดกั้นเว็บบล็อกของทรัมป์อยู่</p>\n<p>โฆษก Twitter บอกว่าตามปกติแล้วผู้ใช้งานสามารถแชร์โพสต์จากเว็บไซต์นอกมายังแพลตฟอร์มได้ ตราบใดที่เว็บนั้นมีเนื้อหาสอดคล้องกับนโยบายแพลตฟอร์ม ส่วน Facebook ยังไม่ออกมาพูดอะไร</p>\n<p>บล็อก From the Desk of Donald J. Trump เปิดตัวอย่างเป็นทางการในวันอังคารที่ 4 พ.ค. แต่เนื้อหาโพสต์ต่างๆ สามารถอ่านย้อนหลังไปได้ตั้งแต่เดือน มี.ค.ที่ผ่านมาแล้ว</p>\n<p><img src=\"https://www.blognone.com/sites/default/files/externals/dbc6e8db1e7b9059b93ca89f8b5f08ab.png\" /></p>\n<p>Fox News รายงานด้วยว่าเว็บไซต์  From the Desk of Donald J. Trump จัดทำโดย Campaign Nucleus สร้างโดย Brad Parscale ซึ่งเป็นอดีตผู้จัดการแคมเปญหาเสียงของทรัมป์ นอกจากนี้ ทรัมป์ยังวางแผนจะใช้บล็อกนี้โต้ตอบกับผู้สนับสนุนด้วย แต่ยังไม่ชัดเจนว่ากระบวนการนั้นจะเกิดขึ้นได้อย่างไร</p>\n<p>ในเร็วๆ นี้ Facebook Oversight Board หน่วยคานอำนาจของ Facebook จะพิจารณาว่า โดนัลด์ ทรัมป์ สามารถกลับมายังโลก Facebook ได้หรือไม่ จากที่ถูกแบนไปเพราะเผยแพร่ข้อความเกลียดชัง</p>\n<p>ที่มา - <a href=\"https://www.theverge.com/2021/5/4/22419850/donald-trump-social-media-platform-ban-twitter-facebook\">The Verge</a>, <a href=\"https://www.engadget.com/trump-gets-his-former-campaign-manager-to-build-him-the-saddest-comms-platform-imaginable-210954290.html\">Engadget</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/facebook\">Facebook</a></div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5a20e352a42b32fc6833e60c90ecc976913eca68a9699d3d9d4c0dae07e475b4","category":"Thai"}