{"title":"กลุ่มบริษัทไอทีสหรัฐฯ ขู่อาจหยุดให้บริการในฮ่องกง หลังกฎหมายต่อต้านการเสียบประจานเพิ่มอำนาจตำรวจตรวจค้นโทรศัพท์","link":"https://www.blognone.com/node/123586","date":1625543512000,"content":"<div><div><div><p>The Wall Street Journal รายงานว่า Asia Internet Coalition (AIC) พันธมิตรทางเทคโนโลยีที่มีบริษัทใหญ่อย่าง Facebook, Google และ Twitter เป็นสมาชิก<a href=\"https://aicasia.org/2021/07/05/hong-kong-aic-submits-position-paper-on-the-proposed-amendments-to-hong-kongs-personal-data-privacy-ordinance-to-pcpd/\">ส่งจดหมายเตือนฮ่องกง</a>ว่าบริษัทต่างๆ จะหยุดให้บริการในฮ่องกง หากผ่านกฎหมายคุ้มครองข้อมูลใหม่ที่อาจทำให้บริษัทต้องรับผิดต่อ doxxing หรือการเอาข้อมูลส่วนบุคคลมาปะติดปะต่อกัน และประจานออกไปเพื่อหวังผลว่าจะปิดปากผู้เห็นต่างทางการเมือง</p>\n<p>Jeff Paine กรรมการผู้จัดการของ Asia Internet Coalition (AIC) กล่าวในจดหมายที่ส่งไปยังคณะกรรมาธิการความเป็นส่วนตัวของข้อมูลฮ่องกงว่า บริษัทสมาชิกไม่เห็นด้วยกับพฤติกรรม doxxing อยู่แล้ว แต่การใช้ถ้อยคำคลุมเครือในร่างกฎหมายนั้นอาจกระทบบริษัทและพนักงานในพื้นที่บริการตกเป็นเป้าการสอบสวนและการดำเนินคดีได้</p>\n<p><img src=\"https://www.blognone.com/sites/default/files/externals/4ef143f6fda507d0abd46895ca5f5abb.png\" /><br />\nภาพจาก <a href=\"https://aicasia.org/about/\">AIC</a></p>\n<p>doxxing เป็นวิธีที่ใช้กันมากช่วงประท้วงในฮ่องกงปี 2019 วิธีการคือ นำข้อมูลส่วนบุคคลที่สามารถเข้าถึงได้ เช่นชื่อ โรงเรียนเก่า สมาชิกในครอบครัว หรือโพสต์เก่าๆ บนโซเชียลมีเดียมาปะติดปะต่อใหม่แล้วเผยแพร่ทางออนไลน์  ส่งผลให้เหยื่อหรือคนที่ถูก doxxed รู้สึกไม่ปลอดภัย ซึ่งเป็นวิธีที่ทั้งฝั่งผู้ประท้วง และ<a href=\"https://www.abc.net.au/news/2019-08-20/hong-kong-protester-targeted-in-doxxing-attack-on-social-media/11429520\">ฝั่งสนับสนุนจีนนำมาใช้โจมตี</a>ซึ่งกันและกัน</p>\n<p>โทษของการ doxxing สูงถึง 1 ล้านดอลลาร์ฮ่องกง เทียบเท่ากับ 128,800 ดอลลาร์สหรัฐ และจำคุกสูงสุด 5 ปี ทำให้บริษัทโซเชียลกังวลว่าพนักงานอาจถูกสอบสวนทางอาญาหรือถูกตั้งข้อหาหากผู้ใช้งานเปิดเผยข้อมูลส่วนบุคคลทางออนไลน์แม้จะเป็นการเผยแพร่ทั่วไปโดยไม่มีเป้าหมายอยากจะ doxxing ใครก็ตาม</p>\n<p><img src=\"https://www.blognone.com/sites/default/files/externals/3d90c220d736685457c48815ed6a4e35.png\" /></p>\n<p>ทาง AIC แนะนำว่าควรกำหนดขอบเขตความรุนแรงของการละเมิดให้รุนแรงกว่านี้ และเสนอให้ประชุมร่วมกันกับบริษัทไอทีด้วย ด้านโฆษกคณะกรรมาธิการความเป็นส่วนตัวของข้อมูลฮ่องกงบอกว่าการแก้ไขกฎหมายจะไม่กระทบต่อเสรีภาพในการแสดงความเห็นบนออนไลน์</p>\n<p>ที่มา - <a href=\"https://www.wsj.com/articles/facebook-twitter-google-warn-planned-hong-kong-tech-law-could-drive-them-out-11625483036\">The Wall Street Journal</a>, <a href=\"https://www.engadget.com/facebook-google-twitter-may-leave-hong-kong-190015028.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/hong-kong\">Hong Kong</a></div><div><a href=\"/topics/privacy\">Privacy</a></div><div><a href=\"/topics/facebook\">Facebook</a></div><div><a href=\"/topics/google\">Google</a></div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a152798ef943104809b49c998f4adf743d7ac97594a9bf045a3f845c9585d056","category":"Thai"}