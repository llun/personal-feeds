{"title":"FTC ยอมแพ้ ไม่ยื่นฏีกา Qualcomm ข้อหาผูกขาดตลาดชิปโมเด็มสมาร์ทโฟน","link":"https://www.blognone.com/node/121948","date":1617099468000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังคณะกรรมการด้านการค้าของสหรัฐ (Federal Trade Commission หรือ FTC) <a href=\"https://www.blognone.com/node/89278\">ยื่นฟ้อง Qualcomm ในปี 2017</a> ด้วยข้อหาผูกขาดตลาดชิปโมเด็มสมาร์ทโฟน โดยใช้เทคนิคด้านค่าไลเซนส์สิทธิบัตร เพื่อกีดกันผู้ผลิตสมาร์ทโฟนไม่ให้ใช้ชิปของคู่แข่ง</p>\n<p>คดีนี้ Qualcomm ถูก<a href=\"https://www.blognone.com/node/110476\">ศาลชั้นต้นตัดสินว่าผิดจริง</a>ในเดือนมิถุนายนปี 2019 ก่อน Qualcomm จะยื่นอุทธรณ์ และศาลอุทธรณ์กลับคำตัดสิน ยกคำร้องของ FTC ในเดือนตุลาคมปี 2020</p>\n<p>ล่าสุด <a href=\"https://www.ftc.gov/news-events/press-releases/2021/03/statement-acting-chairwoman-rebecca-kelly-slaughter-agencys\">FTC ออกแถลงการณ์</a> อ้างอิง Rebecca Kelly Slaughter รักษาการประธานคณะกรรมการด้านการค้า ระบุจะไม่ส่งคดีนี้ฟ้องศาลสูงสหรัฐ (supreme court) ต่อ เนื่องจากกรรมาธิการประสบกับแรงต้านพอสมควร (“...significant headwinds facing the Commission in this matter...”) พร้อมระบุว่าทีมกฎหมายของ FTC ทำงานได้ดีแล้ว ส่วน FTC และหน่วยงานที่เกี่ยวข้องจะติดตามบังคับใช้กฎหมายต่อต้านการผูกขาดต่อไป</p>\n<p>ฝั่ง Don Rosenberg ที่ปรึกษาทั่วไปด้านกฎหมายของ Qualcomm ระบุว่า Qualcomm ลงทุนกับการค้นคว้าวิจัยไปกว่าหมื่นล้านดอลลาร์สหรัฐ เพื่อคิดค้นเทคโนโลยีที่ผู้คนหลายพันล้านใช้งานทั่วโลก จึงเป็นเรื่องสำคัญที่บริษัทต้องรักษาแรงจูงใจพื้นฐานในการคิดค้นและแข่งขัน</p>\n<p>การยุติคดีครั้งนี้ถือเป็นชัยชนะของ Qualcomm ในการต่อสู้คดีความที่ลากยาวมาถึง 4 ปี และน่าจะส่งผลต่อการพัฒนาชิปโมเด็มทั้ง 4G และ 5G ที่ Qualcomm จะได้เปรียบตลาดต่อไป</p>\n<p>ที่มา - <a href=\"https://www.ftc.gov/news-events/press-releases/2021/03/statement-acting-chairwoman-rebecca-kelly-slaughter-agencys\">FTC</a> via <a href=\"https://www.androidcentral.com/ftc-abandons-qualcomm-antitrust-suit-after-four-years\">Android Central</a></p>\n<p><img src=\"https://www.blognone.com/sites/default/files/externals/30399e258a75146789cdcbc91c12b037.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/qualcomm\">Qualcomm</a></div><div class=\"field-item odd\"><a href=\"/topics/ftc\">FTC</a></div><div class=\"field-item even\"><a href=\"/topics/antitrust\">Antitrust</a></div><div class=\"field-item odd\"><a href=\"/topics/lawsuit\">Lawsuit</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"228dc5ce9ff4579e346692649f664bc9c2fb82cab797af4248b6c428a7abf094","category":"Thai"}