{"title":"จีนส่งโมดูลแรกของสถานีอวกาศเทียนกงขึ้นวงโคจร คาดสมบูรณ์ภายในปีหน้า","link":"https://www.blognone.com/node/122426","date":1619677113000,"content":"<div><div><div><p>จีนนำส่งโมดูลเทียนเหอ แกนกลางของสถานีอวกาศเทียนกงขนาด 22 ตันโมดูลแรกขึ้นสู่วงโคจรจากมณฑลไห่หนานได้สำเร็จ และเตรียมนำส่งสัมภาระและนักบินอวกาศขึ้นไปทำภารกิจภายในอีกไม่กี่สัปดาห์ข้างหน้า</p>\n<p>สถานีอวกาศเทียนกงเป็นโครงการระยะยาวของรัฐบาลจีนที่เริ่มทดสอบโมดูลเทียนกง-1 ตั้งแต่ปี 2011 โดยครั้งนั้นทางจีนทดสอบการเชื่อมต่อกับยานอวกาศบนวงโคจร และหลังจากนั้นยังมีการทดสอบอีกหลายครั้ง</p>\n<p>หากโมดูลต่างๆ ติดตั้งครบ สถานีอวกาศเทียนกงจะมีน้ำหนักรวม 100 ตัน หรือประมาณ 1 ใน 4 ของสถานีอวกาศนานาชาติ</p>\n<p>สถานีเทียนกงเป็นฉากสำคัญในภาพยนต์เรื่อง Gravity (2013) แม้ในตอนนั้นตัวสถานีจะยังเป็นเพียงโมดูลทดสอบ</p>\n<p>ที่มา - <a href=\"https://www.scmp.com/news/china/science/article/3131540/lift-chinas-tiangong-space-station-ambitions\">South China Morning Post</a></p>\n<p><img src=\"https://www.blognone.com/sites/default/files/externals/1af601af9cf93925e726cf70a104db95.jpg\" /></p>\n<p>ภาพจำลองสถานีอวกาศเทียนกง โดย <a href=\"http://www.cmse.gov.cn/\">China Manned Space</a></p>\n<blockquote><p><a href=\"https://twitter.com/hashtag/BREAKING?src=hash&amp;ref_src=twsrc%5Etfw\">#BREAKING</a> China says it successfully launched space station core module as the solar array deployed <a href=\"https://t.co/TJEXsd4LR2\">pic.twitter.com/TJEXsd4LR2</a></p>\n<p>— CGTN (@CGTNOfficial) <a href=\"https://twitter.com/CGTNOfficial/status/1387627482543640577?ref_src=twsrc%5Etfw\">April 29, 2021</a></p></blockquote>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/space\">Space</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e0f096890c19fa1c3d7840fd4d3fcb9fd2c9ea2d4e49424d0d0e3dfff201cb8","category":"Thai"}