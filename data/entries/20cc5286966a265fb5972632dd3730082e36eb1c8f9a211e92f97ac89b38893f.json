{"title":"Galaxy S8 สิ้นอายุซัพพอร์ต ไม่ได้แพตช์ความปลอดภัยแล้ว รวมได้แพตช์นาน 4 ปี","link":"https://www.blognone.com/node/122492","date":1620101340000,"content":"<div><div><div><p>ซัมซุงหยุดอัพเดตแพตช์ความปลอดภัยให้ Galaxy S8 และ S8+ มือถือเรือธงที่ออกในปี 2017 แล้ว โดยแพตช์สุดท้ายที่ได้คือรอบเดือนเมษายน 2021 รวมระยะซัพพอร์ตนาน 4 ปีพอดี</p>\n<p>บางรุ่นย่อยของ Galaxy S8 เช่น Galaxy S8 Lite และ Galaxy S8 Active นั้นยังได้อัพเดตอยู่ แต่เป็นอัพเดตรายไตรมาส (Active) และอัพเดตทุกครึ่งปี (Lite) แทน</p>\n<p>เดิมที ซัมซุงการันตีการอัพเดตแพตช์ความปลอดภัยนาน 3 ปี และ<a href=\"https://www.blognone.com/node/121324\">เพิ่งขยายเป็น 4 ปีเมื่อต้นปี 2021 นี้เอง</a> กรณีของ Galaxy S8 ถือว่าได้อัพเดตยาวนานเป็นพิเศษกว่าที่ประกาศไว้</p>\n<p><a href=\"https://www.blognone.com/node/92476\">Galaxy S8 ถือเป็นมือถือรุ่นยอดนิยมรุ่นหนึ่งของซัมซุง</a> และเป็นผู้บุกเบิกดีไซน์ \"ด้านหน้าเกือบไร้ขอบ\" ที่กลายเป็นมาตรฐานในทุกวันนี้</p>\n<p>ที่มา - <a href=\"https://9to5google.com/2021/05/03/samsung-galaxy-s8-update-support-dropped-android/\">9to5google</a></p>\n<p><img src=\"https://www.blognone.com/sites/default/files/externals/ed8772ede24a5d378974b1b6b8b38d0f.jpg\" /></p>\n</div></div></div><div><div>Topics: </div><div><div><a href=\"/topics/galaxy-s8\">Galaxy S8</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20cc5286966a265fb5972632dd3730082e36eb1c8f9a211e92f97ac89b38893f","category":"Thai"}