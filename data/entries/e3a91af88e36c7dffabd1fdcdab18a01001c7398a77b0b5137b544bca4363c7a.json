{"title":"รัฐบาลอังกฤษขวางดีล NVIDIA ซื้อ Arm ให้สอบสวนเพิ่มว่ามีผลต่อความมั่นคงหรือไม่","link":"https://www.blognone.com/node/122253","date":1618882938000,"content":"<div><div><div><p>Oliver Dowden รัฐมนตรีกระทรวงดิจิทัล วัฒนธรรม สื่อ และกีฬา (Department for Digital, Culture, Media and Sport ตัวย่อ DMCS) ของสหราชอาณาจักร ออกมาคัดค้านดีลซื้อกิจการของ NVIDIA และ Arm</p>\n<p>ตามกฎหมายของสหราชอาณาจักร Dowden มีอำนาจ (บางส่วน) แทรกแซงการควบกิจการที่มีผลกระทบต่อประเทศ ในกรณีนี้ Dowden ยกประเด็นว่า Arm เป็นบริษัทสัญชาติอังกฤษที่ทำธุรกิจเซมิคอนดักเตอร์ มีผลกระทบต่อโครงสร้างพื้นฐานและความมั่นคง</p>\n<p>ในขั้นถัดไป หน่วยงานกำกับดูแลด้านการแข่งขันของสหราชอาณาจักรคือ Competition and Markets Authority (CMA) ซึ่งเป็นหน่วยงานอิสระ จะเข้ามาสอบสวนกรณี NVIDIA ซื้อ Arm อย่างเป็นทางการ และส่งรายงานกลับมาให้ Dowden ภายในวันที่ 30 กรกฎาคม 2021</p>\n<p>หลัง CMA ส่งรายงานแล้ว Dowden มีทางเลือกตามกฎหมาย 3 ทางคือ</p>\n<ul>\n<li>อนุมัติดีล</li>\n<li>อนุมัติดีลแบบมีเงื่อนไขบางอย่าง ที่ต้องตกลงกับ NVIDIA เพื่อให้สภาพการแข่งขันยังอยู่ต่อไป</li>\n<li>สอบสวนข้อมูลเพิ่มเติมในระยะที่สอง</li>\n</ul>\n<p><img src=\"https://www.blognone.com/sites/default/files/externals/ed53e0387a07f937e181344faabdddb1.jpg\" /></p>\n<p>ที่มา - <a href=\"https://www.gov.uk/government/news/digital-secretary-instructs-cma-to-look-into-nvidias-takeover-of-arm\">Gov.uk</a></p>\n</div></div></div><div><div>Topics: </div><div><div><a href=\"/topics/united-kingdom\">United Kingdom</a></div><div><a href=\"/topics/nvidia\">NVIDIA</a></div><div><a href=\"/topics/arm\">Arm</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3a91af88e36c7dffabd1fdcdab18a01001c7398a77b0b5137b544bca4363c7a","category":"Thai"}