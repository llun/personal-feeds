{"title":"รีวิว vivo X60 Pro 5G เรือธงกล้อง ZEISS ครั้งแรกของ vivo พร้อมกันสั่น Gimbal สวยทุกมุมไม่มีเบลอ","link":"https://www.blognone.com/node/123283","date":1624010777000,"content":"<div><div><div><p>Carl Zeiss AG หรือที่คนในวงการกล้องจะรู้จักกันในแบรนด์ ZEISS เป็นบริษัทผลิตเลนส์กล้องและอุปกรณ์ถ่ายภาพจากประเทศเยอรมนีที่มีประวัติยาวนานตั้งแต่ปี 1846 และคราวนี้ เป็นครั้งแรกที่ vivo นำเทคโนโลยีเลนส์กล้องจาก ZEISS มาอยู่บนมือถือของบริษัท พร้อมสเปกระดับเรือธง และรองรับ 5G ในราคา 24,999 บาท</p>\n<p>เมื่อผนวกเลนส์ ZEISS และเทคโนโลยีถ่ายภาพบุคคล ZEISS Biotar เข้ากับเทคโนโลยีกันสั่น Gimbal Stabilization 2.0 และเทคโนโลยีถ่ายภาพกลางคืน Extreme Night Vision 2.0 + Superb Night Camera 2.0 และ Panorama Night กับ Ultra Wide Night ของ vivo ก็ทำให้ vivo X60 Pro 5G เป็นมือถือที่สามารถถ่ายภาพได้แทบจะทุกสถานการณ์ ไม่ว่าจะแสงน้อย หรือมีการเคลื่อนไหวแค่ไหน</p>\n<p><img src=\"https://www.blognone.com/sites/default/files/externals/21f2eb111a1e7ed0a753b2ca385a19db.jpg\" /></p>\n<p><strong>สเปกภายใน</strong></p>\n<p>แน่นอนว่าเมื่อเป็นมือถือเรือธงของ vivo ย่อมไม่ได้มีดีแค่กล้องขั้นเทพ เสปกภายในอย่างชิปประมวลผล <a href=\"https://www.blognone.com/node/120688\">Snapdragon 870</a> รุ่นพัฒนาต่อยอดจากชิปเรือธงของ Qualcomm อย่าง Snapdragon 865+ ในปีที่แล้วก็ทรงพลังเช่นกัน พร้อมหน่วยความจำภายในแบบ UFS 3.1 ก็เพิ่มความเร็วในการรับส่งข้อมูลของเครื่องให้เร็วยิ่งขึ้นไปอีก ส่วนสเปกโดยรวม มีรายละเอียดดังนี้</p>\n<ul>\n<li>หน้าจอ AMOLED 6.56 นิ้ว ความละเอียด 2376x1080 พิกเซล</li>\n<li>ชิปประมวลผล Qualcomm Snapdragon 870</li>\n<li>แรม 12GB</li>\n<li>หน่วยความจำภายใน UFS 3.1 ความจุ 256GB</li>\n<li>แบตเตอรี่ 4200 mAh รองรับ FlashCharge 33W</li>\n<li>รัน Android 11 ครอบด้วย Funtouch OS 11.1</li>\n<li>น้ำหนัก 179 กรัม</li>\n</ul>\n<p><strong>แกะกล่องลองสัมผัส</strong></p>\n<p>vivo X60 Pro 5G ให้อุปกรณ์มาครบถ้วน ทั้งเข็มจิ้มซิม เคสพลาสติกแบบแข็ง ที่ชาร์จ FlashCharge 33W สายชาร์จ USB-C และหูฟัง 3.5 มิลลิเมตรพร้อมหัวแปลงเป็น USB-C ภายในกล่อง</p>\n<p><img src=\"https://www.blognone.com/sites/default/files/externals/4ec6dc753c1306f43e7e1871b89002c5.jpg\" /><img src=\"https://www.blognone.com/sites/default/files/externals/0c04e0c08d2d0f0442c7382ef868af8a.jpg\" /></p>\n<p><strong>ตัวเครื่อง และพอร์ตเชื่อมต่อ</strong></p>\n<p>เครื่องที่ผู้เขียนรีวิว เป็นสี Shimmer Blue สีน้ำเงินสะท้อนแสง ให้เฉดสีที่แตกต่างเมื่อมีแสงแดดตกกระทบที่ตัวเครื่อง ดูสวยงามเลยทีเดียว หน้าจอ Ultra O Screen เป็นจอ AMOLED 6.56 นิ้ว ความละเอียด FHD+ ชัดเจน และสว่างพอที่ใช้งานได้แม้อยู่กลางแจ้ง อัตราตอบสนองหน้าจออยู่ที่ 120Hz อัตราตอบสนองการสัมผัสที่ 240Hz ทำให้สามารถเลื่อนหน้าจอได้อย่างลื่นไหล กล้องหน้าแบบเจาะรู อยู่กึ่งกลางหน้าจอ</p>\n<p><img src=\"https://www.blognone.com/sites/default/files/externals/c2b1d00a265b833b81a51f7e169423a0.jpg\" /><img src=\"https://www.blognone.com/sites/default/files/externals/e6aab59c57e8fe65a3cf760adaa1d333.jpg\" /></p>\n<p>ตัวเครื่องบางเบา น้ำหนักแค่ 179 กรัม จับถนัดมือ โมดูลกล้องไม่ได้ยื่นออกมาจากตัวเครื่องมากนัก ปุ่มพาวเวอร์และเพิ่มลดเสียง อยู่ด้านขวา ส่วนลำโพงเป็นแบบลำโพงเดี่ยวด้านล่างของตัวเครื่อง ใกล้กับช่องใส่ซิม</p>\n<p><img src=\"https://www.blognone.com/sites/default/files/externals/6655bc0698b512444b909b823fabfd0d.jpg\" /><img src=\"https://www.blognone.com/sites/default/files/externals/b40fc8c013558706a5c9c7c0bf01d3e9.jpg\" /></p>\n<p><strong>สเปกภายใน UI และการใช้งาน</strong></p>\n<p>ชิป Snapdragon 870 ผนวกกับแรม 12GB และหน่วยความจำภายใน 256GB แบบ UFS 3.1 ทำให้ผลการทดสอบบนโปรแกรม Geekbench ได้คะแนนแบบแกนเดียวถึง 1035 คะแนน ละแบบหลายแกนถึง 3448 คะแนนเลยทีเดียว เรียกได้ว่าสเปกสูสีกับเรือธงรุ่นอื่นๆ ใช้งานได้แบบสบายๆ แน่นอน</p>\n<p><img src=\"https://www.blognone.com/sites/default/files/externals/fe29d16aa04e619e1d1d1c61599ea733.jpg\" /></p>\n<p>ตัว UI เป็น UI ของฝั่ง Android ที่ออกแบบมาให้ใช้งานง่าย สีสันสดใส สามารถเลือกโปรแกรมที่ต้องการติดตั้งในขั้นตอนการตั้งค่าเริ่มต้นของเครื่องได้</p>\n<p><img src=\"https://www.blognone.com/sites/default/files/externals/d02544a8357e23ff8e3c158de31842a0.jpg\" /><em>ภาพตัวอย่าง UI ของ Funtouch OS 11.1</em></p>\n<p><strong>กล้องถ่ายภาพ</strong></p>\n<p>กล้องหลังของ vivo X60 Pro 5G เป็นแบบ 3 กล้อง เป็นครั้งแรกที่ vivo นำเทคโนโลยีการถ่ายภาพที่พัฒนาร่วมกันกับ ZEISS มาอยู่บนมือถือ โดยเป็นเลนส์ ZEISS Vario-Tessar และมีระบบถ่ายภาพบุคคล ZEISS Biotar</p>\n<ul>\n<li>กล้องหลักเซ็นเซอร์ Sony IMX589 ความละเอียด 48MP รูรับแสง f/1.8</li>\n<li>กล้องอัลตร้าไวด์ ความละเอียด 13MP รูรับแสง f/2.2</li>\n<li>กล้องพอร์เทรต ความละเอียด 13MP รูรับแสง f/2.46</li>\n<li>กล้องหน้า ความละเอียด 32MP รูรับแสง f/2.45</li>\n</ul>\n<p>ตัวกล้องมาพร้อมกับระบบกันสั่น Gimbal Stabilization 2.0 เป็นระบบป้องกันภาพสั่นไหวแบบ OIS แบบสี่แกน (4-axis) ทำให้ถ่ายภาพแสงน้อย หรือวัตถุเคลื่อนไหวได้ดีขึ้น ส่วนวิดีโอมีระบบกันสั่น VIS 5-Axis Video Stabilization ป้องกันการสั่นไหวแบบ 5 แกน</p>\n<p><strong>ตัวอย่างภาพถ่าย</strong></p>\n<p><img src=\"https://www.blognone.com/sites/default/files/externals/ed25abba9e4848efca1121050b67012a.jpg\" /><em>ภาพจากกล้องหลังหลัก</em><br />\n<img src=\"https://www.blognone.com/sites/default/files/externals/dbebf292a80136447f5fb2041f403564.jpg\" /><em>ภาพจากกล้องหลังหลัก</em><br />\n<img src=\"https://www.blognone.com/sites/default/files/externals/328d12ca84c7aa3b8bb7005c2e05b6d6.jpg\" /><em>ภาพจากกล้องหลังหลัก</em><br />\n<img src=\"https://www.blognone.com/sites/default/files/externals/26a011217b4e072301de03bf2cbebf37.jpg\" /><em>ภาพจากกล้องอัลตร้าไวด์</em><br />\n<img src=\"https://www.blognone.com/sites/default/files/externals/328d12ca84c7aa3b8bb7005c2e05b6d6.jpg\" /><em>ภาพจากกล้องอัลตร้าไวด์</em></p>\n<p>การถ่ายภาพพอร์เทรตแบบ ZEISS Biotar ก็ทำได้อย่างสวยงาม สามารถแยกตัวแบบกับฉากหลังเพื่อทำ Bokeh ได้อย่างชัดเจน และคมชัดแม้มีการเคลื่อนไหวในวันที่ลมแรงและแสงน้อย ท้องฟ้ามืดครึ้ม</p>\n<p><img src=\"https://www.blognone.com/sites/default/files/externals/284b92693b71dd0845b90ce86deab782.jpg\" /><img src=\"https://www.blognone.com/sites/default/files/externals/023f491b989fa285f296c08c8cefe0e2.jpg\" /><em>ภาพจากกล้องหลัก โหมด Portrait</em></p>\n<p>Superb Night Camera 2.0 และ Extreme Night Vision 2.0 ทำให้ถ่ายภาพยามค่ำคืนได้อย่างสวยงาม โดยทั้งสองระบบจะทำงานเพื่อลด noise และทำให้ภาพยังให้สีสันที่สวยงาม ครบถ้วน ทั้งภาพวิวเมืองในมุมกว้างและภาพถ่ายบุคคล</p>\n<p><img src=\"https://www.blognone.com/sites/default/files/externals/6dbdb70f23e1e6bb13408206cfb1ee26.jpg\" /><em>ภาพจากกล้องหลัก เปิด Night Mode</em><br />\n<img src=\"https://www.blognone.com/sites/default/files/externals/96a8642e55152263111a4fb0111b9513.jpg\" /><em>ภาพจากกล้องอัลตร้าไวด์ เปิด Night Mode</em><br />\n<img src=\"https://www.blognone.com/sites/default/files/externals/8b51454ed9ce6144f81250212ffe9612.jpg\" /><em>ภาพ Portrait ที่ถ่ายตอนกลางคืนด้วย Night Mode</em><br />\n<img src=\"https://www.blognone.com/sites/default/files/externals/dac6ed03d5557bdd2c07774babf22e05.jpg\" /><em>ภาพ Portrait ที่ถ่ายตอนกลางคืนด้วย Night Mode</em><br />\n<img src=\"https://www.blognone.com/sites/default/files/externals/ea2d3358697d642e84bc1593a89b2272.jpg\" /><em>ภาพ Portrait ที่ถ่ายตอนกลางคืนด้วย Night Mode</em></p>\n<p>กล้องหน้า 32MP พร้อมรูรับแสง f/2.45 ก็ถ่ายภาพได้รายละเอียดที่ชัดเจน ในหลายสภาพแสงเช่นเดียวกัน และไม่ได้มีการแต่งภาพที่มากจนเกินธรรมชาติ</p>\n<p><img src=\"https://www.blognone.com/sites/default/files/externals/f7f9ac60f6a49a8163e1d676e9d969f8.jpg\" /><img src=\"https://www.blognone.com/sites/default/files/externals/470e3e4e09842525a0383e1acddd8717.jpg\" /><em>ภาพเซลฟี่จากกล้องหน้า</em></p>\n<p><strong>สรุป</strong></p>\n<p>vivo X60 5G เป็นมือถืออีกรุ่นที่จริงจังเรื่องความหลากหลายในด้านการถ่ายภาพของ vivo ที่เมื่อผนวกเทคโนโลยีถ่ายภาพต่างๆ เข้ากับเลนส์จาก ZEISS ยิ่งทำให้กล้องที่ใช้งานได้ดีอยู่แล้วในรุ่นก่อนๆ ดียิ่งขึ้นไปอีก</p>\n<p>แถมสเปกระดับ Snapdragon 870 แรม 12GB และหน่วยความจำภายในแบบ UFS 3.1 ความจุ 12GB ก็อยู่ในระดับที่เทียบได้กับมือถือเรือธงรุ่นอื่นๆ ไม่มีการลดสเปกเพื่อไปเพิ่มประสิทธิภาพให้กล้องแต่อย่างใด ทำให้เป็นมือถือที่ใช้งานได้ครบครันอีกรุ่นที่น่าสนใจในปีนี้ ในราคา 24,999 บาท</p>\n</div></div></div><div><div>Topics: </div><div><div><a href=\"/topics/review\">Review</a></div><div><a href=\"/topics/vivo\">Vivo</a></div><div><a href=\"/topics/mobile\">Mobile</a></div><div><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0eeeef744e05edf418a67c3069a29672d5616e210118b3bbc3293d5b12fb7d3c","category":"Thai"}