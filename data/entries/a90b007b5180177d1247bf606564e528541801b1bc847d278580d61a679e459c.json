{"title":"ลาก่อน Windows 10X ไมโครซอฟท์เลิกทำ OS แยก, ผนวกเข้ากับ Windows 10 รุ่นปกติ","link":"https://www.blognone.com/node/122746","date":1621392301000,"content":"<div><div><div><p>จากที่มี<a href=\"https://www.blognone.com/node/122565\">ข่าวลือ Windows 10X โดนยกเลิก</a> วันนี้ข่าวอย่างเป็นทางการออกมาแล้ว</p>\n<p>Panos Panay หัวหน้าทีม Windows อธิบายในโพสต์เดียวกับ <a href=\"https://www.blognone.com/node/122744\">Windows 10 v21H1 เปิดให้อัพเดต</a> ว่าจะไม่แยกทำ Windows 10X เป็นอีกรุ่นจาก Windows 10 รุ่นปกติแล้ว แต่จะใช้วิธีนำฟีเจอร์หรือเทคโนโลยีบางอย่างของ 10X มาใส่ใน 10 หรือซอฟต์แวร์อื่นๆ ของบริษัทแทน</p>\n<p>ตัวอย่างฟีเจอร์ที่เขาเอ่ยถึงว่าเข้ามาใน 10 คือ <a href=\"https://www.blognone.com/node/112351\">การรันแอพในคอนเทนเนอร์ของ 10X</a> ถูกนำมาใช้กับ Microsoft Defender Application Guard (<a href=\"https://www.blognone.com/node/93622\">ข่าวเก่า</a>), ฟีเจอร์การพิมพ์ด้วยเสียง Voice Typing ที่พัฒนาขึ้น และ touch keyboard ตัวใหม่ (<a href=\"https://www.blognone.com/node/118271\">ข่าวเก่า</a>)</p>\n<p>อย่างไรก็ตาม Panos ไม่ได้พูดถึงตัว UI ใหม่ของ 10X ว่าจะมีอนาคตอย่างไรต่อไป รวมถึงชะตาของแท็บเล็ตสองจอ Surface Neo ที่แผนเดิมจะใช้ Windows 10X ด้วย</p>\n<p><img src=\"https://www.blognone.com/sites/default/files/externals/a002cb1aa5dcfa2a315bdda2ecfc1800.jpg\" /></p>\n<p>ที่มา - <a href=\"https://blogs.windows.com/windowsexperience/2021/05/18/how-to-get-the-windows-10-may-2021-update/\">Microsoft</a></p>\n</div></div></div><div><div>Topics: </div><div><div><a href=\"/topics/windows-10x\">Windows 10X</a></div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a90b007b5180177d1247bf606564e528541801b1bc847d278580d61a679e459c","category":"Thai"}