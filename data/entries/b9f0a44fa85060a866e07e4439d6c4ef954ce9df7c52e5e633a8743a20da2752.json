{"title":"watchOS 8 ปรับปรุง Photos, แอปใหม่ Mindfulness และของใหม่อีกหลายอย่าง","link":"https://www.blognone.com/node/123056","date":1623093482000,"content":"<div><div><div><p>แอปเปิลเปิดตัว watchOS 8 ระบบปฏิบัติการเวอร์ชันล่าสุดสำหรับผู้ใช้ Apple Watch โดยปรับปรุงแอปเดิมหลายรายการ พร้อมเพิ่มคุณสมบัติใหม่ ๆ มีรายละเอียดดังนี้</p>\n<p><img src=\"https://www.blognone.com/sites/default/files/externals/92f45f3df1d63c484043e16d53848cc4.jpg\" /></p>\n<h4>Portraits Watch Face</h4>\n<p>สามารถนำรูปภาพที่มีใน Photos มาทำเป็นหน้าปัดนาฬิกา โดยแสดงผลภาพแบบ Portrait ทำให้มีลูกเล่นความชัดลึก นอกจากนี้แอป Photos ใน watchOS ยังเข้าถึงคลังรูปภาพใน Memories พร้อมแชร์ต่อได้ผ่าน Apple Watch ทันที</p>\n<p><img src=\"https://www.blognone.com/sites/default/files/externals/aae508ea2169ed1cfe7fc29a7df80d3c.jpg\" /></p>\n<h4>Messages</h4>\n<p>การส่งข้อความสามารถทำได้ง่ายขึ้น โดยรวมการเขียนตัวอักษร (Scribble), Dictation และ Emoji รวมไว้ที่เดียว และเพิ่มความสามารถให้แก้ไขข้อความก่อนส่งได้ดียิ่งขึ้น นอกจากนี้ยังเพิ่มแอป Contacts ทำให้ค้นหารายชื่อผู้ต้องการติดต่อได้ง่ายขึ้น</p>\n<h4>Mindfulness</h4>\n<p>แอป Breathe ที่แจ้งเตือนให้ผู้ใช้งานได้ผ่อนคลายด้วยการฝึกหายใจเข้าออก ปรับปรุงใหม่เป็นแอปชื่อ Mindfulness โดยมีสองส่วนการใช้งานคือ Breathe แบบเดิม และเพิ่มเติมคือ Reflect ให้ผู้ใช้งานได้ผ่อนคลายและกำหนดจิตให้อยู่กับสิ่งหนึ่งเป็นเวลาหนึ่งนาที</p>\n<p>ของใหม่อื่น ๆ</p>\n<ul>\n<li>เพิ่มการออกกำลังกาย ไทเก็ก และพิลาทิส</li>\n<li>เพิ่มการเก็บข้อมูลอัตราการหายใจขณะนอนหลับ</li>\n<li>คุณสมบัติใหม่ใน Wallet แบบเดียวกับ iOS 15</li>\n<li>แอป Home ปรับหน้าตาใหม่</li>\n<li>เพิ่มตัวควบคุมการแจ้งเตือน Focus แบบ iOS 15</li>\n</ul>\n<p><img src=\"https://www.blognone.com/sites/default/files/externals/42a53b2222d53524663871121c9d1db4.jpg\" /></p>\n<p>watchOS 8 ใช้งานสำหรับ Apple Watch Series 3 ขึ้นไป โดยต้องทำงานร่วมกับ iPhone 6s ขึ้นไป และใช้ระบบปฏิบัติการ iOS 15 เปิดให้ดาวน์โหลดสำหรับผู้ใช้งานทั่วไปช่วงปลายปี ส่วนนักพัฒนาสามารถดาวน์โหลดรุ่นทดสอบได้ตั้งแต่วันนี้ และเวอร์ชัน Public Beta มีกำหนดออกมาในเดือนหน้า</p>\n<p>ที่มา: <a href=\"https://www.apple.com/newsroom/2021/06/watchos-8-brings-new-access-connectivity-and-mindfulness-features-to-apple-watch/\">แอปเปิล</a></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/watchos\">watchOS</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b9f0a44fa85060a866e07e4439d6c4ef954ce9df7c52e5e633a8743a20da2752","category":"Thai"}