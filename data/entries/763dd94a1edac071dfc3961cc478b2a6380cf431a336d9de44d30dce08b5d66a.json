{"title":"Spotify เพิ่มเพลย์ลิสต์แบบ personalized ใหม่ Spotify Mixes แยกตามหมวดเพลง","link":"https://www.blognone.com/node/122026","date":1617445081000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Spotify ประกาศเพิ่มเพลย์ลิสต์แบบปรับแต่งสำหรับผู้ใช้งานแต่ละคน (personalized) โดยแบ่งเป็น 3 หมวดย่อย เรียกรวมกันว่า Spotify Mixes ซึ่งเป็นการจัดเพลงแบ่งตาม ศิลปิน, แนวเพลง และช่วงเวลาของเพลงนั้น ตัวอย่างเช่น 2010s Mix หรือ R&amp;B Mix เป็นต้น</p>\n<p>รูปแบบการจัดเพลย์ลิสต์นี้คล้ายกับ Daily Mix ที่ Spotify ทำมาให้ผู้ใช้งานแต่ละคนนั่นเอง โดยเริ่มต้นจากเพลงที่ชอบ ตามด้วยเพลงที่ Spotify คิดว่าผู้ใช้งานน่าจะชอบ และมีการปรับปรุงรายชื่อเพลงอยู่สม่ำเสมอ แต่รูปแบบ Spotify Mixes นี้จะมีชื่อเพลย์ลิสต์ที่ชัดเจนและเข้าใจได้ง่ายขึ้น</p>\n<p>Spotify Mixes เริ่มเปิดให้ใช้งานแล้วสำหรับผู้ใช้งานทั่วโลก ทั้งแบบฟรีและเสียเงิน โดยเข้าไปดูเพลย์ลิสต์ทั้งหมดได้ที่หน้า Search เลือก Made for you</p>\n<p>ที่มา: <a href=\"https://techcrunch.com/2021/03/31/spotify-adds-three-new-types-of-personalized-playlists-with-launch-of-spotify-mixes/\">TechCrunch</a></p>\n<p><img alt=\"alt=&quot;Spotify Mixes&quot;\" src=\"https://www.blognone.com/sites/default/files/externals/586282be0fb9c17372e82e8d5a251ecc.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/spotify\">Spotify</a></div><div class=\"field-item odd\"><a href=\"/topics/music-streaming\">Music Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"763dd94a1edac071dfc3961cc478b2a6380cf431a336d9de44d30dce08b5d66a","category":"Thai"}