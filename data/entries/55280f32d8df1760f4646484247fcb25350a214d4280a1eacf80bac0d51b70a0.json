{"title":"Spotify ประกาศฟีเจอร์ใหม่ ฟังเพลงหรือพอดคาสต์ได้ผ่านแอป Facebook โดยตรง","link":"https://www.blognone.com/node/122362","date":1619455158000,"content":"<div><div><div><p>เป็นไปตามที่ Facebook <a href=\"https://www.blognone.com/node/122255\">ให้ข้อมูล</a>เมื่อสัปดาห์ที่แล้ว โดย Spotify ประกาศความร่วมมือเพิ่ม miniplayer เพื่อเล่นเพลงหรือพอดคาสต์ผ่านแอป Facebook ได้ทันที โดยไม่ต้องออกไปที่แอป Spotify เป็นประโยชน์ทั้งผู้ผลิตและผู้ใช้งาน Facebook จะแชร์เพลงต่าง ๆ ซึ่งโครงการนี้มีชื่อเรียกภายในว่า Boombox</p>\n<p>ทั้งนี้ในการเล่น miniplayer ผ่านแอป Facebook ครั้งแรก ผู้ใช้งานต้องกดยืนยันการเชื่อมต่อ Spotify กับแอป Facebook ก่อน ตัว miniplayer จะเล่นเนื้อหาต่อเนื่อง แม้เราเลื่อนไปฟีดไปดูเนื้อหาอื่น ซึ่งสามารถควบคุมเล่นต่อหรือหยุดได้</p>\n<p>ฟีเจอร์มีการทดสอบจำกัดในบางประเทศก่อนหน้านี้รวมทั้งประเทศไทย แต่ในครั้งนี้ Spotify เพิ่มประเทศที่รองรับมากขึ้น สามารถใช้งานได้ทั้งผู้ใช้ Spotify แบบฟรีและเสียเงิน</p>\n<p>ที่มา: <a href=\"https://newsroom.spotify.com/2021-04-26/share-explore-and-discover-music-and-podcasts-via-spotify-in-the-facebook-app/\">Spotify</a></p>\n<p><img src=\"https://www.blognone.com/sites/default/files/externals/7859f74a61aa8d4154b9ba0f2f6d2af5.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/facebook\">Facebook</a></div><div><a href=\"/topics/music-streaming\">Music Streaming</a></div><div><a href=\"/topics/podcast\">Podcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55280f32d8df1760f4646484247fcb25350a214d4280a1eacf80bac0d51b70a0","category":"Thai"}