{"title":"Alphabet ไตรมาสล่าสุด รายได้จากโฆษณาบน YouTube โตถึง 49%","link":"https://www.blognone.com/node/122387","date":1619567885000,"content":"<div><div><div><p>Alphabet บริษัทแม่ของกูเกิล รายงานผลประกอบการไตรมาสที่ 1 ปี 2021 รายได้เพิ่มขึ้น 34% จากช่วงเดียวกันในปีก่อนเป็น 55,314 ล้านดอลลาร์ และมีกำไรสุทธิ 17,930 ล้านดอลลาร์ ซึ่ง Ruth Porat ซีเอฟโอกูเกิลบอกว่าตัวเลขนี้สะท้อนผู้คนอยู่บนโลกออนไลน์มากขึ้น และทำให้รายได้ส่วนโฆษณาเติบโตตาม</p>\n<p>ซีอีโอ Sundar Pichai กล่าวว่าในปีที่ผ่านมา ผู้คนต่างใช้เสิร์ชของกูเกิลและบริการออนไลน์อีกหลายอย่างเพื่อค้นหาข้อมูล เชื่อมต่อผู้คน และเพื่อความบันเทิง เรายังโฟกัสในการส่งมอบบริการที่เชื่อถือได้ให้กับคนทั่วโลก บริการคลาวด์ของกูเกิลช่วยธุรกิจทั้งขนาดเล็กและใหญ ในการเปลี่ยนผ่านสู่ดิจิทัล</p>\n<p>ตัวเลขที่น่าสนใจของแต่ละธุรกิจซึ่ง Alphabet รายงานมีดังนี้</p>\n<ul>\n<li>โฆษณา YouTube เพิ่มขึ้น 49% เป็น 6,005 ล้านดอลลาร์</li>\n<li>Google Cloud โต 46% เป็น 4,047 ล้านดอลลาร์ แต่ขาดทุนเฉพาะส่วนนี้ 974 ล้านดอลลาร์</li>\n<li>กลุ่มธุรกิจใหม่ Other Bets รายได้ 198 ล้านดอลลาร์ และขาดทุน 1,145 ล้านดอลลาร์</li>\n</ul>\n<p>ที่มา: <a href=\"https://abc.xyz/investor/static/pdf/2021Q1_alphabet_earnings_release.pdf\">Alphabet</a> และ <a href=\"https://www.cnbc.com/2021/04/27/alphabet-goog-earnings-q1-2021.html\">CNBC</a></p>\n<p><img src=\"https://www.blognone.com/sites/default/files/externals/a05c745e891fe66471e49c59dece0a01.jpg\" /></p>\n</div></div></div><div><div>Topics: </div><div><div><a href=\"/topics/alphabet\">Alphabet</a></div><div><a href=\"/topics/google\">Google</a></div><div><a href=\"/topics/financial-report\">Financial Report</a></div><div><a href=\"/topics/youtube\">YouTube</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f7e68da25df9137bf44f5f7da106596fcb8f57a3e531a83d92e01ca7c1999a3","category":"Thai"}