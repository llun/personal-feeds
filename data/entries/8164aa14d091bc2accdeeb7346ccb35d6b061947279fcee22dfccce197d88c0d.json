{"title":"ตัวอย่างเกมเพลย์ใหม่ Horizon Forbidden West ยาว 19 นาที โชว์ฉากใต้น้ำ อาวุธและเครื่องร่อนใหม่","link":"https://www.blognone.com/node/122910","date":1622194986000,"content":"<div><div><div><p>PlayStation โชว์ตัวอย่างเกมเพลย์ใหม่ของ Horizon Forbidden West ความยาวกว่า 19 นาที ส่วนหนึ่งของแคมเปญ State of Play ก่อนงาน E3 2021 ช่วง 12-15 มิถุนายนนี้ ในเกมเพลย์โชว์การเคลื่อนไหวปีนป่ายร่วมกับเชือกของ Aloy ที่คล่องตัวขึ้น ศัตรู Raiders ขี่หุ่นสัตว์ ฉากว่ายน้ำและดำน้ำเพื่อหลบหนีการมองเห็นของศัตรู</p>\n<p>นอกจากนี้ยังโชว์อาวุธใหม่ หอกไฟฟ้า ธนูระเบิด ระเบิดควัน ระเบิดกาว และเครื่องร่อนแบบโฮโลกราฟฟิก ก่อนจะปิดท้ายด้วยการสู้บอส Raiders ขี่ช้างหุ่นยนต์ที่ Aloy ต้องใช้อาวุธและอุปกรณ์ใหม่ทุกชนิดให้เป็นประโยชน์ รวมถึงยังนำอาวุธที่หลุดจากตัวศัตรูมาใช้ได้</p>\n<p>Horizon Forbidden West ยังไม่เปิดเผยวันวางจำหน่าย แต่ Guerrilla Games ผู้สร้าง ระบุว่าจะมีอัพเดตข้อมูลเพิ่มเติมเร็วๆ นี้ และตัวเกมจะเป็นเกม Exclusive บน PS4 และ PS5 อย่างน้อยระยะเวลาหนึ่ง หลัง Horizon Zero Dawn ที่วางจำหน่ายครั้งแรกปี 2017 และเคยเป็น Exclusive ของ PlayStation ถูกพอร์ตมาลงพีซีเมื่อปี 2020 ที่ผ่านมา</p>\n<p>ที่มา - <a href=\"https://kotaku.com/heres-14-minutes-of-horizon-forbidden-west-running-on-p-1846986831\">Kotaku</a></p>\n<p><img src=\"https://www.blognone.com/sites/default/files/externals/2605ada686f19719ed549af854517fdb.png\" /><img src=\"https://www.blognone.com/sites/default/files/externals/ba3e19c65a1b91974efec2a519e883f4.png\" /><img src=\"https://www.blognone.com/sites/default/files/externals/5722088dae81a10349cc6e8f60cff43f.png\" /></p>\n</div></div></div><div><div>Topics: </div><div><div><a href=\"/topics/horizon\">Horizon</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8164aa14d091bc2accdeeb7346ccb35d6b061947279fcee22dfccce197d88c0d","category":"Thai"}