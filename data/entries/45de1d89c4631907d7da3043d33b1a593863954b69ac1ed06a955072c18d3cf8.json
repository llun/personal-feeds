{"title":"บริษัทในไทยถูก Ransomware โจมตี แฮกเกอร์ได้ข้อมูลลูกค้า AXA และกรุงไทย-แอกซ่า","link":"https://www.blognone.com/node/122701","date":1621187871000,"content":"<div><div><div><p>กลุ่มแฮกเกอร์ Avaddon ประกาศความสำเร็จในการขโมยข้อมูลลูกค้าประกันสุขภาพของกลุ่มบริษัท AXA ในเอเชีย กระทบบริการของ AXA ทั้งในไทย (กรุงไทย-แอกซ่า), มาเลเซีย, ฮ่องกง, และฟิลิปปินส์ ทาง Avaddon ระบุว่าได้ข้อมูลการยื่นเคลมประกัน ทำให้มีข้อมูลหลุดทั้งข้อมูลส่วนตัวปกติ เช่น บัตรประชาชน และข้อมูลสุขภาพ รายงานการรักษา รวมไปถึงผลการพิจารณาการเบิกค่ารักษา รวมปริมาณข้อมูล 3 เทราไบต์</p>\n<p>ทาง BleepingComputer ติดต่อกลุ่ม AXA ได้ข้อมูลเพิ่มเติมว่าต้นเหตุมาจากบริการ Asia Assistance ของบริษัท Inter Partners Assistance (IPA) ในประเทศไทยถูกแฮก ทำให้แฮกเกอร์ได้ข้อมูลออกไป ตอนนี้ยังไม่พบว่ามีระบบอื่นๆ ถูกแฮกแต่อย่างใด แต่กำลังสอบสวนเพิ่มเติมและได้แจ้งหน่วยงานกำกับดูแลและพันธมิตรที่เกี่ยวข้องแล้ว และหากมีข้อมูลส่วนบุคคลของลูกค้าได้รับผลกระทบก็จะแจ้งทุกคนอีกครั้ง</p>\n<p>IPA เป็นบริษัทให้ความช่วยเหลือ เช่น บริการให้ความช่วยเหลือรถเสีย หรือบริการช่วยเหลือด้านสุขภาพ มีคอลเซ็นเตอร์คอยประสานงานระหว่างลูกค้าที่ขอความช่วยเหลือกับบริษัทผู้ให้บริการ หรือโรงพยาบาลต่างๆ</p>\n<p>Avaddon ระบุว่าทาง AXA ไม่ยอมจ่ายค่าไถ่จึงประกาศออกมา และหากไม่ร่วมมือภายใน 240 ชั่วโมงจะเปิดเผยเอกสารออกมา พร้อมกับย้ำว่าข้อมูลที่ถูกเข้ารหัสอยู่นั้นไม่สามารถถอดรหัสได้หากไม่ใช้โปรแกรมของทาง Avaddon เอง</p>\n<p>ที่มา - <a href=\"https://www.bleepingcomputer.com/news/security/insurer-axa-hit-by-ransomware-after-dropping-support-for-ransom-payments/\">BleepingComputer</a>, <a href=\"https://www.ft.com/content/4443da60-6d90-4d27-b300-b0896425f99f\">Financial Times</a></p>\n<p><img src=\"https://www.blognone.com/sites/default/files/externals/caed176ee07aeec1ef8e7f9fccc735e8.jpg\" /></p>\n<p>ภาพโดย <a href=\"https://pixabay.com/photos/medical-record-health-patient-form-781422/\">vjohns1580</a></p>\n<blockquote><p>[ALERT] Avaddon ransomware gang claimed to have leaked AXA Group's internal data to the Darkweb. <a href=\"https://t.co/Gi7jcO48QY\">pic.twitter.com/Gi7jcO48QY</a></p>\n<p>— DarkTracer : DarkWeb Criminal Intelligence (@darktracer_int) <a href=\"https://twitter.com/darktracer_int/status/1393455678824480776?ref_src=twsrc%5Etfw\">May 15, 2021</a></p></blockquote>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/security\">Security</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45de1d89c4631907d7da3043d33b1a593863954b69ac1ed06a955072c18d3cf8","category":"Thai"}