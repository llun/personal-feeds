{"title":"Tesla ไตรมาส 1/2021 รายได้เพิ่มขึ้น 74% กำไรทำสถิติสูงสุด","link":"https://www.blognone.com/node/122364","date":1619481107000,"content":"<div><div><div><p>Tesla รายงานผลประกอบการของไตรมาสที่ 1 ปี 2021 มีรายได้รวมและกำไรสุทธิทำสถิติใหม่สูงสุด โดยมีกำไรแบบ GAPP 438 ล้านดอลลาร์ และมีรายได้รวม 10,389 ล้านดอลลาร์ ตัวเลขส่งมอบเป็นไปตามที่<a href=\"https://www.blognone.com/node/122018\">รายงาน</a>ก่อนหน้านี้ ผลิตรถยนต์ได้ 180,338 คัน และสามารถส่งมอบรถยนต์ให้ลูกค้าได้ 184,800 คัน</p>\n<p>Elon Musk ซีอีโอ Tesla ให้ข้อมูลในช่วงแถลงผลประกอบการว่า <a href=\"https://www.blognone.com/node/120884\">Model S รุ่นใหม่</a> จะเริ่มส่งมอบให้ลูกค้าได้ตั้งแต่เดือนพฤษภาคมปีนี้ ส่วน Model X รุ่นใหม่ เริ่มส่งมอบในไตรมาสที่ 3 โดยอุปสรรคสำคัญในปีนี้ของการผลิตคือปัญหาซัพพลายเชน</p>\n<p>Tesla ยังพูดถึงปัญหาชิปขาดแคลนที่ส่งผลกระทบต่ออุตสาหกรรมรถยนต์ ว่า Tesla ได้เริ่มแก้ปัญหานี้ โดยเปลี่ยนไมโครคอนโทรลเลอร์ รวมทั้งพัฒนาเฟิร์มแวร์เพื่อรองรับชิปจากผู้ผลิตรายใหม่</p>\n<p>ที่มา: <a href=\"https://tesla-cdn.thron.com/delivery/public/document/tesla/a1ab64e7-7c18-421c-a898-9b60397b017b/S1dbei4/WEB/TSLA-Q1-2021-Update\">Tesla</a> และ <a href=\"https://www.cnbc.com/2021/04/26/tesla-tsla-earnings-q1-2021-.html\">CNBC</a></p>\n<p><img src=\"https://www.blognone.com/sites/default/files/externals/b1740760f602a41f06f79f68dd24fe29.png\" /></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b09526984b72b0b60a8c074ab57d7d83649c42c5dec5fd09ed3bc92411763b4","category":"Thai"}