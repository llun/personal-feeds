{"title":"Xbox Series X เพิ่มฟีเจอร์ FPS Boost เร่งเฟรมเรตเกมเก่า 97 เกม รองรับสูงสุด 120Hz","link":"https://www.blognone.com/node/122496","date":1620119511000,"content":"<div><div><div><p>แนวทางด้านเกมของไมโครซอฟท์ในคอนโซลยุคนี้คือ รองรับเกมเก่าย้อนไปตั้งแต่ Xbox รุ่นแรก และเพิ่มประสิทธิภาพของเกมเก่าด้วยพลังคอนโซลเจนใหม่ เช่น การใช้ AI ช่วย upscale กราฟิกเดิมให้คมขึ้น หรือการเปิด Auto HDR เป็นต้น</p>\n<p>อีกฟีเจอร์หนึ่งที่เข้าข่ายนี้คือ FPS Boost ที่ช่วยดันเฟรมเรตของเกมยิง FPS ให้สูงขึ้น หลังจากทดสอบกับเกมกลุ่มเล็กๆ มาสักพัก ไมโครซอฟท์ก็ประกาศเปิดใช้ FPS Boost ชุดใหญ่ให้ 74 เกม (รวมเป็นทั้งหมด 97 เกมแล้ว)</p>\n<p>ตัวอย่างเกมดังๆ ที่ได้ฟีเจอร์นี้คือ Battlefield V, Assassin’s Creed Unity, Anthem, Far Cry 5, The Elder Scrolls V, Watch Dogs 2 เป็นต้น ในกรณีของบางเกมอย่าง Titanfall 2 หรือ Metro: Last Light สามารถดันเฟรมเรตไปได้ถึง 120 Hz</p>\n<p>รายชื่อเกมสามารถดูได้จากที่มา โดยเกมแต่ละเกมอาจรองรับบน Xbox Series X และ Xbox Series S แตกต่างกัน (บางเกมอาจต้องลดความละเอียดภาพเพื่อเร่ง FPS)</p>\n<p><img src=\"https://www.blognone.com/sites/default/files/externals/ffea33d07864b78d4a33e16ce08521f7.jpg\" /></p>\n<p>ที่มา - <a href=\"https://majornelson.com/fpsboost/\">Major Nelson</a>, <a href=\"https://kotaku.com/over-70-more-games-just-got-fps-boost-on-xbox-series-x-1846812696\">Kotaku</a></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff51da8f8333df01840e3ccb095d08efd1481d944a92565d2f0696bc195d0d47","category":"Thai"}