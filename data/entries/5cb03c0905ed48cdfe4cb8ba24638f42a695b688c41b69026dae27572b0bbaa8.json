{"title":"Amazon เตรียมเปิดทดสอบ Sidewalk แชร์แบนด์วิดท์ในละแวกเดียวกัน ผู้ใช้ปิดใช้งานได้ หากห่วงความปลอดภัย","link":"https://www.blognone.com/node/122938","date":1622451419000,"content":"<div><div><div><p>Amazon เตรียมเปิดทดสอบ Amazon Sidewalk ระบบเครือข่ายไร้สายใหม่ที่เปิดแชร์ให้ใช้งานเครือข่ายร่วมกันในละแวกเดียวกันในสหรัฐฯ โดย Amazon Sidewalk คือระบบช่วยแบ่งปันแบนด์วิดท์อินเทอร์เน็ตของคนที่มีมากให้กับคนที่มีน้อย เพื่อให้การเชื่อมต่อไม่สะดุด เชื่อมการใช้งานอุปกรณ์ทั้ง Alexa, Echo, Ring, กล้องรักษาความปลอดภัย, ไฟกลางแจ้ง, เซ็นเซอร์ตรวจจับความเคลื่อนไหว และ <a href=\"https://www.blognone.com/node/122601\">Tile อุปกรณ์ติดตามของหาย</a></p>\n<p>การทดสอบใช้งานอาจส่งผลกระทบต่อข้อมูลส่วนบุคคลได้ เท่ากับว่าผู้ใช้งานอุปกรณ์ดังกล่าวต้องตั้งค่าความเป็นส่วนตัวใหม่ เพื่อปิดกั้นการแชร์เครือข่าย แม้ Amazon ได้เผยแพร่การทำงานเชิงเทคนิคของ Amazon Sidewalk และระบุว่าจะปกป้องความเป็นส่วนตัวในการใช้งาน แต่เทคโนโลยีไร้สายเช่น Wi-Fi และบลูทูธ ยังมีประวัติไม่ปลอดภัยเต็ม 100%</p>\n<p>อย่างกรณีที่เคยเกิดขึ้นคือ นักวิจัยเผย WEP ซึ่งเป็นรูปแบบการเข้ารหัสที่ป้องกันการรับส่งข้อมูลผ่าน Wi-Fi ยังมีข้อบกพร่องที่ทำให้การถอดรหัสข้อมูลค่อนข้างง่ายสำหรับแฮกเกอร์</p>\n<p>อย่างไรก็ตาม ผู้ใช้งานยังมีทางเลือกปิดการแชร์เครือข่ายในโครงการ Sidewalk เพื่อป้องกันไว้ก่อนได้ วิธีการคือ เปิดแอป Alexa &gt; เลือกการตั้งค่า &gt; ตั้งค่าบัญชี &gt; เลือก Amazon Sidewalk หลังจากนั้นก็กดปิดได้</p>\n<p><img src=\"https://www.blognone.com/sites/default/files/externals/ece2f2ce5873a28d8744f5c0e1d3a66c.jpg\" /><br />\nภาพจาก <a href=\"https://www.amazon.com/Amazon-Sidewalk/b?ots=1&amp;slotNum=1&amp;imprToken=ecbce0ba-887b-93bc-b50&amp;tag=arstech20-20&amp;linkCode=w50&amp;node=21328123011\">Amazon</a></p>\n<p>ที่มา - <a href=\"https://arstechnica.com/gadgets/2021/05/amazon-devices-will-soon-automatically-share-your-internet-with-neighbors/\">Ars Technica</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5cb03c0905ed48cdfe4cb8ba24638f42a695b688c41b69026dae27572b0bbaa8","category":"Thai"}