{"title":"เหมือนสั่งโปรแกรมเมอร์ ไมโครซอฟต์ใช้ AI แปลงคำพูดเป็นโค้ด Power Fx, เขียนโค้ดจากเอาท์พุตตัวอย่าง","link":"https://www.blognone.com/node/122852","date":1621964931000,"content":"<div><div><div><p>ไมโครซอฟท์ประกาศอัพเดตแพลตฟอร์ม Power Apps ให้มีปัญญาประดิษฐ์มาช่วยเขียนโค้ด โดยแบ่งเป็นสองฟีเจอร์ คือการเขียนโค้ดด้วยประโยคธรรมชาติ และการเขียนโปรแกรมโดยใส่ตัวอย่างเอาท์พุต</p>\n<p>การเขียนโปรแกรมด้วยภาษาธรรมชาติ อาศัยปัญญาประดิษฐ์ GPT-3 จูนมาพิเศษสำหรับการสร้างสูตร Power Fx ทำให้ผู้ใช้สามารถเขียนโปรแกรมด้วยภาษาเหมือนพูดกับคนจริงๆ ส่วนการเขียนโปรแกรมตามตัวอย่าง (Programming by examples - PBE) ทำงานคล้ายกัน เพียงแต่ใส่เอาท์พุตที่ต้องการ บางครั้งใส่เพียงตัวอย่างเดียว ตัว GPT-3 ก็สามารถสร้างสูตรที่จำเป็นออกมาได้</p>\n<p>ฟีเจอร์นี้เพิ่มเปิดให้ใช้งานเดือนมิถุนายนนี้ โดยช่วงแรกจะใช้กับฟังก์ชั่น Search(), Sort(), SortByColumns(), Filter(), FirstN(), และ LastN() เท่านั้น แม้ว่าตัวอย่างที่ไมโครซอฟท์นำมาแสดงจะใช้ฟังก์ชั่นเยอะกว่านี้</p>\n<p>ที่มา - <a href=\"https://powerapps.microsoft.com/en-us/blog/introducing-power-apps-ideas-ai-powered-assistance-now-helps-anyone-create-apps-using-natural-language/\">Power Apps Blog</a></p>\n<p><img src=\"https://www.blognone.com/sites/default/files/externals/99dfd478e969a74e586cbe9c714b8848.jpg\" /></p>\n</div></div></div><div><div>Topics: </div><div><div><a href=\"/topics/microsoft-power\">Microsoft Power</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5349fdd1025df57e1d2e89fa62354e81556160fd13fb9e1a40c4b47694d9d747","category":"Thai"}