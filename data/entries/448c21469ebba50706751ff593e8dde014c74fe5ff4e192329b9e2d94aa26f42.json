{"title":"Sony ครองส่วนแบ่งอันดับ 1 ตลาดเซ็นเซอร์กล้องมือถือ ปี 2020, Samsung อันดับสอง","link":"https://www.blognone.com/node/122077","date":1617793781000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Strategy Analytics เปิดเผยข้อมูลตลาดเซ็นเซอร์กล้องมือถือปี 2020 ทำรายได้ว่า 15 พันล้านเหรียญสหรัฐในปี 2020 เติบโตกว่า 13% แบบปีต่อปี แม้มี COVID-19 ผู้นำตลาดยังคงเป็น Sony คิดเป็นสัดส่วน 46% ลดลงจากกว่า 50% <a href=\"https://www.strategyanalytics.com/strategy-analytics/news/strategy-analytics-press-releases/strategy-analytics-press-release/2019/08/22/sony-dominates-smartphone-image-sensor-market-with-50-revenue-share\">ในปี 2018</a> ขณะที่ Samsung ตามมาเป็นอันดับ 2 ที่ 29% ตามมาด้วย OmniVision ที่ 10% และ SK Hynix รวมกับบริษัทอื่นๆ อีก 15% ที่กำลังดึงส่วนแบ่งไปจาก Sony ได้มากขึ้นเรื่อยๆ</p>\n<p>Samsung ยังมีโอกาสที่จะตีตื้น Sony มากขึ้น หลังลูกค้าหลักของ Sony อย่าง Huawei ประสบปัญหาจากสงครามการค้าระหว่างจีน-สหรัฐ แต่ลูกค้าหลักของ Samsung เช่น Xiaomi, OPPO, Realme, Vivo และ Motorola ไม่ได้รับผลกระทบเท่า</p>\n<p>นอกจากนี้เซ็นเซอร์ ISOCELL ของ Samsung ที่มีความละเอียด 108MP ยังได้รับความนิยมอย่างมาก โดยมีใช้ทั้งบนมือถือรุ่นเรือธงในปีที่แล้วของ Xiaomi อย่าง Mi 10T Pro ไปจนถึงเรือธงของ Samsung เองอย่าง Galaxy S21 Ultra ในปีนี้ และยังมีเซ็นเซอร์ตัวใหม่ ISOCELL GN2 ขนาด 1/1.12 นิ้ว ใหญ่ที่สุดบนมือถือสมาร์ทโฟน ที่เพิ่งเปิดตัวบน <a href=\"https://www.blognone.com/node/121925\">Xiaomi Mi 11 Ultra</a> อีกด้วย ซึ่งอาจทำให้ Samsung ตีตื้นเข้ามาใกล้ Sony กว่าเดิมได้ในปี 2021</p>\n<p>ที่มา - <a href=\"https://news.strategyanalytics.com/press-releases/press-release-details/2021/Strategy-Analytics-Sony-is-the-Leading-Smartphone-CIS-Vendor-in-2020/default.aspx\">Strategy Analytics</a> via <a href=\"https://www.sammobile.com/news/samsung-closing-gap-sony-smartphone-camera-sensor-market/\">Sammobile</a></p>\n<p><img alt=\"No Description\" src=\"https://www.blognone.com/sites/default/files/externals/fdb14d5773accb827c4dd99c0aab9910.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/strategy-analytics\">Strategy Analytics</a></div><div class=\"field-item odd\"><a href=\"/topics/sony\">Sony</a></div><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/camera\">Camera</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"448c21469ebba50706751ff593e8dde014c74fe5ff4e192329b9e2d94aa26f42","category":"Thai"}