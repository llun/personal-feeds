{"title":"Huawei เผยโฉมแรก Huawei P50 กล้องหลัง LEICA 4 ตัว ยังไม่กำหนดวันวางจำหน่ายเพราะปัญหาชิปขาดแคลน","link":"https://www.blognone.com/node/123014","date":1622798214000,"content":"<div><div><div><p>ในงานเปิดตัว HarmonyOS 2.0 เมื่อวันที่ 2 มิถุนายน Huawei ยังได้เผยวิดีโอสั้นช่วงท้ายงาน เผยโฉมแรกด้านหลังของ Huawei P50 เผยให้เห็นกล้องหลัง LEICA 4 ตัวและแฟลช 2 ตัว พร้อมระบุว่า Huawei P50 จะยกระดับการถ่ายภาพด้วยมือถือไปอีกขั้น และมาในดีไซน์เบาๆ แบบ “lightweight”</p>\n<p>Huawei ยังไม่ระบุวันวางจำหน่ายของ Huawei P50 เนื่องจากปัญหาที่คาดว่าเป็นปัญหาขาดแคลนชิป และระบุว่าบริษัทกำลังพยายามหาวิธีให้มือถือรุ่นนี้ถึงมือผู้ใช้ได้โดยเร็วที่สุด (“We’re trying to figure out how to make this great product available to you.”)</p>\n<p>การที่ Huawei ยังไม่ระบุวันวางจำหน่ายนี้และดูเหมือนจะมีปัญหาในการผลิตชิปนี้ ทำให้ข่าวลือว่า <a href=\"https://www.huaweicentral.com/breaking-huawei-started-using-snapdragon-chipsets-and-harmonyos-adopts-qualcomm-platform/\">Huawei จะใช้ชิป Snapdragon ใน P50 รุ่น 4G และใช้ชิป Kirin แค่ในรุ่น 5G</a> มีความเป็นไปได้มากขึ้น เพราะเป็นอีกทางเลือกหนึ่งในการแบ่งเบาภาระการผลิตชิป Kirin ของ Huawei เอง และ Huawei ก็เริ่มใช้ชิป Snapdragon ทั้งใน MatePad Pro และ MatePad 11 ไปก่อนหน้านี้แล้ว</p>\n<p>ที่มา - <a href=\"https://www.youtube.com/watch?v=y2101ics8jc\">Huawei HarmonyOS 2.0 Launch</a></p>\n<p><img src=\"https://www.blognone.com/sites/default/files/externals/5d1f720391cc18997348841628fda5e6.jpg\" /><img src=\"https://www.blognone.com/sites/default/files/externals/221ba6936a889d4c38ce163791d0c0a6.png\" /></p>\n<p><em>นาทีที่ 1:57:14</em></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18bd7e475ac529d3dc3ce549d3d57376af17593da8087ff29e3c85ae34082029","category":"Thai"}