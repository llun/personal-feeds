{"title":"Facebook เตรียมทำ Researcher API นักวิจัยศึกษาพฤติกรรมคนจากเพจและกลุ่มบน Facebook ได้","link":"https://www.blognone.com/node/123010","date":1622793896000,"content":"<div><div><div><p>Facebook เตรียมเปิดตัว Researcher API เปิดทางนักวิจัยศึกษาพฤติกรรมหรือสำรวจความคิดเห็นของคน กลุ่ม หรือเพจสาธารณะจากแพลตฟอร์ม Facebook ที่เปิดสาธารณะได้ง่ายขึ้น เตรียมเปิดตัวในปีนี้</p>\n<p>โดย API ใหม่นี้ช่วยให้นักวิจัยที่มีคุณสมบัติเหมาะสม เข้ามาศึกษากิจกรรมออนไลน์ต่างๆ ในสหรัฐอเมริกา รวมถึงข้อความโพสต์ของผู้ใช้งาน ซึ่ง Facebook ระบุว่าจะแสดงชื่อเป็น anonymous ซ่อน username เพื่อปกป้องความเป็นส่วนตัว นักวิจัยยังสามารถเข้าถึงตัวชี้วัดผู้ติดตามและสถิติการมีส่วนร่วมสำหรับกลุ่ม เหตุการณ์ และเพจต่างๆ ได้ด้วย</p>\n<p>การทำวิจัยหรือศึกษาพฤติกรรมคนใน Facebook เคยเป็นประเด็นอื้อฉาวจากกรณี Cambridge Analytica มาแล้ว ซึ่งตอนนั้นยังไม่มีมาตรการป้องกันการเข้าถึงข้อมูลจากบุคคลที่สามถูกดึงข้อมูลไปใช้โดยไม่รู้ตัว และไม่ได้ยินยอม</p>\n<p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" /></p>\n<p>Chaya Nayak หัวหน้าฝ่าย Open Research and Transparency ของ Facebook กล่าวว่า  Researcher API ออกแบบมาเพื่อนักวิจัยโดยเฉพาะ และจากการที่นักวิจัยสามารถเข้าถึงกลุ่ม เพจ หรือเหตุกาณ์ใดเหตุการณ์หนึ่งได้โดยเฉพาะนั้นจะช่วยให้การศึกษาวิจัยความเคลื่อนไหวที่ไม่ใช่กระแสหลักได้ด้วย</p>\n<p>ที่มา - <a href=\"https://www.engadget.com/facebook-researcher-api-fringe-groups-195545901.html?src=rss_b2c\">Engadget</a>, <a href=\"https://fort.fb.com/researcher-apis\">Researcher API</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/research\">Research</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ebdde535bf7210a4a0771826d3f91e11e5d0d8c80e3f6f5912e900cf97b57f45","category":"Thai"}