{"title":"แคนาดาเสนอโทษปรับ Hate Speech กว่า 5 แสนบาท ทำผิดซ้ำโดนปรับเป็นล้าน","link":"https://www.blognone.com/node/123449","date":1624843845000,"content":"<div><div><div><p>แคนาดาเสนอกฎหมายปรับโทษข้อความเกลียดชังบนอินเทอร์เน็ตหรือ Hate Speech หากทำผิดครั้งแรกโดนปรับ 20,000 ดอลลาร์แคนาดา ครั้งที่สองโดนปรับ 50,000 ดอลลาร์แคนาดา โดย Hate Speech ในที่นี้เน้นไปที่การแสดงความเกลียดชังต่อกลุ่มคน เชื้อชาติ</p>\n<p>ข่าวนี้เกิดขึ้นตามหลังข่าว ชายวัย 20 ปี ขับรถบรรทุกเข้าชนในบ้านที่มีสมาชิก 5 คนในออนแทรีโอ ซึ่งทำให้ทุกคนเสียชีวิต ยกเว้นเด็กหญิงอายุ 9 ขวบ ตำรวจระบุคดีนี้ว่าเป็นการแสดงความเกลียดชังชาวมุสลิม</p>\n<p>Steven Guilbeault รัฐมนตรีกรมมรดกแคนาดากล่าวว่า แพลตฟอร์มออนไลน์เป็นศูนย์กลางของการมีส่วนร่วม เป็นช่องทางติดต่อซึ่งกันและกัน ในขณะเดียวกันคำพูดบนโลกออนไลน์มีอำนาจมหาศาลเหนือในชีวิตประจำวันของชาวแคนาดา ซึ่งในการออกกฎนี้ได้ปรึกษากับประชาชนในวงกว้าง เพื่อวางกรอบงานด้านกฎหมายและระเบียบข้อบังคับที่เข้มงวด ยุติธรรม</p>\n<p>รัฐบาลจะออกเอกสารการอภิปรายทางเทคนิคโดยละเอียดในอีกไม่กี่สัปดาห์ข้างหน้า เพื่อแจ้งให้ชาวแคนาดาทราบถึงสาระสำคัญของกฎหมายที่เสนอนี้</p>\n<p>ที่มา - <a href=\"https://gizmodo.com/canada-to-make-online-hate-speech-a-crime-punishable-by-1847163213\">Gizmodo</a></p>\n</div></div></div><div><div>Topics: </div><div><div><a href=\"/topics/canada\">Canada</a></div><div><a href=\"/topics/hate-speech\">Hate Speech</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"907c7b59c217d07c7af5aeb94f2224e7d99e3002f78aa36ca0811755fb9de0f6","category":"Thai"}