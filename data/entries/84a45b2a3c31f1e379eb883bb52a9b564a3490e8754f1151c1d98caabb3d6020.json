{"title":"รวมเครื่องมือจากนักพัฒนาภายนอก เพื่อเสริมการใช้งาน Clubhouse","link":"https://www.blognone.com/node/121438","date":1614473815000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Wired รวบรวมเครื่องมือจากนักพัฒนาภายนอก ที่สร้างเพื่อช่วยเพิ่มความสามารถในการใช้งาน Clubhouse โซเชียลมีเดียสนทนาเสียงที่กำลังมาแรงตอนนี้ ซึ่งสะท้อนว่า Clubhouse มีคนใช้งานจริงจังและพยายามแก้ปัญหาของตนเอง คล้ายกับ Imgur ที่เกิดขึ้นเพราะ Reddit ในอดีตไม่สามารถอัปโหลดรูปภาพได้ หรือ Twitter ก็ต้องสร้างระบบจัดการ Hashtag ขึ้นมา หลังผู้ใช้งานพยายามจัดหัวเรื่องที่พูดคุยด้วยวิธีนี้</p>\n<p>ในบรรดาแอปที่สร้างขึ้นมาเพื่อรองรับ Clubhouse ก็มีทั้งแบบฟรีและไม่ฟรี รวบรวมมาดังนี้</p>\n<ul>\n<li><strong><a href=\"https://www.yoyo.club/\">YoYo Club</a></strong> เว็บรวมตารางห้องที่เตรียมจัดขึ้น แยกหมวดหมู่ให้ค้นหาได้สะดวก</li>\n<li><strong><a href=\"https://askclub.house/en\">Ask Clubhouse</a></strong> เว็บบอร์ดแยกสำหรับให้ผู้เข้าร่วมโพสต์คำถามส่งเข้าไป</li>\n<li><strong><a href=\"https://gethostnotes.com/\">Host Notes</a></strong> ใช้เพิ่มข้อมูลเพิ่มเติมในห้องสนทนา ลิงก์ ไปจนถึงสรุปการประชุม</li>\n<li><strong><a href=\"https://t.me/ClubHouseRec_bot\">Clubhouse Recorder</a></strong> บอต Telegram สำหรับบันทึกเสียงในห้องสนทนา</li>\n<li><strong><a href=\"https://www.clubpad.co/\">Clubpad</a></strong> รวมซาวด์ประกอบไว้เพิ่มลูกเล่นในห้องสนทนา</li>\n<li><strong>แอปย่อลิงก์</strong> อาทิ <a href=\"https://clublink.to/\">ClubLink</a>, <a href=\"https://clubhype.io/\">Clubhype</a> และ <a href=\"https://shorten.club/links/665292\">shorten.club</a></li>\n<li><strong>แอปตกแต่งอวาตาร์</strong> เพิ่มวงแหวนรอบ ๆ เช่น <a href=\"https://chpic.me/\">CHPic</a>, <a href=\"https://avatar.lvwzhen.com/\">Avatar Maker</a>, <a href=\"https://www.clubhouseglow.com/\">Clubhouse Glow</a></li>\n<li><strong><a href=\"https://direcon.com/\">Direcon</a></strong> เครื่องมือ Analytic บน Clubhouse มีค่าบริการรายเดือน</li>\n</ul>\n<p>ปัจจุบัน Clubhouse ยังไม่มี API ให้นักพัฒนาภายนอกอย่างเป็นทางการ และ Clubhouse ก็ยังไม่ออกมาให้แนวทางที่ชัดเจนเรื่องนี้ ทุกบริการจึงอาจใช้สิทธิของผู้ใช้งานแต่ละคนเพื่อขอเข้าถึงข้อมูล การใช้งานจึงมีความเสี่ยงด้วยเช่นกัน</p>\n<p>ที่มา: <a href=\"https://www.wired.com/story/clubhouse-booming-so-is-ecosystem-around-it/\">Wired</a></p>\n<p><img src=\"https://www.blognone.com/sites/default/files/externals/a32e84bd516e76f551e687705ff3f23c.png\" alt=\"Clubhouse\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/clubhouse\">Clubhouse</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84a45b2a3c31f1e379eb883bb52a9b564a3490e8754f1151c1d98caabb3d6020","category":"Thai"}