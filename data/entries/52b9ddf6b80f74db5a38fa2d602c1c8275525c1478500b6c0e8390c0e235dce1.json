{"title":"Telkomsel โอเปอเรเตอร์รายใหญ่ของอินโดนีเซีย ลงทุนใน Gojek เพิ่มอีก 300 ล้านดอลลาร์","link":"https://www.blognone.com/node/122607","date":1620663689000,"content":"<div><div><div><p>Telkomsel ผู้ให้บริการเครือข่ายโทรศัพท์มือถือรายใหญ่ของอินโดนีเซีย ประกาศลงทุนใน Gojek เป็นเงิน 300 ล้านดอลลาร์ ซึ่งเป็นเงินลงทุนส่วนหนึ่งในแผนก่อนที่ Gojek และ Tokopedia จะควบรวมกิจการกันเป็นบริษัทใหม่ที่คาดว่าจะใช้ชื่อ GoTo</p>\n<p>Gojek ระดมทุนไปแล้วมากกว่า 3,450 ล้านดอลลาร์ จากนักลงทุนรายใหญ่จำนวนมาก อาทิ กูเกิล, Facebook, PayPal, Visa และ Tencent สำหรับ Telkomsel นั้นบริษัทบอกว่าเป็นการลงทุนเพื่อขยายสู่ธุรกิจดิจิทัลและนวัตกรรมใหม่ ๆ จากก่อนหน้านี้เป็นพาร์ทเนอร์กันในแพ็คเกจอินเทอร์เน็ตสำหรับไรเดอร์</p>\n<p>Telkomsel เคยลงทุนใน Gojek ก่อนหน้านี้ไปเมื่อเดือนพฤศจิกายนปีที่แล้วด้วยเงิน 150 ล้านดอลลาร์</p>\n<p>ที่มา: <a href=\"https://techcrunch.com/2021/05/09/telkomsel-invests-an-additional-300-million-in-gojek/\">TechCrunch</a></p>\n<p><img src=\"https://www.blognone.com/sites/default/files/externals/3589198232cf6f3bfc5a1f3ae63b3418.png\" /></p>\n</div></div></div><div><div>Topics: </div><div><div><a href=\"/topics/gojek\">Gojek</a></div><div><a href=\"/topics/investment\">Investment</a></div><div><a href=\"/topics/indonesia\">Indonesia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52b9ddf6b80f74db5a38fa2d602c1c8275525c1478500b6c0e8390c0e235dce1","category":"Thai"}