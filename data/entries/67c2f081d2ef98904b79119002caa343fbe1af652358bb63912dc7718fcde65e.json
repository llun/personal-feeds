{"title":"แฮกเกอร์เปิดเผยช่องทางแฮก EA ซื้อล็อกอิน Slack แล้วหลอกไอทีซัพพอร์ตว่าโทรศัพท์หาย","link":"https://www.blognone.com/node/123161","date":1623598715000,"content":"<div><div><div><p>หลังจาง <a href=\"https://www.blognone.com/node/123115\">Electronic Arts ถูกแฮกข้อมูลจำนวนมาก</a> และกำลังข่มขู่บริษัทว่าจะเปิดซอร์สโค้ดของเกมต่างๆ ออกมา ตัวแทนกลุ่มแฮกเกอร์ก็ให้สัมภาษณ์กับ Motherboard ว่าสามารถแฮกระบบผ่านทางล็อกอิน Slack เป็นจุดเริ่มต้น</p>\n<p>กลุ่มแฮกเกอร์ไปซื้อ cookie สำหรับ Slack มาจากแฮกเกอร์กลุ่มอื่นในราคา 10 ดอลลาร์ เพื่อล็อกอินสวมรอยเป็นเหยื่อ จากนั้นส่งข้อความไปหาพนักงานไอพีซัพพอร์ตว่าโทรศัพท์หายเพื่อขอโทเค็นสำหรับการล็อกอินหลายขั้นตอนเพื่อเชื่อมต่อเข้าเครือข่ายภายในของ EA</p>\n<p>เมื่อล็อกอินสำเร็จแล้วคนร้ายสามารถเข้าถึงเซิร์ฟเวอร์คอมไพล์โค้ดได้ ทำให้สามารถดึงข้อมูลซอร์สโค้ดของเกมได้ทั้งหมด</p>\n<p>แนวทางของคนร้ายในครั้งนี้อาศัยทั้ง social engineering ผสมกับการแฮกระบบคอมพิวเตอร์โดยตรง การลงทุนซื้อ cookie สำหรับล็อกอินมีต้นทุนเพียง 10 ดอลลาร์ โดยเหยื่ออาจจะติดมัลแวร์หรือติดตั้งปลั๊กอินเบราว์เซอร์ที่กลายเป็นมัลแวร์ก็ได้ และคนร้ายจะข้ามกระบวนการล็อกอินไปได้ทั้งหมด</p>\n<p>ที่มา - <a href=\"https://www.vice.com/en/article/7kvkqb/how-ea-games-was-hacked-slack\">Vice</a></p>\n<p><img src=\"https://www.blognone.com/sites/default/files/externals/eba5951ad1e90945af16cd30e4d60b60.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67c2f081d2ef98904b79119002caa343fbe1af652358bb63912dc7718fcde65e","category":"Thai"}