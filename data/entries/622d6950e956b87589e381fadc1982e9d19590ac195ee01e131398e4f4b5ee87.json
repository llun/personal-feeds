{"title":"Next.js ออกเวอร์ชั่น 11 รองรับการทำภาพเบลอระหว่างโหลดอัตโนมัติ เพิ่มตัวย้ายแอปจาก React","link":"https://www.blognone.com/node/123236","date":1623830099000,"content":"<div><div><div><p>โครงการ Next.js เฟรมเวิร์คสำหรับการพัฒนาเว็บ ReactJS แบบ sever-side rendering (SSR) โดยมีฟีเจอร์สำคัญ ได้แก่</p>\n<ul>\n<li>รองรับ ESLint สามารถตรวจหาปัญหาของเฟรมเวิร์คได้ล่วงหน้า</li>\n<li>แพ็กเกจ <code>Image</code> ใหม่สามารถปรับขนาดภาพได้เอง, ทำภาพความละเอียดต่ำเพื่อให้แสดงผลได้เร็ว</li>\n<li>รองรับการย้ายแอป ReactJS ที่สร้างจากคำสั่ง Create React App มาเป็น Next.js อัตโนมัติ สามารถแปลง router กลายเป็นไฟล์ในโฟลเดอร์ <code>pages</code> ตามแนวทางของ Next.js</li>\n<li>ปรับปรุงประสิทธิภาพเวลาเริ่มแอปลดลง 24% ปรับปรุงกระบวนการโหลดสคริปต์ กำหนดแนวทางโหลดสคริปต์ส่วนต่างๆ เช่น ก่อนผู้ใช้เริ่มใช้งาน (<code>beforeInteractive</code>) สำหรับสคริปต์ที่จำเป็น และหลังผู้ใช้ใช้งานไปแล้ว (<code>afterInteractive</code>) สำหรับสคริปต์เช่นระบบ analytics</li>\n</ul>\n<p>นอกจากฟีเจอร์ของ Next.js เองแล้วทาง Vercel ยังเปิดบริการ Next.js Live บริการโค้ดบนเว็บแบบทำงานร่วมกันหลายคน โดยตอนนี้ยังเป็นบริการระดับพรีวิวอยู่</p>\n<p>Next.js 11 ต้องการ React 17 ขึ้นไป และมีการถอดฟีเจอร์เก่าๆ บางส่วนออกควรตรวจสอบ<a href=\"https://github.com/vercel/next.js/blob/canary/docs/upgrading.md\">เอกสารการอัพเกรด</a>ก่อนเริ่มใช้งาน</p>\n<p>ที่มา - <a href=\"https://nextjs.org/blog/next-11\">Next.js</a></p>\n<p><img src=\"https://nextjs.org/_next/image?url=%2Fstatic%2Fblog%2Fnext-11%2FBrowser.png&amp;w=1920&amp;q=75\" /></p>\n</div></div></div><div><div>Topics: </div><div><div><a href=\"/topics/nextjs\">Next.js</a></div><div><a href=\"/topics/react\">React</a></div><div><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"622d6950e956b87589e381fadc1982e9d19590ac195ee01e131398e4f4b5ee87","category":"Thai"}