{"title":"Bloomberg เผย Grab อาจนำบริษัทเข้าตลาดหุ้นในอเมริกาผ่านวิธี SPAC","link":"https://www.blognone.com/node/121665","date":1615613339000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สำนักข่าว Bloomberg อ้างแหล่งข่าวที่เกี่ยวข้อง เผยว่า Grab กำลังศึกษาวิธีนำบริษัทเข้าตลาดหุ้นอเมริกา ผ่านวิธีการ SPAC ซึ่งกำลังเป็นที่นิยมมาก สำหรับบริษัทที่ต้องการเข้าตลาดหุ้นอเมริกาในช่วงที่ผ่านมา แตกต่างจากวิธีการขายหุ้นต่อสาธารณะหรือไอพีโอ</p>\n<p>SPAC หรือ Special Purpose Acquisition Companies เป็นการจัดตั้งบริษัทที่ระดมทุนจากนักลงทุน มีเป้าหมายเพื่อซื้อธุรกิจสักอย่าง แล้วเปลี่ยนให้บริษัทที่ซื้อมาเข้าเป็นบริษัทในตลาดหุ้นแทน วิธีการนี้ช่วยลดขั้นตอนจากไอพีโอแบบเดิมซึ่งมีระยะเวลาและต้นทุน กรณีของ Grab นั้น มีรายงานว่าที่ปรึกษาทางการเงินทั้ง JPMorgan และ Morgan Stanley กำลังหาบริษัท SPAC ที่มีขนาดเหมาะสมในการซื้อกิจการอยู่</p>\n<ul>\n<li><strong>อ่านเพิ่มเติม:</strong> <a href=\"https://brandinside.asia/bi-knowledge-spac-one-of-the-method-to-listing-in-stock-exchange/\">มารู้จักกับ SPAC อีก 1 วิธีนำบริษัทเข้าซื้อขายในตลาดหุ้นที่ได้รับความนิยมในสหรัฐอเมริกา ณ ตอนนี้</a> - BrandInside</li>\n</ul>\n<p>ก่อนหน้านี้มีรายงานว่า Traveloka สตาร์ทอัพด้านการท่องเที่ยวระดับยูนิคอร์นจากอินโดนีเซีย ก็สนใจนำบริษัทเข้าตลาดหุ้นด้วยวิธีการ SPAC เช่นกัน</p>\n<p>ตัวแทนจากทั้ง Grab, JPMorgan และ Morgan Stanley ปฏิเสธที่จะให้ความเห็นต่อข่าวดังกล่าว</p>\n<p>ที่มา: <a href=\"https://www.bloomberg.com/news/articles/2021-03-10/softbank-backed-grab-said-to-mull-listing-with-spac-as-option\">Bloomberg</a></p>\n<p><img src=\"https://www.blognone.com/sites/default/files/externals/6c4b475c4b4f87bbf71d7d319d844731.jpg\" alt=\"Grab\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/grab\">Grab</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/ipo\">IPO</a></div><div class=\"field-item odd\"><a href=\"/topics/spac\">SPAC</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acd10dcc416a18f7a1bb88c2b3c41caf88ac878b5598e71d733d7037a4798310","category":"Thai"}