{"title":"Civilization VI ยกเครื่องระบบคนเถื่อนในเกม แยกหลายเผ่า จ้างคนเถื่อนทำงานได้","link":"https://www.blognone.com/node/121454","date":1614594606000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แฟนเกม Civilization คงทราบกันดีว่าในเกมมี \"คนเถื่อน\" (barbarian) ที่มาคอยทำลายสิ่งปลูกสร้างหรือยูนิตของเราในช่วงแรกๆ ของเกม แต่ภายหลังเมื่อวิทยาการก้าวหน้าขึ้น เราจะสามารถรับมือคนเถื่อนได้ไม่ยาก</p>\n<p>นับถึงปัจจุบัน แนวคิดคนเถื่อนของ Civilization ไม่ได้เปลี่ยนแปลงจากเกมภาคแรกๆ สักเท่าไร แต่ล่าสุด Civilization VI ออกอัพเดตใหม่ที่เป็นการเปลี่ยนแปลงระบบคนเถื่อนครั้งใหญ่ เพิ่มโหมด Barbarian Clans ที่คนเถื่อนแบ่งเป็น \"เผ่า\" (clan) โดยมีทั้งหมด 7 เผ่าที่ความสามารถแตกต่างกันไป เช่น เผ่าที่อยู่ในป่า ภูเขา ที่ราบ ริมทะเล ฯลฯ ถ้าหากคนเถื่อนเผ่านั้นอยู่ต่อได้นานๆ ก็จะกลายเป็น \"นครรัฐ\" (City-State) ในท้ายที่สุด</p>\n<p>ฝั่งผู้เล่นก็มีตัวเลือกในการรับมือคนเถื่อนอีกหลายรูปแบบ ไม่ใช่ต่อสู้กันอย่างเดียว เช่น สามารถใช้เงินจ้างคนเถื่อนทำงาน, จ่ายสินบนให้ไม่มารุกรานดินแดนของเรา, จ่ายเงินไถ่ตัวยูนิตที่ถูกยึดไปคืน เป็นต้น</p>\n<iframe width=\"640\" height=\"360\" src=\"https://www.youtube.com/embed/CN1BSmoFeUI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://civilization.com/news/entries/civilization-vi-february-2021-game-update-available-now/\">Civilization</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/civilization\">Civilization</a></div><div class=\"field-item odd\"><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcfb76cb147f57227cf0cdd332ed6689b8a13dbe3ea0a4aaf18edbe78501586c","category":"Thai"}