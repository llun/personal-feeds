{"title":"Intel ไตรมาส 1/2021 รายได้และกำไรลดลงเล็กน้อย","link":"https://www.blognone.com/node/122310","date":1619143212000,"content":"<div><div><div><p>อินเทลรายงานผลประกอบการของไตรมาสที่ 1 ปี 2021 รายได้รวมแบบบัญชี GAAP 19,673 ล้านดอลลาร์ ลดลง 1% เทียบกับไตรมาสเดียวกันในปีก่อน กำไรสุทธิ 3,361 ล้านดอลลาร์</p>\n<p>Pat Gelsinger ซีอีโออินเทลกล่าวว่าผลการดำเนินงานไตรมาสยังแข็งแกร่ง ถ้าสินค้าที่บริษัทเป็นผู้นำตลาด ขณะที่การตอบรับจากยุทธศาสตร์ <a href=\"https://www.blognone.com/node/121850\">IDM 2.0</a> ออกมาดีมาก ปีนี้เป็นปีที่สำคัญทั้งการวางรากฐานกลยุทธ์ และใช้ประโยชน์จากการเติบโตของอุตสาหกรรมเซมิคอนดักเตอร์</p>\n<p>กลุ่มธุรกิจพีซีมีจำนวนสินค้าส่งมอบเพิ่มขึ้น 38% เฉพาะสินค้ากลุ่มโน้ตบุ๊คเพิ่มขึ้นถึง 54% และเป็นสถิติใหม่สูงสุดของอินเทล ส่วนกลุ่มธุรกิจ Data Center อินเทลระบุว่าเห็นการฟื้นตัว ขณะที่ธุรกิจ IoT เติบโตดีกว่าที่บริษัทประเมิน โดย Mobileye มีรายได้เพิ่มขึ้นทำสถิติใหม่สูงสุดเช่นกัน</p>\n<p>ที่มา: <a href=\"https://www.intc.com/news-events/press-releases/detail/1460/intel-reports-first-quarter-2021-financial-results\">อินเทล</a></p>\n<p><img src=\"https://www.blognone.com/sites/default/files/externals/b09b9d11767abd8e0859ac48d00c2bb2.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"101e12661f8459128f0eadf6bdb9ef3c439c0eaee19d42e783363f191e607520","category":"Thai"}