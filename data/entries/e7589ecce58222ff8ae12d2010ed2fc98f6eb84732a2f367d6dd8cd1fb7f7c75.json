{"title":"Nintendo ทำ Game Builder Garage เครื่องมือช่วยเด็กสร้างเกมของตัวเองในเครื่อง Switch","link":"https://www.blognone.com/node/122538","date":1620282053000,"content":"<div><div><div><p>Nintendo เปิดตัว Game Builder Garage เครื่องมือสอนสร้างเกม เจาะกลุ่มเด็กอายุ 8 ปีขึ้นไป โดยใช้ Switch เป็นอุปกรณ์ในการสร้าง มาพร้อมชุดเครื่องมือสำเร็จรูปในการสร้างเกมง่ายๆ อย่างเกมรถแข่ง, เกมหนีออกจากห้องปริศนา เป็นต้น</p>\n<p>เว็บไซต์ CNET ได้เข้าถึงงานแถลงที่บริษัทเดโม่ให้ดูผ่าน Zoom พบว่า Game Builder Garage มีแพทเทิร์นเกมให้เด็กสร้าง 7 แบบ คือ On a Roll เกมกลิ้งบอล, Alien Blaster เกมยิงวัตถุประหลาด, Risky Run เกมวิ่งไปเรื่อยๆ ฝ่าด่านวิบาก, Mystery Room เกมไขปริศนาเอาตัวรอดจากห้อง,  Thrill Racer เกมแข่งรถ, Tag Showdown เกมต่อสู้ และ Super Person World ที่คล้ายกับเกม Super Mario 3D World</p>\n<p><img src=\"https://www.blognone.com/sites/default/files/externals/08865d65eed605377b93e9fa6d801680.png\" /></p>\n<p>เด็กๆ ใช้ Joy-Con เพื่อควบคุมการสร้างเกมได้ นอกเหนือจากการลากหน้าจอ สามารถเสียบสายเมาส์เพื่อทำงานได้ง่ายขึ้น (ไม่รองรับ Bluetooth) ตัว  Game Builder Garage มีโมดูลที่ในเกมเรียกว่า Nodons เป็นชุดคำสั่งที่ปรับแต่งเพิ่มเติมได้ ขึ้นอยู่กับจินตนาการของเด็ก เมื่อทำเกมเสร็จแล้วสามารถกดอัพโหลดเข้ามาในโปรไฟล์ได้ แต่ไม่สามารถแชร์ข้ามแพลตฟอร์มได้</p>\n<p><img src=\"https://www.blognone.com/sites/default/files/externals/8912e7af2135e1778e4fc65d314848f0.png\" /></p>\n<p>Game Builder Garage เปิดให้ดาวน์โหลดวันที่ 11 มิถุนายนนี้ขายในราคา 30 เหรียญ  มีขนาด 10.5 GB รองรับภาษา ญี่ปุ่น, ฝรั่งเศส, เยอรมัน, ดัตช์, รัสเซีย, สเปน, อิตาลี, เกาหลี, จีน, อังกฤษ</p>\n<p>Nintendo เคยมีไอเดียสอนเด็กสร้างเกมหรือทำโปรแกรมมิ่งมาแล้วจากการเปิดตัว Nintendo Labo ที่เป็น card box นำไปประกอบเอง เชื่อมต่อกับ Joy-Con ได้</p>\n<p>ที่มา - <a href=\"https://www.cnet.com/news/nintendo-game-builder-garage-teaches-kids-game-design/\">CNET</a>, <a href=\"https://www.nintendo.com/games/detail/game-builder-garage-switch/\">Nintendo</a></p>\n</div></div></div><div><div>Topics: </div><div><div><a href=\"/topics/nintendo\">Nintendo</a></div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7589ecce58222ff8ae12d2010ed2fc98f6eb84732a2f367d6dd8cd1fb7f7c75","category":"Thai"}