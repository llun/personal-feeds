{"title":"ฮาร์ดแวร์ตัวเองก็ไม่รอด ต้องเป็น Surface Pro 6 ขึ้นไปถึงได้อัพเกรด Windows 11","link":"https://www.blognone.com/node/123397","date":1624587523000,"content":"<div><div><div><p>หลังเปิดตัว Windows 11 มีความสับสนพอสมควรว่า ฮาร์ดแวร์แต่ละรุ่นจะได้ไปต่อหรือไม่ (<a href=\"https://www.blognone.com/node/123388\">สเปกฮาร์ดแวร์ขั้นต่ำที่รองรับ</a>)</p>\n<p>เว็บไซต์ PCWorld สอบถามไปยังไมโครซอฟท์ว่ามีฮาร์ดแวร์ Surface รุ่นไหนบ้างที่สามารถอัพเกรด Windows 11 ได้ ผลปรากฏว่า Surface รุ่นเก่าๆ หลายรุ่นไม่ได้ไปต่อ โดยฝั่งของ Surface Pro สามารถอัพเกรดได้ตั้งแต่ Surface Pro 6 เป็นต้นไปเท่านั้น</p>\n<ul>\n<li>Surface Pro 6, 7, 7+, X</li>\n<li>Surface Laptop 2, 3, 4, Go</li>\n<li>Surface Go 2</li>\n<li>Surface Book 2 (เฉพาะซีพียู 8th Gen), Book 3</li>\n</ul>\n<p>ไมโครซอฟท์ไม่ได้อธิบายเหตุผลชัดเจนว่า เพราะเหตุใด Surface บางรุ่นถึงไม่ได้อัพเกรดต่อ ซึ่ง PCWorld คาดว่าน่าจะมาจากประเด็นเรื่องชิป TPM 2.0 ที่เป็นสเปกขั้นต่ำของ Windows 11</p>\n<p><img src=\"https://www.blognone.com/sites/default/files/externals/3ce55691cb8663fea1617438cdc2adc8.jpg\" /></p>\n<p>Surface Pro 6 ที่ออกในปี 2018 เป็น Surface เก่าที่สุดที่สามารถอัพเกรด Windows 11 ได้</p>\n<p>ที่มา - <a href=\"https://www.pcworld.com/article/3622981/older-microsoft-surface-devices-cannot-upgrade-to-windows-11.html#tk.rss_all\">PCWorld</a></p>\n</div></div></div><div><div>Topics: </div><div><div><a href=\"/topics/microsoft-surface\">Microsoft Surface</a></div><div><a href=\"/topics/surface-pro-6\">Surface Pro 6</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a73deba5eb648a793a78aa86a975393826bd090dcce3084b186a7973a4492554","category":"Thai"}