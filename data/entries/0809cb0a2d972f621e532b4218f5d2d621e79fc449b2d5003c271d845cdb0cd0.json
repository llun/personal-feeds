{"title":"รัฐบาลโจ ไบเดน ลุยทำพลังงานไฟฟ้าจากลมนอกชายฝั่ง 30,000 เมกะวัตต์ คาดสร้างงานร่วม 7 หมื่นตำแหน่ง","link":"https://www.blognone.com/node/121937","date":1617072334000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>รัฐบาล โจ ไบเดน ออกคำสั่งบริหารลุยโครงการสร้างพลังงานไฟฟ้าจากลม ติดตั้งกังหันลมนอกขายฝั่ง ตั้งเป้าสร้างพลังงานไฟฟ้าให้ได้ 30,000 เมกะวัตต์ทั่วประเทศภายในปี 2030 คาดว่าจะสามารถสร้างพลังงานเพียงพอที่จะจ่ายไฟให้บ้าน 10 ล้านหลัง หลีกเลี่ยงการเพิ่มก๊าซคาร์บอนไดออกไซด์ 78 ล้านเมตริกตันสู่ชั้นบรรยากาศ</p>\n<p>นอกจากนี้ รัฐบาลยังประเมินว่าจะช่วยสร้างงาน 44,000 ตำแหน่งในฟาร์มกังหันลมและอีก 33,000 ตำแหน่งในชุมชนที่ร่วมสนับสนุนโครงการ</p>\n<p>พื้นที่ติดตั้งกังหันลมเริ่มที่ New York Bight พื้นที่น้ำลึกตรงชายฝั่ง Long Island และ New Jersey โดยผลการศึกษาจาก Wood Mackenzie ระบุว่าโครงการที่ New York Bight จะเพิ่มด้านการพัฒนาและการก่อสร้างได้ถึง 25,000 ตำแหน่งตั้งแต่ปี 2022-2030 ทางทำเนียบขาวระบุด้วยว่าจะเร่งพัฒนาและติดตั้ง และจะลงทุน 230 ล้านดอลลาร์สำหรับท่าเรือใดๆ ที่จะสนับสนุนโครงการเหล่านี้ พร้อมทั้งระดมทุน 3 พันล้านดอลลาร์ผ่านโครงการค้ำประกันเงินกู้พลังงานนวัตกรรม (Innovative Energy Loan Guarantee Program)</p>\n<p>จากรายงานของ Goldman School of Public Policy ระบุว่า สหรัฐฯจำเป็นต้องสร้างพลังงานแสงอาทิตย์และพลังงานลมใหม่อีกประมาณ 70,000 เมกะวัตต์ทุกปีเพื่อให้ได้โครงข่ายไฟฟ้าที่สะอาด 90%</p>\n<p><img alt=\"No Description\" src=\"https://www.blognone.com/sites/default/files/externals/ec7a5ffd53736195f227d6d6f6f2eefe.png\" ></p>\n<p>ที่มา - <a href=\"https://www.engadget.com/biden-administration-off-shore-wind-plan-204820118.html\">Engadget</a>, <a href=\"https://www.whitehouse.gov/briefing-room/statements-releases/2021/03/29/fact-sheet-biden-administration-jumpstarts-offshore-wind-energy-projects-to-create-jobs/\">ทำเนียบขาว</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/joe-biden\">Joe Biden</a></div><div class=\"field-item odd\"><a href=\"/topics/environment\">Environment</a></div><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/energy\">Energy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0809cb0a2d972f621e532b4218f5d2d621e79fc449b2d5003c271d845cdb0cd0","category":"Thai"}