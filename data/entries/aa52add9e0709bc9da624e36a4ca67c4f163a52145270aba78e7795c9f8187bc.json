{"title":"เฟซบุ๊กเปิดชุดข้อมูลวิดีโอนักแสดงกว่าสามพันคน ใช้ทดสอบความเท่าเทียมในโมเดลปัญญาประดิษฐ์","link":"https://www.blognone.com/node/122100","date":1617891249000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เฟซบุ๊กเปิดชุดข้อมูล Casual Conversations เป็นวิดีโอของนักแสดง 3,011 คน รวมกว่า 45,186 วิดีโอ ที่มีข้อมูลเพศ, อายุ, สีผิว, และสภาพแสง เพื่อใช้ตรวจสอบโมเดลปัญญาประดิษฐ์ว่ามีการโน้มเอียง (bias) ผลการทำนายค่าต่างๆ กับคนกลุ่มใดเป็นพิเศษหรือไม่</p>\n<p>แม้ว่าปัญญาประดิษฐ์จะมีประสิทธิภาพดีขึ้นมากในช่วงหลัง แต่เนื่องจากชุดข้อมูลที่ใช้ฝึกอาจจะไม่ได้ตรวจสอบว่ากระจายครบถ้วนทุกกลุ่มประชาชน หรือชุดข้อมูลเน้นกลุ่มประชากรบางกลุ่มเป็นพิเศษทำให้เกิดเหตุการณ์ผิดพลาดเช่น ซอฟต์แวร์ตรวจโรคไม่ได้แนะนำให้คนบางเชื้อชาติไปรักษา แม้จะมีอาการครบก็ตาม</p>\n<p>ชุดข้อมูล Casual Conversations นี้เฟซบุ๊กเปิดให้ใช้งานเพื่อวัดประสิทธิภาพของโมเดลปัญญาประดิษฐ์ด้านภาพและเสียงเท่านั้น และห้ามใช้งานบางด้าน เช่นนำภาพไปฝึกโมเดลตรวจจับเพศ, อายุ, หรือสีผิว</p>\n<p>ที่มา - <a href=\"https://ai.facebook.com/blog/shedding-light-on-fairness-in-ai-with-a-new-data-set\">Facebook AI</a></p>\n<p><img src=\"https://scontent.fbkk12-4.fna.fbcdn.net/v/t39.2365-6/170203454_3846613902126173_8119671893712661092_n.jpg?_nc_cat=103&amp;ccb=1-3&amp;_nc_sid=ad8a9d&amp;_nc_ohc=W_e-i9sP-1sAX-7CdCZ&amp;_nc_ht=scontent.fbkk12-4.fna&amp;oh=fc219543a8b35ddc1b18a14df008038f&amp;oe=6092FFBB\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa52add9e0709bc9da624e36a4ca67c4f163a52145270aba78e7795c9f8187bc","category":"Thai"}