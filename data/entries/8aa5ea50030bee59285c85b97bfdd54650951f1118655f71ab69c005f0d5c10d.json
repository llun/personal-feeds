{"title":"ไมโครซอฟท์เปิดเว็บให้ทัวร์ศูนย์ข้อมูล 3 มิติ พร้อมเผยการจัดตั้งศูนย์ข้อมูลเพิ่มหลายแห่ง","link":"https://www.blognone.com/node/122336","date":1619282110000,"content":"<div><div><div><p>ไมโครซอฟท์เปิดเว็บให้ทัวร์สำรวจศูนย์ข้อมูลทั่วไปในรูปแบบ 3 มิติผ่านเบราว์เซอร์บนพีซีหรือมือถือ</p>\n<p>โดยผู้เข้าชมสามารถเรียนรู้การทำงานของ <a href=\"https://www.blognone.com/node/121380\">Microsoft Cloud</a> ตั้งแต่ล็อบบี้เสมือนจริง ห้องเครือข่าย ห้องเซิร์ฟเวอร์ พื้นที่ปฏิบัติการ โครงสร้างพื้นฐาน และการรักษาความปลอดภัยของข้อมูล ไปจนถึงพลังงานหมุนเวียนที่ขับเคลื่อนศูนย์ข้อมูลทั่วโลกและนวัตกรรมต่าง ๆ เช่น ระบบระบายความร้อนสำหรับเซิร์ฟเวอร์ที่เก็บไว้ในถังของเหลวเดือด และ<a href=\"https://www.blognone.com/node/102886\">ศูนย์ข้อมูลแบบแยกส่วนที่ติดตั้งบนพื้นใต้น้ำทะเล</a></p>\n<p><img src=\"https://www.blognone.com/sites/default/files/externals/a8b4dc171343cbf677e896fdedbea2a3.jpeg\" /></p>\n<p>ปัจจุบัน Microsoft มีศูนย์ข้อมูลมากกว่า 200 แห่งและยังคงเติบโตอย่างต่อเนื่อง ครอบคลุมทั้งหมด 34 ประเทศทั่วโลก ซึ่งเชื่อมต่อเครือข่ายเข้าด้วยกันผ่านใยแก้วนำแสงใต้ทะเล ภาคพื้นดิน และใต้ดินมากกว่า 265,500 กิโลเมตร</p>\n<p>ยิ่งไปกว่านั้น คุณ Noelle Walsh รองประธานของกลุ่ม Cloud Ops &amp; Innovation ยังเผยว่าทางไมโครซอฟท์มีกำหนดที่จะประกาศแผนจัดตั้งศูนย์ข้อมูลเพิ่มอีกอย่างน้อย 10 ประเทศในปีนี้ โดยคาดการณ์ว่าจะสร้างศูนย์ข้อมูลใหม่เพิ่ม 50 - 100 แห่งในแต่ละปีเพื่ออนาคตอันใกล้นี้</p>\n<p>ผู้ที่สนใจสามารถเข้าชมศูนย์ข้อมูลของไมโครซอฟท์ได้ที่ <a href=\"https://news.microsoft.com/stories/microsoft-datacenter-tour\">Virtual Datacenter Experience</a></p>\n<p>ที่มา - <a href=\"https://news.microsoft.com/innovation-stories/microsofts-virtual-datacenter-grounds-the-cloud-in-reality\">Innovation Stories at Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/datacenter\">Datacenter</a></div></div></div>","author":"Phantip","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8aa5ea50030bee59285c85b97bfdd54650951f1118655f71ab69c005f0d5c10d","category":"Thai"}