{"title":"Square Enix เปิดตัว Dragon Quest XII ผู้สร้างระบุภาคนี้ “มีความเป็นผู้ใหญ่” มากขึ้น","link":"https://www.blognone.com/node/122884","date":1622106213000,"content":"<div><div><div><p>Square Enix เปิดตัว Dragon Quest XII ในไลฟ์สตรีมเมื่อวานนี้ ในวิดีโอมีเพียงโลโก้ Dragon Quest และเลข XII ที่เขียนด้วยเปลวเพลิง พร้อมเสียงภาษาญี่ปุ่นพูดว่า “คนเรามีชีวิตอยู่ไปเพื่ออะไร?” ยังไม่เปิดเผยวันวางจำหน่ายหรือเครื่องที่จะลง แต่คุณ Yuji Horii ผู้สร้างซีรีส์ Dragon Quest ระบุว่าตัวเกมจะวางจำหน่ายพร้อมกันทั่วโลก</p>\n<p>Horii ให้ข้อมูลเพิ่มเติมว่าภาคนี้ผู้เล่นจะต้องตัดสินใจเลือกเส้นทางชีวิตของตัวละคร และระบบต่อสู้จะเปลี่ยนไปเล็กน้อย แต่ไม่ถึงกับทำให้แฟนๆ Dragon Quest รู้สึกไม่ถนัด พร้อมทิ้งท้ายไว้ว่า “Dragon Quest ภาคนี้จะมุ่งเป้าไปที่ผู้เล่นที่เป็นผู้ใหญ่มากขึ้น” (“You could perhaps say it’s a Dragon Quest aimed at adults.”)</p>\n<p>ที่มา - <a href=\"https://kotaku.com/dragon-quest-xii-announced-hardware-is-tba-1846979983\">Kotaku</a></p>\n<p><img src=\"https://www.blognone.com/sites/default/files/externals/00bef8f4e4e0e9d9512ab544416d5151.png\" /></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9f0a57d89acdf39113fc3816c2c87a7186174c883c69745834734bc5f36d535","category":"Thai"}