{"title":"เปิดตัวหูฟังไร้สาย Pixel Buds A-Series ราคา 99 ดอลลาร์ ลดลงครึ่งหนึ่งจากรุ่นปกติ","link":"https://www.blognone.com/node/123001","date":1622766485000,"content":"<div><div><div><p>กูเกิลเปิดตัวหูฟังไร้สาย Pixel Buds A-Series ที่จับตลาดล่างลงมาจาก Pixel Buds รุ่นปกติ ขายในราคา 99 ดอลลาร์ (รุ่นปกติขาย 179 ดอลลาร์)</p>\n<p>ดีไซน์ของ Pixel Buds A-Series คล้ายกับ <a href=\"https://www.blognone.com/node/112545\">Pixel Buds Gen 2</a> ทั้งตัวหูฟังและเคส มีให้เลือก 2 สีคือ ขาว Clearly White และเทา Dark Olive</p>\n<p>จุดต่างในแง่ฮาร์ดแวร์คือ Pixel Buds A-Series กันน้ำเฉพาะตัวหูฟัง (รุ่นใหญ่กันน้ำที่เคสด้วย), ไม่รองรับการชาร์จเคสแบบไร้สาย, มีฟีเจอร์ตัดเสียงรบกวนตอนคุยโทรศัพท์ แต่ไม่ตัดเสียงลม และไม่สามารถใช้ท่า swipe เพื่อปรับระดับเสียงได้ ทำได้แต่แตะเพื่อหยุดหรือเล่นเพลงต่อเท่านั้น</p>\n<p>ในแง่ฟีเจอร์ทางซอฟต์แวร์ มี Adaptive Sound ปรับระดับความดังเสียงตามสภาพแวดล้อม, รองรับคำสั่งเสียง Hey Google เหมือนกับ Pixel Buds รุ่นใหญ่ อันที่หายไปคือ Attention Alerts การแจ้งเตือนเสียงจากด้านนอกเผื่อมีเหตุการณ์รอบตัวเกิดขึ้น</p>\n<p>แบตเตอรี่ใช้ได้นาน 5 ชั่วโมงสำหรับฟังเพลงต่อเนื่อง ถ้ารวมแบตในเคสด้วยใช้ได้ 24 ชั่วโมง มีระบบชาร์จเร็ว 15 นาทีได้แบตเตอรี่มา 3 ชั่วโมง ซึ่งอยู่ในระดับเท่ากับ Pixel Buds รุ่นใหญ่</p>\n<p><img src=\"https://www.blognone.com/sites/default/files/externals/a3b9f7c9299ea41fc8448b9a6da2bea6.png\" /></p>\n<p><img src=\"https://www.blognone.com/sites/default/files/externals/98eb5d489e1edfaac2810003e0740b68.png\" /></p>\n<p>ที่มา - <a href=\"https://blog.google/products/pixel-buds/introducing-a-series/\">Google</a></p>\n</div></div></div><div><div>Topics: </div><div><div><a href=\"/topics/google-pixel-buds\">Google Pixel Buds</a></div><div><a href=\"/topics/earphones\">Earphones</a></div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08cecb3b56501754020724af738c20f3141ce32de75cac1eedf00f9f7180a704","category":"Thai"}