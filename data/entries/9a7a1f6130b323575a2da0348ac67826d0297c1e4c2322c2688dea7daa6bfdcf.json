{"title":"Pinduoduo อีคอมเมิร์ซมาแรงในจีนมียอดผู้ใช้ต่อวันในปี 2020 แซง Alibaba แล้ว","link":"https://www.blognone.com/node/121742","date":1615998632000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Pinduoduo อีคอมเมิร์ซจีนที่กำลังมาแรง ตอนนี้มีจำนวนผู้ใช้แอคทีฟต่อวันในปีที่แล้วถึง 788 ล้านราย โดยถือเป็นจุดหมายสำคัญเพราะจำนวนผู้ใช้ของ Pinduoduo ได้แซงคู่แข่งอย่าง Alibaba ไปแล้ว</p>\n<p>สำหรับ Pinduoduo เป็นแอปอีคอมเมิร์ซจีนที่กำลังมาแรงมาก โดยจับกลุ่มลูกค้าในเมืองเล็กของจีน ตัวแอปโด่งดังขึ้นมาจากการกำจัดผู้ค้าคนกลางด้วยการขายสินค้าอย่างผลไม้หรือของใช้ในชีวิตประจำวันในราคาถูก แต่ช่วงหลังได้เริ่มขยายกิจการมาขายทุกอย่างแม้กระทั่ง iPhone</p>\n<p>Pinduoduo <a href=\"https://www.blognone.com/node/104162\">ไอพีโอเข้าตลาดหุ้น Nasdaq</a> เมื่อสองปีที่แล้ว ปัจจุบันมี Tencent เป็นผู้ถือหุ้นและพาร์ทเนอร์ใหญ่ ซึ่งจำนวนแอคทีฟรายวันที่รายงานพร้อมผลประกอบการไตรมาสของปีที่แล้วอยู่ที่ 788 ล้านราย ซึ่งสูงกว่าคู่แข่งอย่าง Alibaba ที่ 779 ล้านรายเล็กน้อย แต่ในกลุ่มผู้ใช้แอคทีฟรายเดือน Pinduoduo อยู่ที่ 720 ล้านราย ในขณะที่ Alibaba ยังนำอยู่มากที่ 902 ล้านราย โดยบริษัท Pinduoduo ยังคงมีผลประกอบการขาดทุนสุทธิที่ 1.38 พันล้านหยวนในไตรมาสสุดท้าย ลดลงจาก 1.75 พันล้านหยวนในปีก่อนหน้า</p>\n<p>ตลาดอีคอมเมิร์ซจีนนั้นยังเติบโตได้อีกมาก ด้วยจำนวนผู้ใช้อินเทอร์เน็ตที่ 989 ล้านคนในปีที่แล้ว และเป้าหมายหลักของ Pinduoduo คือจะขายผลิตภัณฑ์การเกษตรให้ได้ถึง 1.45 แสนล้านดอลลาร์ต่อปีในปี 2025 ซึ่งซีอีโอของ Pinduoduo หวังว่าบริษัทจะเป็นผู้ขายสินค้าอุปโภคบริโภครายใหญ่ที่สุดในโลกให้ได้</p>\n<p>ที่มา - <a href=\"https://techcrunch.com/2021/03/17/pinduoduo-surpasses-alibaba/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/6687fe7b90f1b3976967f5de6ea6967e.png\" ><br />\nภาพจาก <a href=\"https://stories.pinduoduo-global.com/articles/his-online-strawberry-store-helped-double-the-incomes-of-70-farmers\">Pinduoduo</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/pinduoduo\">Pinduoduo</a></div><div class=\"field-item odd\"><a href=\"/topics/alibaba\">Alibaba</a></div><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/e-commerce\">E-commerce</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a7a1f6130b323575a2da0348ac67826d0297c1e4c2322c2688dea7daa6bfdcf","category":"Thai"}