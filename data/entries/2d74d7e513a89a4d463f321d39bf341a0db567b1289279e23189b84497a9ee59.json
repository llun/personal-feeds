{"title":"Microsoft Teams เพิ่มขนาดห้องประชุมออนไลน์ สูงสุด 20,000 คน, แชทคุยคนนอกองค์กร","link":"https://www.blognone.com/node/122933","date":1622434340000,"content":"<div><div><div><p>ไมโครซอฟท์ประกาศของใหม่ที่อัพเดตใน Microsoft Teams ตลอดเดือนพฤษภาคม บางอย่างเป็นฟีเจอร์ที่เคยประกาศแล้วแต่เพิ่งปล่อย เช่น <a href=\"https://www.blognone.com/node/121483\">Presenter Mode</a> เห็นตัวคนพูดพร้อมสไลด์บรรยาย</p>\n<p>ของใหม่อย่างอื่นที่น่าสนใจได้แก่</p>\n<ul>\n<li>รองรับการประชุมขนาดใหญ่ 1,000 คนแบบแชทคุย ทำโพล มีรีแอคชั่นได้ ถ้าเอารับชมอย่างเดียวได้ 10,000 คน และไมโครซอฟท์ใจดีเพิ่มลิมิตให้เป็น 20,000 คนตลอดปี 2021</li>\n<li>เพิ่มรายการ Share content ที่มีไฟล์ PowerPoint ที่ต้องใช้มาเรียงไว้ก่อนนำเสนอ แก้ปัญหาหาไฟล์ไม่เจอตอนนำเสนองาน</li>\n<li>เพิ่มตัวตั้งเวลา (timer) สำหรับการแบ่งห้องย่อย (breakout room) พอครบเวลาแล้ว ห้องย่อยจะปิดเอง ทุกคนจะกลับมารวมกันในห้องใหญ่</li>\n<li>ผู้ใช้ Teams บนแมค รองรับ noise suppression แก้เสียงรบกวนภายนอกแล้ว (วินโดวส์ได้ไปก่อนแล้ว)</li>\n<li>ฟีเจอร์โทรคุยด้วยเสียง รองรับ call merge รวมสายเข้าด้วยกันแล้ว</li>\n<li>ฟีเจอร์แชท รองรับคุยกับคนนอกองค์กร ได้สูงสุด 250 คนในห้องเดียวกัน</li>\n</ul>\n<p><img src=\"https://www.blognone.com/sites/default/files/externals/a4677bbd4958342af6dd565f08e2d399.jpg\" /></p>\n<p>ที่มา - <a href=\"https://techcommunity.microsoft.com/t5/microsoft-teams-blog/what-s-new-in-microsoft-teams-may-2021/ba-p/2391927\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d74d7e513a89a4d463f321d39bf341a0db567b1289279e23189b84497a9ee59","category":"Thai"}