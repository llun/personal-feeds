{"title":"Crash Bandicoot 4 ออกเวอร์ชันพีซี บังคับต่อเน็ตเพื่อเช็ค DRM, โดนแคร็กแล้ว","link":"https://www.blognone.com/node/121910","date":1616982585000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อกลางปีที่แล้ว <a href=\"https://www.blognone.com/node/117062\">Activision ออกเกม Crash Bandicoot 4: It’s About Time</a> บนแพลตฟอร์มคอนโซลเจนก่อน (PS4, Xbox One) มาถึงเดือนนี้ Crash Bandicoot 4 ออกเวอร์ชันคอนโซลเจนใหม่ (PS5, Xbox Series X) และพีซี</p>\n<p>ประเด็นน่าสนใจอยู่ที่เวอร์ชันพีซี ที่ต้องซื้อผ่าน Battle.net ของ Activision Blizzard เท่านั้น แถมยังบังคับต่อเน็ตตลอดเวลาด้วยเหตุผลเรื่อง DRM (ตัวเกมเป็นเกมออฟไลน์ที่ไม่ต้องใช้เน็ตแต่อย่างใด) ในขณะที่เวอร์ชันคอนโซลไม่มีข้อบังคับเรื่องต่อเน็ตแบบเดียวกันนี้</p>\n<p>การบังคับต่อเน็ตย่อมทำให้แฟนๆ เกมไม่พอใจ แถมยังมีจังหวะเซิร์ฟเวอร์ Battle.net ล่มชั่วคราว ทำให้เข้าเกมไม่ได้อีกด้วย เท่านั้นยังไม่พอ มีกลุ่มแคร็กเกมชื่อ Empress ระบุว่าสามารถแคร็ก Crash 4 เพื่อตัดระบบเช็คการต่อเน็ตได้แล้วด้วย</p>\n<p><img alt=\"No Description\" src=\"https://www.blognone.com/sites/default/files/externals/afd135068bc38cb9a0b4746a4c825299.jpg\" ></p>\n<p>ที่มา - <a href=\"https://www.pcgamer.com/crash-bandicoot-4-a-game-with-no-online-features-was-unplayable-when-blizzards-login-servers-went-down/\">PCGamer</a>, <a href=\"https://arstechnica.com/gaming/2021/03/activision-releases-online-only-pc-game-without-online-content-cracked-in-one-day/\">Ars Technica</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/crash-bandicoot\">Crash Bandicoot</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/drm\">DRM</a></div><div class=\"field-item odd\"><a href=\"/topics/activision\">Activision</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e53fb77290428fe183da5661396997d9ffa40db8e2f8761ef5fa49b97c41b4df","category":"Thai"}