{"title":"อยู่ในโลกเสมือนก็หนีโฆษณาไม่พ้น Oculus เริ่มแสดงโฆษณาแบบ VR แล้ว","link":"https://www.blognone.com/node/123249","date":1623894628000,"content":"<div><div><div><p>โมเดลธุรกิจของ Facebook ทั้งองค์กรคือการโฆษณา ทำให้ Oculus เป็นหน่วยธุรกิจล่าสุดที่หนีไม่พ้น ต้องเริ่มแสดงโฆษณาในโลก VR กันบ้างแล้ว</p>\n<p>ผู้ใส่แว่น Oculus จะเริ่มเห็นการทดสอบโฆษณาในเกม VR โดยแสดงเป็นแบนเนอร์ในสภาพแวดล้อมเสมือน (สีเขียวในภาพตัวอย่าง) เมื่อเอาคอนโทรลเลอร์ชี้ไปที่แบนเนอร์ก็สามารถคลิกไปดูรายละเอียดได้ ตอนนี้เกมที่เริ่มทดสอบโฆษณาคือเกม Blaston และเกมอื่นๆ อีกจำนวนหนึ่ง</p>\n<p>Facebook ให้เหตุผลของการโฆษณาในโลก VR ว่าต้องการสร้างรายได้เพิ่มเติมให้นักพัฒนาเกม VR และเป็นการสนับสนุนโครงการ VR ของบริษัทในระยะยาวด้วย</p>\n<p><img src=\"https://www.blognone.com/sites/default/files/externals/6cfbf7faef5d6e024ca1ba2fe66e8dd6.jpeg\" /></p>\n<p>ที่มา - <a href=\"https://about.fb.com/news/2021/06/testing-in-headset-vr-ads/\">Oculus</a></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/facebook\">Facebook</a></div><div><a href=\"/topics/advertising\">Advertising</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1a8f17bb3c9114717eaa605793e89ea43df2ce18b1ef59be86c786491e4ed6b","category":"Thai"}