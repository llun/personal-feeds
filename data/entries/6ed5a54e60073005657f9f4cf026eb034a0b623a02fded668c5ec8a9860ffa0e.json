{"title":"เติ้งอิ่งเชา","link":"https://markpeak.net/deng-yingchao/","date":1612779491000,"content":"<p><em>ภาพประกอบ: จากซ้าย เติ้งเสี่ยวผิง, เติ้งอิ่งเชา, ซ่งชิงหลิง</em></p>\n<p>พรรคเพื่อไทยเริ่มทำ podcast (แบบวิดีโอเห็นหน้า) ใช้ชื่อรายการว่า What Happened to the 5th Tiger? เสือ (เศรษฐกิจ) ตัวที่ 5 หายไปไหน</p>\n<p>ตอนแรกของรายการที่ออนแอร์ในวันที่ 7 ก.พ. 2021 มีแขกคนแรกคือ อ.พันศักดิ์ วิญญรัตน์</p>\n<p><iframe class='youtube-player' width='700' height='394' src='https://www.youtube.com/embed/A36ssGMaBdk?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=en-US&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe></p>\n<p>ตัวผมเองเคยไปสัมภาษณ์ อ.พันศักดิ์ เมื่อหลายปีก่อนและก็ยังคุ้นเคยกันอยู่ เคยฟังหลายเรื่องที่พูดในรายการนี้มาก่อนแล้ว</p>\n<p>แต่อันที่เป็นของใหม่เพิ่งเคยฟัง คือ เบื้องหลังการเจรจายุติสงครามเขมร 4 ฝ่าย จากนั้นเข้าสู่นโยบายเปลี่ยนสนามรบเป็นสนามการค้า ในสมัยรัฐบาลชาติชาย (2531-2534)</p>\n<p>ปัจจัยสำคัญของการเจรจาสันติภาพคือจีน ซึ่งเป็นผู้สนับสนุนเขมรแดงอยู่ ดังนั้นต้องไปคุยให้ฝ่ายจีนเห็นด้วยกับการเจรจาสันติภาพก่อน</p>\n<p>ทีมของฝ่ายไทยที่ไปเจรจากับจีน มี อ.พันศักดิ์ กับ อ.ไกรศักดิ์ ชุณหะวัณ ลูกชายของ พล.อ.ชาติชาย ซึ่งทั้งสองคนอยู่ในคณะที่ปรึกษาบ้านพิษณุโลก (ณ ตอนนั้น) สิ่งที่น่าสนใจคือเมื่อไปถึงจีนแล้ว คนแรกที่เข้าพบคือ เติ้งอิ่งเชา (<a href=\"https://en.wikipedia.org/wiki/Deng_Yingchao\">Deng Yingchao</a>) ภรรยาของนายกรัฐมนตรีโจวเอินไหล (ที่ตายไปก่อนแล้วในปี 1976 ซึ่งเป็นช่วงก่อนนั้นหลายปี)</p>\n<p>ตัวโจวเอินไหลถือเป็นรัฐบุรุษคนสำคัญของจีน ซึ่งมีคนเขียนถึงไปเยอะมากแล้ว คงไม่ต้องเขียนถึงซ้ำอีก (ประวัติย่อในเว็บ 101)</p>\n<div class=\" content_cards_card content_cards_domain_www-the101-world\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.the101.world/in-remembrance-of-zhou-enlai/\">\n\t\t\t\t\t<img src=\"https://www.the101.world/wp-content/uploads/2021/01/20210108-Piti-banner.jpg\" alt=\"ถ้าไม่มีโจว เอินไหล... ก็ไม่มีมหาอำนาจจีนในวันนี้\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.the101.world/in-remembrance-of-zhou-enlai/\">\n\t\t\tถ้าไม่มีโจว เอินไหล... ก็ไม่มีมหาอำนาจจีนในวันนี้\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.the101.world/in-remembrance-of-zhou-enlai/\">\n\t\t\t<p>ปิติ ศรีแสงนาม เขียนถึง 'โจว เอินไหล' หนึ่งในมหาบุรุษที่ชาวจีนเคารพรักมากที่สุด ในวาระครบรอบ 45 ปีการถึงแก่อสัญกรรม</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://www.the101.world/wp-content/uploads/2018/06/cropped-the101world-logo-150x150.jpg\" alt=\"The 101 World\" class=\"content_cards_favicon\"/>\t\tThe 101 World\t</div>\n</div>\n<p>อ.พันศักดิ์เล่าในคลิปนี้ว่า ไปพบกับเติ้งอิ่งเชาตอนตี 2 ที่เธอกำลังผัดก๋วยเตี๋ยวอยู่ (ฟังแล้วก็งงๆ ว่าทำไมต้องผัดก๋วยเตี๋ยวตอนตี 2) โดย พล.อ.ชาติชาย ฝากรังนกมาให้เป็นของขวัญ จากนั้นวันถัดไป ก็ค่อยไปเจรจากับคณะผู้บริหารของรัฐบาลจีนต่อ</p>\n<p>เนื่องจากไม่เชี่ยวชาญประวัติศาสตร์จีนมากนัก ฟังแล้วก็งงๆ ว่าทำไมต้องไปเจอเติ้งอิ่งเช่าก่อน เลยไปค้นประวัติดู</p>\n<p>พบคำตอบว่า เติ้งอิ่งเชานี้คือผู้หญิงที่สำคัญเป็นอันดับต้นๆ ของพรรคคอมมิวนิสต์จีนเลยก็ว่าได้</p>\n<p>เติ้งอิ่งเชา อยู่กับวงการการเมืองของจีนมาตั้งแต่สมัยสาวๆ เพราะเธอเป็นหนึ่งใน &#8220;<a href=\"https://markpeak.net/modern-china/\">ขบวนการ 4 พฤษภา</a>&#8221; ที่เปรียบเป็น &#8220;ต้นธาร&#8221; ของพรรคคอมมิวนิสต์จีนเลยก็ว่าได้ (ผู้นำขบวนการคืออาจารย์มหาวิทยาลัยยุคนั้น ซึ่งเป็นอาจารย์ของเหมาเจ๋อตง และคนอื่นๆ) และเธอก็ได้พบกับสามีในอนาคตคือ โจวเอินไหล ในขบวนการนี้เช่นกัน</p>\n<p>เติ้งอิ่งเชา เข้าเป็นสมาชิกพรรคคอมมิวนิสต์จีนในปี 1925 และมีประสบการณ์ในการเดินทางไกล (Long March) แถมยังรอดมาได้ ในช่วงก่อตั้งประเทศ เธอมีบทบาทในการไปเชิญ ซ่ง ชิ่งหลิง (Song Ching Ling) ภรรยาม่ายของซุนยัตเซ็น ผู้ก่อตั้งประเทศจีนยุคสาธารณรัฐ มาที่ปักกิ่งเพื่อเตรียมก่อตั้งรัฐบาลใหม่</p>\n<p>หลังจากนั้น เติ้งอิ่งเชา ก็ดำรงตำแหน่งสำคัญๆ หลายอย่างของพรรค และสภาประชาชน (แต่ไม่เคยอยู่ในตำแหน่งของรัฐบาล)</p>\n<p>ครอบครัวของโจวเอินไหลยังมีความสัมพันธ์อันดีกับประเทศไทย โดยมีศูนย์กลางเชื่อมคือครอบครัวของสังข์ พัธโนทัย ที่ปรึกษาของจอมพล ป. ที่ส่งลูกชายและลูกสาวไปอยู่กับครอบครัวโจวเอินไหลนานหลายปี ซึ่งในภายหลังครอบครัวพัธโนทัยก็มีบทบาทใน &#8220;การทูตปิงปอง&#8221; อันลือลั่นด้วย</p>\n<div class=\" content_cards_card content_cards_domain_www-bangkokbiznews-com\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.bangkokbiznews.com/recommended/detail/1692\">\n\t\t\t\t\t<img src=\"https://image.bangkokbiznews.com/kt/media/image/advertorial/2019/10/02/1692/750x422_1692_1569985497.jpg\" alt=\"ครอบครัว “พัธโนทัย” ตำนานเชื่อมความสัมพันธ์ จีน-ไทย\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.bangkokbiznews.com/recommended/detail/1692\">\n\t\t\tครอบครัว “พัธโนทัย” ตำนานเชื่อมความสัมพันธ์ จีน-ไทย\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.bangkokbiznews.com/recommended/detail/1692\">\n\t\t\t<p>เรื่องราวของเด็กหญิงไทยคนหนึ่งที่กลายมาเป็นบุตรบุญธรรมของนายกฯ โจว เอินไหล โดย Wang Fengjuan, Shi Guang</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://image.bangkokbiznews.com/kt/assets/imgs/icn/favicon.ico\" alt=\"https://www.bangkokbiznews.com/\" class=\"content_cards_favicon\"/>\t\thttps://www.bangkokbiznews.com/\t</div>\n</div>\n<p>ช่วงที่ทีมของ อ.พันศักดิ์ กับ อ.ไกรศักดิ์ ไปเยือนเติ้งอิ่งเชา (น่าจะราวปี 2531-2532 หรือปี 1988-1989) ถือเป็นช่วงบั้นปลายของเธอแล้ว เพราะเธอลาออกจากตำแหน่งสำคัญต่างๆ ในช่วงนี้ (1985 เป็นต้นมา) ป่วยหนักในปี 1990 และเสียชีวิตในปี 1992</p>\n<p>แต่อิทธิพลของเติ้งอิ่งเชาในพรรคคอมมิวนิสต์จีนตั้งแต่ช่วงแรก ก็ไม่น่าแปลกใจว่าในทางการทูตแล้ว เราต้องไปเยือนเธอก่อน เพื่อเปิดช่องทางให้ทุกอย่างง่ายขึ้นนั่นเอง</p>\n<p>หมายเหตุ: เคยมี<a href=\"http://www.osaoldbook2.com/product.detail_1007403_th_6158022\">หนังสือเขียนถึงเติ้งอิ่งเชาเป็นภาษาไทย</a>ด้วย แต่เก่ามากแล้ว (พิมพ์ปี 2532)</p>The post <a href=\"https://markpeak.net/deng-yingchao/\">เติ้งอิ่งเชา</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"6ed5a54e60073005657f9f4cf026eb034a0b623a02fded668c5ec8a9860ffa0e","category":"Thai"}