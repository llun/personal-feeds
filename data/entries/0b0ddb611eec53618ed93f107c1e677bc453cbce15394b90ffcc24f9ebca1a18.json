{"title":"กองทุน Blackstone ประกาศซื้อกิจการ IDG เจ้าของ IDC, CIO, PCWorld มูลค่าดีล 1,300 ล้านดอลลาร์","link":"https://www.blognone.com/node/123018","date":1622849866000,"content":"<div><div><div><p>กองทุน Blackstone ประกาศซื้อกิจการ International Data Group หรือ IDG กลุ่มธุรกิจสื่อและข้อมูลด้านเทคโนโลยี ที่มูลค่า 1,300 ล้านดอลลาร์ ต่อจากกลุ่มบริษัทเจ้าของเดิม Oriental Rainbow</p>\n<p>IDG เป็นเจ้าของบริษัทวิจัยด้านตลาดเทคโนโลยีที่คุ้นชื่ออย่าง IDC และยังเป็นเจ้าของสื่อด้านเทคโนโลยีหลายราย อาทิ CIO, Computerworld, Macworld, PCWorld ซึ่งเคยเป็นสื่อสิ่งพิมพ์ แต่ปัจจุบันปรับรูปแบบเป็นดิจิทัลแทน</p>\n<p>Peter Wallace หัวหน้าฝ่ายการลงทุนในตราสารทุนของ Blackstone อธิบายเหตุผลของการซื้อกิจการ IDG ว่า เนื่องจาก IDG มีข้อมูลและบทวิเคราะห์ที่มีคุณภาพในแวดวงเทคโนโลยี ซึ่งเป็นสิ่งจำเป็นมากขึ้น</p>\n<p>สัปดาห์ที่ผ่านมาอาจเรียกได้ว่าเป็นสัปดาห์แห่งดีลซื้อกิจการเทคโนโลยี ของบรรดาบริษัทจัดการกองทุน ตั้งแต่ <a href=\"https://www.blognone.com/node/122991\">Cloudera</a>, <a href=\"https://www.blognone.com/node/122986\">Stack Overflow</a> และ <a href=\"https://www.blognone.com/node/122999\">FireEye</a></p>\n<p>ที่มา: <a href=\"https://www.idg.com/news/blackstone-to-acquire-international-data-group/\">IDG</a></p>\n<p><img src=\"https://www.blognone.com/sites/default/files/externals/3c873fd2ec15caefe59d8e50cb9bebbe.jpg\" /></p>\n</div></div></div><div><div>Topics: </div><div><div><a href=\"/topics/idg\">IDG</a></div><div><a href=\"/topics/idc\">IDC</a></div><div><a href=\"/topics/acquisition\">Acquisition</a></div><div><a href=\"/topics/macworld\">MacWorld</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b0ddb611eec53618ed93f107c1e677bc453cbce15394b90ffcc24f9ebca1a18","category":"Thai"}