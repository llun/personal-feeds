{"title":"OpenSSL ออกแพชต์แก้ช่องโหว่เปิดทางใบรับรองธรรมดาทำตัวเป็น CA","link":"https://www.blognone.com/node/121897","date":1616779650000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>OpenSSL ออกแพตช์เวอร์ชั่น 1.1.1k แก้ไขช่องโหว่ร้ายแรงสูงสองรายการที่เปิดทางให้แฮกเกอร์ออกใบรับรองปลอม และอาจทำเซิร์ฟเวอร์แครช</p>\n<p>ช่องโหว่ CVE-2021-3450 เป็นช่องโหว่ที่เปิดทางให้แฮกเกอร์ใช้ใบรับรองทั่วไปทำตัวเป็น certification authority (CA) แล้วนำไปรับรองใบรับรองอื่นๆ ได้ เปิดทางให้แฮกเกอร์สร้างใบรับรองสำหรับโดเมนอื่นๆ ที่ไม่ได้เป็นเจ้าของเอง แม้ช่องโหว่นี้จะร้ายแรง แต่ไคลเอนต์ที่จะได้รับผลกระทบต้องเปิดฟีเจอร์ <code>X509_V_FLAG_X509_STRICT</code> ซึ่งค่าเริ่มต้นไม่ได้เปิดเอาไว้</p>\n<p>อีกช่องโหว่คือ CVE-2021-3449 เปิดทางให้แฮกเกอร์ยิงแพ็กเก็ต <code>ClientHello</code> แล้วทำให้เซิร์ฟเวอร์แครชไปได้  โดยเซิร์ฟเวอร์ต้องรองรับ TLS 1.2 และเปิดฟีเจอร์ renegotiation เอาไว้ (เป็นค่าเริ่มต้นของ OpenSSL)</p>\n<p>ที่มา - <a href=\"https://www.openssl.org/news/changelog.html#openssl-111\">OpenSSL</a></p>\n<p><img src=\"https://www.blognone.com/sites/default/files/externals/dd62fd7f66950214f906097c3f8104c9.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/openssl\">OpenSSL</a></div><div class=\"field-item odd\"><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bbc98ee050ab63c0082c7dc507c91df10d1a12fb6ae847a078692b2869f9125","category":"Thai"}