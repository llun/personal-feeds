{"title":"ไมโครซอฟท์ออกตัวช่วยบรรเทาช่องโหว่ Exchange ใช้ได้ย้อนไปถึงเวอร์ชัน 2013","link":"https://www.blognone.com/node/121695","date":1615859050000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ประเด็นร้อนในโลกความปลอดภัยสัปดาห์ที่แล้วคือ <a href=\"https://www.blognone.com/node/121577\">ช่องโหว่ Microsoft Exchange ที่ถูกโจมตีเป็นวงกว้าง</a> จนไมโครซอฟท์<a href=\"https://www.blognone.com/node/121675\">ต้องยอมออกแพตช์ให้ Exchange 2019 เวอร์ชันที่ติดตั้งอัพเดตตัวเก่า</a> เพื่อเปิดโอกาสให้แพตช์กันง่ายขึ้น</p>\n<p>แต่เท่านั้นดูยังไม่พอ เพราะการติดตั้งแพตช์อาจยังเป็นเรื่องยากเกินไปสำหรับองค์กรขนาดเล็ก ที่ไม่มีแอดมินหรือไม่มีความเชี่ยวชาญ ล่าสุดไมโครซอฟท์จึงออกเครื่องมือ Microsoft Exchange On-Premises Mitigation เพื่อช่วยบรรเทาปัญหาลงแบบง่ายๆ เพียงคลิกเดียว</p>\n<p>เครื่องมือตัวนี้ใช้ย้อนหลังไปได้ถึง Exchange 2013 (ที่หมดระยะซัพพอร์ตไปแล้ว แต่ยังมีคนใช้กันอยู่) วิธีใช้งานเพียงแค่ดาวน์โหลด รันบนเครื่องที่เป็นเซิร์ฟเวอร์ Exchange และกดติดตั้งตามหน้าจอได้เลย</p>\n<p>สิ่งที่เครื่องมือนี้จะทำคือปรับคอนฟิกของ URL rewrite เพื่อลดโอกาสถูกโจมตี (ยังไม่ใช่การอุดแพตช์เต็มรูปแบบ) และสแกนมัลแวร์ย้อนหลังให้ด้วยว่าโดนแฮ็กไปแล้วหรือยัง หากโดนไปแล้วจะคืนค่ากลับให้อัตโนมัติ</p>\n<p>ไมโครซอฟท์ยืนยันว่าควรใช้ Exchange เวอร์ชันที่ยังซัพพอร์ตอยู่ เพื่อให้ได้แพตช์ความปลอดภัยล่าสุดเสมอ</p>\n<p><img alt=\"No Description\" src=\"https://www.blognone.com/sites/default/files/externals/2eb912f39cf766ff48e040fc7c2cfcbd.png\" ></p>\n<p>ที่มา - <a href=\"https://msrc-blog.microsoft.com/2021/03/15/one-click-microsoft-exchange-on-premises-mitigation-tool-march-2021/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/exchange\">Exchange</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a04ea45032eb47ee137a8ecbd9268e9eac37aab07e565d6b29c46a8c6f612858","category":"Thai"}