{"title":"แนะนำ Terra Nil เกมสร้างเมืองสุดแหวก ฟื้นฟูธรรมชาติในโลกอันรกร้าง แทนสร้างตึก","link":"https://www.blognone.com/node/123078","date":1623167452000,"content":"<div><div><div><p>Terra Nil เกมใหม่จากทีม Free Lives ผู้สร้าง Broforce และจัดจำหน่ายโดย Devolver Digital ที่จัดจำหน่ายเกมอย่าง Serious Sam 4, Reigns โดย Terra Nil มาในรูปแบบเกมแนวสร้างเมือง ที่คราวนี้ไม่ได้ให้ผู้เล่นสร้างตึกหรือถนน แต่เป็นการฟื้นฟูโลกรกร้าง ให้กลับมามีพืชและสัตว์ รวมถึงผืนดินและระบบนิเวศที่อยู่อาศัยได้อีกครั้ง</p>\n<p>ผู้เล่นจะต้องสร้างกังหันลม โรงบำบัดน้ำ โรงเพาะพันธุ์พืช เพื่อคืนชีวิตให้กับผืนดินที่แห้งแล้ง ที่หลังจากฟื้นฟูสภาพดิน พืชชนิดต่างๆ ก็จะเริ่มมีสัตว์กลับมาอยู่อาศัยมากขึ้น และสภาพแวดล้อมถูกฟื้นฟูถึงระดับที่สิ่งก่อสร้างต่างๆ ไม่เป็นที่ต้องการแล้ว ก็ยังสามารถรีไซเคิลกลับไปเป็นทรัพยากรได้ รวมถึงยังต้องเฝ้าระวังภัยพิบัติต่างๆ เช่นไฟป่า และฟื้นฟูสภาพแวดล้อมซ้ำ หลังเกิดภัยพิบัตินั้น</p>\n<p>แผนที่ในเกมจะถูกสร้างขึ้นแบบสุ่ม ในแต่ละภูมิภาคของแผนที่จะมีสภาพแวดล้อมแตกต่างกัน ทำให้ผู้เล่นต้องใช้การฟื้นฟูที่แตกต่างกันไป และเล่นซ้ำได้อย่างไม่มีสิ้นสุด คลอไปกับเพลงประกอบแนวสงบสุขสร้างสมาธิ ช่วยให้ผู้เล่นผ่อนคลาย และถือเป็นเกมสร้างเมืองแนวใหม่ที่แหวกไปจากขนบเดิมๆ</p>\n<p>ตัวเกมเตรียมลงพีซี ตอนนี้มีหน้าเพจ <a href=\"https://store.steampowered.com/app/1593030/Terra_Nil/\">Steam</a> รองรับแล้ว แต่ยังไม่เปิดเผยข้อมูลวันวางจำหน่าย หรือจะพอร์ตลองคอนโซลอื่นด้วยหรือไม่</p>\n<p>ที่มา - <a href=\"https://www.kotaku.com.au/2021/06/terra-nil-is-a-city-builder-where-you-rebuild-a-shattered-environment/\">Kotaku</a></p>\n<p><img src=\"https://www.blognone.com/sites/default/files/externals/d3cdb059f5dc31da847b0a65baf70893.png\" /><img src=\"https://www.blognone.com/sites/default/files/externals/ad53249b8bb8c2f09b9b8c1e5034e44c.png\" /><img src=\"https://www.blognone.com/sites/default/files/externals/8e41a96e0870d81ae1eb5c38f0a59014.png\" /></p>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/devolver-digital\">Devolver Digital</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8aaca5b33f4ec9f29f02dc714893ec1a3ac1389229011db6d780b818913624c","category":"Thai"}