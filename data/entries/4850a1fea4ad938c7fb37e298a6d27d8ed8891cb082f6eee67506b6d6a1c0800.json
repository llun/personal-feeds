{"title":"Cisco ประกาศแบรนด์ Cisco Plus ให้บริการแบบคิดเงินตามการใช้งานจริง","link":"https://www.blognone.com/node/121958","date":1617128955000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ที่งาน Cisco Live ปีนี้ Cisco ประกาศแบรนด์ใหม่ในชื่อ Cisco Plus เป็นการเปลี่ยนโมเดลคิดค่าใช้งานเป็นแบบคิดตามการใช้งานจริง หรือติดตามการเติบโต</p>\n<p>ภายใต้แบรนด์ Cisco Plus ยังมีการรวมเอาสินค้ากลุ่มเน็ตเวิร์ค, เซิร์ฟเวอร์ (compute), และสตอเรจ มาเป็น Cisco Plus Hybrid Cloud และรวมเอาสินค้ากลุ่ม SASE  (Meraki, AnyConnect, Duo, Umbrella) มาเป็น  Cisco Plus NaaS ให้องค์กรจะสมัครใช้งานเป็นชุดเดียวกัน</p>\n<p>รูปแบบการคิดค่าบริการแบ่งออกแบ่งออกเป็นสองโมเดล ได้แก่</p>\n<ul>\n<li><strong>Pay per use</strong> ลูกค้าจองกำลัง (capacity) ของระบบไว้ล่วงหน้า หลังจากนั้นสามารถปรับขึ้นลงได้ตามการใช้งาน</li>\n<li><strong>Pay as you grow</strong> ลูกค้าจองกำลังขั้นต่ำล่วงหน้า และขอเพิ่มได้อย่างเดียว</li>\n</ul>\n<p>แม้จะเป็นบริการ as-a-service แต่ Cisco จะยังคงให้ลูกค้าเลือกว่าต้องการจัดการโซลูชั่นระหว่างใช้งาน (day-2 operation) เองหรือไม่ หรือจะให้พาร์ตเนอร์ของ Cisco จัดการเต็มรูปแบบเหมือนคลาวด์ไปเลยก็ได้เช่นกัน</p>\n<p>ประกาศครั้งนี้ Cisco ยืนยันว่าแม้จะปรับไปยังแนวทางให้บริการ (as-a-service) แทนการขายสินค้าแบบเดิมๆ แต่บริษัทยังอาศัยพันธมิตรเพื่ออิมพลีเมนต์โซลูชั่นต่างๆ อยู่เหมือนเดิม</p>\n<p>ที่มา - <a href=\"https://blogs.cisco.com/news/cisco-plus-accelerating-your-business-outcomes-with-as-a-service\">Cisco</a></p>\n<p><img alt=\"No Description\" src=\"https://www.blognone.com/sites/default/files/externals/6be6bba89615f14bba41fdb1159fd8d6.png\" ></p>\n<p><img alt=\"No Description\" src=\"https://www.blognone.com/sites/default/files/externals/2b50971d11851303a626ab05819a36ea.png\" ><br />\nโซลูชั่นใน Cisco Plus Hybrid Cloud</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cisco\">Cisco</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4850a1fea4ad938c7fb37e298a6d27d8ed8891cb082f6eee67506b6d6a1c0800","category":"Thai"}