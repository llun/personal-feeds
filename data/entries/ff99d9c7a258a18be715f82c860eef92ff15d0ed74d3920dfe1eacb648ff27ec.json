{"title":"การนอนคืออะไร? Netflix ทุ่มทุนสร้างคอนเทนต์เกาหลีใต้เพิ่มอีก 500 ล้านเหรียญ","link":"https://www.blognone.com/node/121396","date":1614256128000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในปี 2015 - 2020 ที่ผ่านมา Netflix ลงทุนสร้างคอนเทนต์ใหม่ๆ ในเกาหลีไปแล้วราว 700 ล้านเหรียญ และในงานอีเว้นท์ของ Netflix ที่เกาหลี มีการประกาศลงทุนเพิ่มอีก 500 ล้านเหรียญ พร้อมประกาศไลน์อัพหนังและซีรีส์ออริจินัลใหม่อีกกว่า 10 รายการ ที่เด่นๆ คือซีรีส์ The Silent Sea นำแสดงโดย กงยูและแบ ดูนา</p>\n<p>Netflix ยังบอกด้วยว่า ตัวเลขผู้ใช้งาน Netflix ในเกาหลีเดือนธันวาคม 2020 ทะลุ 3.8 ล้านรายแล้ว และนอกจากการซื้อลิขสิทธิ์เนื้อหาเกาหลี Netflix ยังได้จัดทำคอนเทนต์เกาหลีแบบออริจินัลมาแล้ว 80 รายการ</p>\n<p>Ted Sarandos ซีอีโอ Netflix บอกว่า ในช่วงสองปีที่ผ่านมาเราได้เห็นทั้งโลกตกหลุมรักในคอนเทนต์เกาหลี และบริษัทจะยังคงลงทุนและร่วมมือกับนักเล่าเรื่องชาวเกาหลีในหลากหลายรูปแบบ</p>\n<p><img alt=\"No Description\" src=\"https://www.blognone.com/sites/default/files/externals/30f299dff078b18b10bb53f0b8024b1c.jpg\" ><br />\nภาพจาก <a href=\"https://www.facebook.com/NetflixTH/photos/pcb.1170028450117811/1170028210117835/\">Netflix</a></p>\n<p>ที่มา - <a href=\"https://www.cnbc.com/2021/02/25/netflix-nflx-to-spend-500-million-in-south-korea-in-2021.html\">CNBC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/netflix\">Netflix</a></div><div class=\"field-item odd\"><a href=\"/topics/south-korea\">South Korea</a></div><div class=\"field-item even\"><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff99d9c7a258a18be715f82c860eef92ff15d0ed74d3920dfe1eacb648ff27ec","category":"Thai"}