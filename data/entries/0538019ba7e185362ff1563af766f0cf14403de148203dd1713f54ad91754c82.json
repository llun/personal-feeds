{"title":"VMware ตั้ง Raghu Raghuram ผู้บริหารชาวอินเดีย ขึ้นเป็นซีอีโอคนใหม่","link":"https://www.blognone.com/node/122649","date":1620864831000,"content":"<div><div><div><p>VMware ประกาศตั้ง Raghu Raghuram ผู้บริหารชาวอินเดียเป็นซีอีโอคนใหม่ แทน <a href=\"https://www.blognone.com/node/120585\">Pat Gelsinger ที่ย้ายไปรับตำแหน่งซีอีโอของอินเทล</a> เมื่อต้นปีนี้</p>\n<p>Raghu อยู่กับ VMware มาตั้งแต่ปี 2003 ปัจจุบันดำรงตำแหน่ง COO สายงาน Products and Cloud Services เขาจะเข้ารับตำแหน่งซีอีโอในวันที่ 1 มิถุนายน 2021</p>\n<p>ส่วน Sanjay Poonen ผู้บริหารชาวอินเดียอีกคนที่เป็น COO สายงาน Customer Operations ก็ประกาศลาออกจากบริษัทหลังอยู่มา 7 ปี ซึ่งน่าจะเกิดจากการเป็นคู่ชิงตำแหน่งซีอีโอจากภายในบริษัท สุดท้ายบอร์ดตัดสินใจเลือก Raghu ทำให้ Sanjay ตัดสินใจลาออก</p>\n<p>Raghu ถือเป็นซีอีโอชาวอินเดียคนล่าสุดในโลกไอทีสหรัฐ จากที่มีคนอินเดียนั่งเก้าอี้เบอร์ 1 มาแล้วหลายบริษัท เช่น Microsoft (Satya Nadella), Alphabet (Sundar Pichai), Adobe (Shantanu Narayen) และ <a href=\"https://www.blognone.com/node/114429\">IBM (Arvind Krishna)</a></p>\n<p><img src=\"https://www.blognone.com/sites/default/files/externals/f3e6cfcc2ebb2d42c473b1533085fcaa.jpg\" /></p>\n<p>ที่มา - <a href=\"https://www.vmware.com/company/news/releases/vmw-newsfeed.VMware-Board-Names-Raghu-Raghuram-as-CEO.f53edba8-681f-46bd-ae30-58e8e5835efc.html\">VMware</a></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/ceo\">CEO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0538019ba7e185362ff1563af766f0cf14403de148203dd1713f54ad91754c82","category":"Thai"}