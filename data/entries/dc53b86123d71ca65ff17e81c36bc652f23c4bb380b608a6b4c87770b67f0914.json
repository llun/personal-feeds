{"title":"เปิดตัว iPad Pro รุ่นใหม่ ชิป M1 รองรับ 5G รุ่น 12.9 นิ้ว หน้าจอ Mini-LED รุ่น 11 นิ้ว เริ่มต้น 27,900 บาท","link":"https://www.blognone.com/node/122273","date":1618943908000,"content":"<div><div><div><p>Apple เปิดตัว iPad Pro รุ่นใหม่สองขนาด 11 นิ้ว และ 12.9 นิ้ว ที่เปลี่ยนจากชิปตระกูล A มาเป็น M1 พร้อมรองรับ 5G (mmWave รองรับเฉพาะในสหรัฐ) หน้าจอรุ่น 11 นิ้วยังเป็น Liquid Retina ธรรมดา (LCD) พร้อม Pro Motion (120Hz)</p>\n<p>รุ่น 12.9 นิ้ว อัพเกรดเป็นหน้าจอ Liquid Retina XDR จอ Mini-LED ใช้หลอดไฟ LED ขนาดเล็กกว่า 10,000 ดวง แบ่งโซน local dimming กว่า 2,500 โซน คอนทราสต์เพิ่มเป็น 1:1,000,000 ความสว่างปกติ 1,000 nits ความสว่างสูงสุด 1,600 nits</p>\n<p><img src=\"https://www.blognone.com/sites/default/files/externals/bd31483c1a6dd3f65d97c883240d0494.jpg\" /><img src=\"https://www.blognone.com/sites/default/files/externals/07b8de29d9742d6ae257c7269f35304b.png\" /></p>\n<p>กล้องหลังหลัก 12MP กล้องหลังอัลตร้าไวด์ 10MP กล้องหน้า TrueDepth แบบอัลตร้าไวด์ 12MP มุมมอง 122 องศา ครั้งแรกบน iPad Pro พร้อมฟีเจอร์ Center Stage โฟกัสใบหน้าคนพูดเมื่อใช้งานวิดีโอคอล และแพนกล้องตามเพื่อให้ผู้พูดเดินไปมาในระยะมุมมองของกล้อง โดยที่ยังอยู่กล้างหน้าจอ นอกจากนี้ยังสามารถตรวจจับผู้พูดคนที่สอง และซูมออกเพื่อเก็บทั้งสองคนไว้ในเฟรมได้</p>\n<p><img src=\"https://www.blognone.com/sites/default/files/externals/364c88c7f27b99bfacc92762077cd539.png\" /><img src=\"https://www.blognone.com/sites/default/files/externals/8981399875e07f36ed33eac162c0628d.png\" /></p>\n<p>พอร์ตเชื่อมต่อเป็น USB-C แต่เพิ่มการรองรับ Thunderbolt และรองรับ USB 4 ระบบเชื่อมต่อไร้สายรองรับ WiFi 6 และ Bluetooth 5.0 รองรับ Smart Cover และ Magic Keyboard ที่มีสีใหม่คือสีขาว</p>\n<p>เริ่มสั่งจองได้วันที่ 30 เมษายนนี้ วางจำหน่ายช่วงครึ่งหลังของเดือนพฤษภาคม ทั้งสองขนาดมีสี Silver และ Space Grey ราคาดังนี้</p>\n<ul>\n<li>iPad Pro 11 นิ้ว รุ่น WiFi เริ่มต้น 27,900 บาท</li>\n<li>iPad Pro 11 นิ้ว รุ่น WiFi+Cellular เริ่ม 32,900 บาท</li>\n<li>iPad Pro 12.9 นิ้ว รุ่น WiFi เริ่ม 37,900 บาท</li>\n<li>iPad Pro 12.9 นิ้ว รุ่น WiFi+Cellular เริ่ม 42,900 บาท</li>\n</ul>\n<p>สั่งจองและดูราคาโดยละเอียดได้ที่ <a href=\"https://www.apple.com/th/shop/buy-ipad/ipad-pro/%E0%B8%88%E0%B8%AD%E0%B8%A0%E0%B8%B2%E0%B8%9E%E0%B8%82%E0%B8%99%E0%B8%B2%E0%B8%94-11-%E0%B8%99%E0%B8%B4%E0%B9%89%E0%B8%A7-128gb-%E0%B9%80%E0%B8%97%E0%B8%B2%E0%B8%AA%E0%B9%80%E0%B8%9B%E0%B8%8B%E0%B9%80%E0%B8%81%E0%B8%A3%E0%B8%A2%E0%B9%8C-wifi\">Apple.com</a></p>\n<p>ที่มา - <a href=\"https://www.apple.com/newsroom/2021/04/apple-unveils-new-ipad-pro-with-m1-chip-and-stunning-liquid-retina-xdr-display/\">Apple</a></p>\n<p><img src=\"https://www.blognone.com/sites/default/files/externals/5f717a0fdd941886d114885ef7bb0c03.png\" /><img src=\"https://www.blognone.com/sites/default/files/externals/6cb4ddde0b753be72954d6c2fef6ee25.png\" /><img src=\"https://www.blognone.com/sites/default/files/externals/3ed02d27f5db1cc16127f9b524f6ac3c.png\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/apple-m1\">Apple M1</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc53b86123d71ca65ff17e81c36bc652f23c4bb380b608a6b4c87770b67f0914","category":"Thai"}