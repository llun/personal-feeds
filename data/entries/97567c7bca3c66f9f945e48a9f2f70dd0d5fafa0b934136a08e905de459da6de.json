{"title":"Brave ประกาศนำเครื่องมือค้นหา Brave Search มาใส่ในเบราว์เซอร์ ชูจุดขายเน้นความเป็นส่วนตัว","link":"https://www.blognone.com/node/123356","date":1624452342000,"content":"<div><div><div><p>Brave เบราว์เซอร์โอเพ่นซอร์ส ที่<a href=\"https://www.blognone.com/node/76949\">ก่อตั้งโดยอดีตผู้บริหาร Mozilla</a> เปิดตัวบริการเสิร์ช Brave Search ที่เน้นปกป้องความเป็นส่วนตัวของผู้ใช้งาน ซึ่งมาจากการ<a href=\"https://www.blognone.com/node/121523\">ซื้อกิจการเสิร์ช Tailcat</a> เมื่อต้นปี โดยนำมารวมเข้าเป็นส่วนหนึ่งของเบราว์เซอร์ แบบเดียวกับกูเกิล หรือไมโครซอฟท์</p>\n<p>Brave ระบุว่าบริการเสิร์ชนี้มีการจัดเก็บข้อมูลที่เป็นอิสระ ไม่มีการติดตามผู้ใช้งาน พฤติกรรมการค้นหาก่อนหน้า หรือการคลิก รวมทั้งสร้างจากฐานข้อมูลของ Brave Search เอง ซึ่งแตกต่างจาก DuckDuckGo ที่ใช้ฐานข้อมูลของ Bing</p>\n<p>บริการของ Brave Search ยังอยู่ในสถานะเบต้า โดย Brave บอกว่าจะมีทางเลือกสองแบบคือแสดงโฆษณา และจ่ายเงินเพื่อไม่มีโฆษณา แต่โฆษณาจะเริ่มเปิดการทำงานในอนาคตหลังพ้นสถานะเบต้า</p>\n<p>ผู้ใช้งานเบราว์เซอร์อื่น สามารถใช้งานเสิร์ชของ Brave ได้เช่นกันที่ <a href=\"https://search.brave.com/\">search.brave.com</a></p>\n<p>ที่มา: <a href=\"https://brave.com/brave-search-beta/\">Brave</a></p>\n<p><img src=\"https://www.blognone.com/sites/default/files/externals/daa0995f5006e14e19c1d51ca82c5220.png\" /></p>\n</div></div></div><div><div>Topics: </div><div><div><a href=\"/topics/brave\">Brave</a></div><div><a href=\"/topics/search-engine\">Search Engine</a></div><div><a href=\"/topics/browser\">Browser</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97567c7bca3c66f9f945e48a9f2f70dd0d5fafa0b934136a08e905de459da6de","category":"Thai"}