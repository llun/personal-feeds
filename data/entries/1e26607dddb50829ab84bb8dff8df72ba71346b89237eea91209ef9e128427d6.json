{"title":"แจ้งเตือน Git มีช่องโหว่รันโค้ดทันทีที่ clone ควรอัพเดตก่อน clone โครงการไม่น่าไว้ใจ","link":"https://www.blognone.com/node/121637","date":1615441972000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Git ออกเวอร์ชั่น 2.30.2 แก้ช่องโหว่ CVE-2021-21300 ที่ทำให้แฮกเกอร์สามารถสร้าง repository มุ่งร้าย ที่รันโค้ดบนเครื่องของเหยื่อทันทีที่ clone โค้ดออกไป</p>\n<p>สำหรับคนที่ยังไม่อัพเดต Git ทาง GitHub แนะนำทางแก้ไขชั่วคราวด้วยการคอนฟิก <code>git config --global core.symlinks false</code> หรืองดการ clone โค้ดจาก repository ไม่น่าเชื่อถือจนกว่าจะอัพเดต</p>\n<p>ทาง Git แพตช์เวอร์ชั่นที่ยังซัพพอร์ตอยู่ทั้งหมดเรียบร้อยแล้ว ได้แก่ v2.17.6, v2.18.5, v2.19.6, v2.20.5, v2.21.4, v2.22.5, v2.23.4, v2.24.4, v2.25.5, v2.26.3, v2.27.1, v2.28.1, และ v2.29.3 หากใครใช้เวอร์ชั่นที่ติดมากับดิสโทรลินุกซ์สามารถอัพเดตและตรวจสอบว่าได้รับเวอร์ชั่นย่อยใหม่กว่าในรายการแล้วหรือไม่</p>\n<p>ที่มา - <a href=\"https://github.blog/2021-03-09-git-clone-vulnerability-announced/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/b1e6ea97d5e9040541ceb78a88d395ef.png\" ></p>\n<p>ภาพ Git log โดย <a href=\"https://commons.wikimedia.org/wiki/File:Git_log_color.png\">Der Messer</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/git\">Git</a></div><div class=\"field-item odd\"><a href=\"/topics/version-control\">Version Control</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e26607dddb50829ab84bb8dff8df72ba71346b89237eea91209ef9e128427d6","category":"Thai"}