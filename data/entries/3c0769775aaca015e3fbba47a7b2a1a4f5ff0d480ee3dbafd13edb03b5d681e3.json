{"title":"Tencent เปิดตัวระบบเร่งความเร็วเข้าเว็บไซต์การศึกษาต่างประเทศสำหรับนักศึกษาในจีน","link":"https://www.blognone.com/node/122957","date":1622557897000,"content":"<div><div><div><p>Tencent เปิดตัวระบบ Chang’e แอปสำหรับนักศึกษาจีนที่ลงทะเบียนเรียนในต่างประเทศแต่ไม่สามารถไปเข้าเรียนในมหาวิทยาลัยได้เนื่องจากสถานการณ์การแพร่ระบาดของโรค COVID-19 และพบปัญหาโหลดช้าเมื่อเข้าเว็บไซต์ต่างประเทศเนื่องจากต้องผ่าน great firewall ซึ่ง Chang’e จะช่วยเร่งความเร็วในการเข้าใช้เว็บไซต์เพื่อการศึกษาในต่างประเทศให้นักศึกษาจีน</p>\n<p>Tencent ระบุว่า Chang’e ไม่ใช่ VPN แต่ไม่ได้ระบุชัดเจนว่าระบบของตัวแอปทำงานอย่างไร โดยเมื่อเข้าตัวแอป Chang’e จะให้เลือกประเทศก่อน จากนั้นก็จะแสดงเว็บไซต์ที่เข้าได้ ซึ่งมีตั้งแต่เว็บไซต์มหาวิทยาลัยขั้นนำกว่า 79 แห่ง (ส่วนใหญ่อยู่ในสหราชอาณาจักรและสหรัฐฯ), เครื่องมือ collaboration อย่าง Microsoft Teams, Trello หรือ Slack, แพลตฟอร์มเรียนออนไลน์อย่าง Udemy, Coursera, Lynda หรือ Khan Academy, เครือข่ายนักวิจัยอย่าง SSRN หรือ JSTOR, เว็บไซต์คอมมูนิตี้อย่าง Stack Overflow, Codecademy หรือ IEEE เป็นต้น</p>\n<p>บริการหลายอย่างที่ Chang’e มีให้ไม่ได้โดนบล็อคในจีน แต่เข้าใช้งานได้ช้ามากเนื่องจากต้องผ่าน great firewall ของประเทศจีน และผู้ใช้ก็ยังสามารถขอใช้เว็บไซต์ที่ไม่ได้อยู่ในลิสต์ได้ด้วย ส่วนบริการอย่าง Google, Facebook, YouTube หรือเว็บไซต์ที่โดนบล็อคในจีนก็ยังใช้งานไม่ได้เหมือนเดิม</p>\n<p>ที่มา - <a href=\"https://techcrunch.com/2021/05/31/tencent-chinese-students-overseas-great-firewall/\">TechCrunch</a></p>\n<p><img src=\"https://www.blognone.com/sites/default/files/externals/9b486ebfe4081d2fc69262cd4ec8b463.jpg\" /><br />\nภาพจาก <a href=\"https://www.shutterstock.com/image-photo/shenzhen-china-circa-november-2018-logo-1255824841?src=pRWbAp2AWwXTItGyYGxjVA-1-5\">Shutterstock</a></p>\n<p><img src=\"https://www.blognone.com/sites/default/files/externals/f4c59f416a03b3e529bc1a90ba0351d7.jpg\" /><br />\nตัวอย่างแอป Chang'e</p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/china\">China</a></div><div><a href=\"/topics/education\">Education</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c0769775aaca015e3fbba47a7b2a1a4f5ff0d480ee3dbafd13edb03b5d681e3","category":"Thai"}