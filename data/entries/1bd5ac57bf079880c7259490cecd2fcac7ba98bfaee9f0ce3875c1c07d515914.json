{"title":"Ubuntu รองรับซีพียู RISC-V อย่างเป็นทางการ เริ่มจากบอร์ดของ SiFive","link":"https://www.blognone.com/node/123431","date":1624717614000,"content":"<div><div><div><p>Canonical ประกาศว่า Ubuntu รองรับซีพียูสถาปัตยกรรม RISC-V ที่กำลังมาแรงในช่วงนี้ โดยเริ่มจากบอร์ดของ <a href=\"https://www.blognone.com/node/123132\">SiFive บริษัทของทีมผู้ก่อตั้ง RISC-V</a></p>\n<p>Canonical บอกว่าสถาปัตยกรรม RISC-V ที่เป็นสถาปัตยกรรมเปิด มีความสำคัญมากขึ้นเรื่อยๆ จึงร่วมมือกับทีม SiFive พอร์ต Ubuntu มารันบนบอร์ดเหล่านี้ ที่ผ่านมาบอร์ด RISC-V สามารถรันลินุกซ์ได้อยู่แล้ว แต่การสนับสนุนอย่างเป็นทางการ การันตีการแก้บั๊กและออกแพตช์ความปลอดภัย ถือเป็นปัจจัยสำคัญให้นักพัฒนาเลือกใช้ RISC-V ในการสร้างผลิตภัณฑ์มากยิ่งขึ้น</p>\n<p>บอร์ดที่รองรับมี 2 รุ่นคือ HiFive Unleashed บอร์ดรุ่นแรกที่เลิกขายไปแล้ว แต่ยังมีคนใช้กันอยู่มาก และ <a href=\"https://www.blognone.com/node/119347\">HiFive Unmatched บอร์ดรุ่นใหม่ที่ออกในปี 2020</a> โดยตอนนี้ Canonical ออกอิมเมจ Ubuntu 20.04.02 LTS และ 21.04 ให้กับบอร์ด Unleashed และอิมเมจ Ubuntu 21.04 ให้บอร์ด Unmatched สามารถดาวน์โหลดไปใช้ได้ทันที</p>\n<p>ที่มา - <a href=\"https://ubuntu.com/blog/canonical-enables-ubuntu-on-sifives-hifive-risc-v-boards\">Ubuntu</a></p>\n<p><img src=\"https://www.blognone.com/sites/default/files/externals/5b68dc61babd7728eee0b5133c0d97c2.jpg\" /></p>\n</div></div></div><div><div>Topics: </div><div><div><a href=\"/topics/risc-v\">RISC-V</a></div><div><a href=\"/topics/sifive\">SiFive</a></div><div><a href=\"/topics/ubuntu\">Ubuntu</a></div><div><a href=\"/topics/linux\">Linux</a></div><div><a href=\"/topics/canonical\">Canonical</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bd5ac57bf079880c7259490cecd2fcac7ba98bfaee9f0ce3875c1c07d515914","category":"Thai"}