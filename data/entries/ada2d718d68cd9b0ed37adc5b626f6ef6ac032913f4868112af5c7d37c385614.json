{"title":"Activision Blizzard โดนวิจารณ์ ปลดพนักงาน 190 คน แต่ซีอีโอได้โบนัสเกือบ 200 ล้านดอลลาร์","link":"https://www.blognone.com/node/121788","date":1616162665000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Activision Blizzard เพิ่งจ่ายเงินโบนัสให้ซีอีโอ Robert A. Kotick เป็นมูลค่าเกือบ 200 ล้านเหรียญสหรัฐ หลังทำผลงานราคาหุ้นได้ทะลุเป้าหมายในสัญญา</p>\n<p>Kotick นั่งเป็นซีอีโอของ Activision มานาน 25 ปีแล้ว แต่สัญญาฉบับล่าสุดของ Kotick ในปี 2016 ระบุเอาไว้ว่าหากราคาหุ้นของบริษัทสูงกว่าเป้าหมาย เขาจะได้โบนัสคิดเป็นเปอร์เซนต์ของรายได้ต่อปี (สูงสุดที่ 400% ของเงินเดือนทั้งปี)</p>\n<p>หลังจากที่ปี 2020 หุ้นบริษัทไอทีและบริษัทเกมเติบโตกันถ้วนหน้า ทำให้อัตราการเติบโตของหุ้น Activision Blizzard (นับรวม 4 ปีจากเริ่มต้นสัญญา) ทะลุเป้า ทำให้ Kotick ได้โบนัสเป็นหุ้นของบริษัทแบบเต็มๆ คิดเป็นมูลค่าหุ้นคือเกือบ 200 ล้านดอลลาร์</p>\n<p>ผลงานของ Kotick คงไม่มีปัญหาอะไรเพราะสัญญาระบุไว้ชัดเจน (และเป็นสัญญาตั้งแต่ปี 2016) แต่การที่เขาได้เงินจำนวนมหาศาล ก็ทำให้นักลงทุนบางกลุ่มไม่พอใจ เพราะมองว่าราคาหุ้นไม่ได้สะท้อนผลงานของ Kotick ทั้งหมด</p>\n<p>ประเด็นเรื่องโบนัสของ Kotick ยังบังเอิญมาเจอกับข่าว Activision Blizzard ปลดพนักงานออก 190 คน หรือประมาณ 2% ของพนักงานทั้งหมด ด้วย ถึงแม้พนักงานได้รับเงินชดเชยตามกฏมาย แต่การที่ซีอีโอได้โบนัสจำนวนมหาศาลในช่วงเดียวกัน ก็ทำให้ Activision Blizzard ถูกวิจารณ์ไม่น้อยเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/5a7defae16f3fb8bf16e7f599c0a2a46.jpg\" ></p>\n<p>ที่มา - <a href=\"https://www.pcgamer.com/investment-group-slams-activision-ceo-bobby-koticks-massive-bonus-payment/\">PCGamer</a>, <a href=\"https://www.ign.com/articles/activision-blizzard-has-reportedly-laid-off-nearly-190-employees\">IGN</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/activision-blizzard\">Activision Blizzard</a></div><div class=\"field-item odd\"><a href=\"/topics/ceo\">CEO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ada2d718d68cd9b0ed37adc5b626f6ef6ac032913f4868112af5c7d37c385614","category":"Thai"}