{"title":"ล่มยาวข้ามวัน MyMo By GSB ยังใช้การไม่ได้","link":"https://www.blognone.com/node/122758","date":1621427669000,"content":"<div><div><div><p>MyMo By GSB แอพพลิเคชันบริการธนาคารออมสินไม่สามารถใช้บริการได้ตั้งแต่เมื่อเวลา 23:00 น. ของวันที่ 17 พ.ค. ที่ผ่านมาจนถึงขณะนี้</p>\n<p>MyMo By GSB มีแผนจะอัพเดตเวอร์ชันเป็น 2.0 โดยประกาศก่อนปิดระบบแจ้งว่าจะปิดตั้งแต่เวลา 23:00 น. ของวันที่ 17 พ.ค. จนถึงเวลา 09:00 น. ของวันที่ 18 พ.ค. แต่ปรากฎว่าเมื่อพ้นระยะเวลาดังกล่าวแล้ว ระบบก็ยังไม่สามารถใช้การได้จนมีประกาศขยายเวลาไปถึง 15:00 น. และ 20:00 น. ของวันที่ 18 พ.ค. ตามลำดับ แต่ก็ยังไม่สามารถใช้บริการได้ กล่าวคือหากผู้ใช้บริการพยายามจะเปิดแอพพลิเคชัน ระบบจะขึ้นข้อความแจ้งว่า \"ขออภัยในความไม่สะดวก ขณะนี้มีผู้ทำธุรกรรมจำนวนมาก ธนาคารจะรีบแก้ไขโดยเร็วที่สุด\" หรือกระทั่งขึ้นข้อความแจ้งข้อผิดพลาดของแอพพลิเคชันเป็นบางครั้ง</p>\n<p>จนกระทั่งเมื่อเวลา 19:00 น. ของวันที่ 19 พ.ค. ธนาคารออมสินออกประกาศระบุว่า \"เกิดปัญหาทางเทคนิค\" ต้องมีการจำกัดจำนวนผู้ใช้งาน ทำให้ยังไม่สามารถใช้งานได้เป็นปกติ</p>\n<p>อนึ่ง ธนาคารออมสินไม่อยู่ในรายชื่อธนาคารพาณิชย์ที่จะต้องรายงาน<a href=\"https://www.1213.or.th/th/Pages/systemfailuredisclosure.aspx\">สถิติระบบเทคโนโลยีสารสนเทศขัดข้องที่กระทบต่อการให้บริการผ่านช่องทางสำคัญ</a>ของ ธปท. แต่อย่างใด</p>\n<p><a href=\"https://imgur.com/gqT2fxm\"><img src=\"https://www.blognone.com/sites/default/files/externals/56544c32483b41aa3107240fc64f1e6d.png\" /></a> <a href=\"https://imgur.com/Qf1AKjB\"><img src=\"https://www.blognone.com/sites/default/files/externals/46f576b4f01fa37dc90ecd6c601d9fa3.png\" /></a><br />\n<em>ตัวอย่างหน้าจอแสดงข้อความแจ้งว่าใช้งานระบบไม่ได้</em></p>\n<p><strong>ที่มา:</strong> Facebook MyMo By GSB (<a href=\"https://www.facebook.com/mymobygsb/posts/3797496247016263\">ประกาศปิดระบบ</a>, <a href=\"https://www.facebook.com/mymobygsb/posts/3815672348531986\">ประกาศปรับปรุงเวอร์ชัน</a>, ประกาศขยายเวลา <a href=\"https://www.facebook.com/mymobygsb/posts/3820652254700662\">1</a>, <a href=\"https://www.facebook.com/mymobygsb/posts/3821556354610252\">2</a>), <a href=\"https://www.facebook.com/GSBSociety/posts/4134642966599635\">Facebook GSB Society</a> ประกาศขออภัย</p>\n</div></div></div><div><div>Topics: </div><div><div><a href=\"/topics/gsb\">GSB</a></div><div><a href=\"/topics/mobile-banking\">Mobile Banking</a></div><div><a href=\"/topics/service-outage\">Service Outage</a></div></div></div>","author":"itpcc","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b72346f3584b992f4868f9b5963e62b8cca3d93694c5221f53f9ecdd4ac05dd","category":"Thai"}