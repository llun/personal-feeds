{"title":"Google Earth ออกฟีเจอร์ Timelapse ให้ดูภาพถ่ายดาวเทียมทั่วโลก ย้อนหลัง 37 ปี","link":"https://www.blognone.com/node/122203","date":1618546919000,"content":"<div><div><div><p>Google Earth ออกฟีเจอร์ใหม่ Timelapse เป็นการรวมภาพถ่ายดาวเทียมในอดีตจนถึงปัจจุบัน 37 ปี (1984-2020) มาให้ดูการเปลี่ยนแปลงของพื้นที่จุดใดๆ ก็ได้บนโลกใบนี้</p>\n<p>กูเกิลบอกว่าใช้ภาพถ่ายดาวเทียมทั้งหมดกว่า 24 ล้านภาพ คิดเป็นขนาด 20 petabyte แล้วใช้พลังประมวลผลของ Google Cloud ประมาณ 2 ล้านชั่วโมง มาแปลงเป็นไฟล์วิดีโอโมเสกไฟล์เดียวครอบคลุมทั้งโลก มีขนาด 4.4 ล้าน terapixel ถือเป็นไฟล์วิดีโอที่ใหญ่ที่สุดในประวัติศาสตร์</p>\n<p>คนที่สนใจกดเข้าไปลองเล่นกันได้ที่ <a href=\"http://goo.gle/timelapse\">g.co/Timelapse</a> หรือดูคลิปวิดีโอที่มีคนรวบรวมไว้เฉพาะจุดได้ที่ <a href=\"https://developers.google.com/earth-engine/timelapse/videos\">Earth Timelapse video</a></p>\n<p>ภาพถ่ายดาวเทียมของกรุงเทพในปี 1984 ในยุคที่ยังไม่มีสนามบินสุวรรณภูมิ</p>\n<p><img src=\"https://www.blognone.com/sites/default/files/externals/02c0aa1932c9185835d0aea9def56b38.jpg\" /></p>\n<p>ที่มา - <a href=\"https://blog.google/products/earth/timelapse-in-google-earth/\">Google</a></p>\n</div></div></div><div><div>Topics: </div><div><div><a href=\"/topics/google-earth\">Google Earth</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d1fceaed20ca2706afac428c3be88e4d6ad8641bdd7bf149d3f7a53af1eab077","category":"Thai"}