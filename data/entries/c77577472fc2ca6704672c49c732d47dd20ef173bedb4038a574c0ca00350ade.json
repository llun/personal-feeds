{"title":"ของจริงมาแล้ว Huawei เตรียมปล่อย Harmony OS สำหรับโทรศัพท์มือถือ 2 มิถุนายนนี้","link":"https://www.blognone.com/node/122839","date":1621934501000,"content":"<div><div><div><p>สำนักข่าว Xinhua รายงานว่า Huawei เตรียมเริ่มปล่อย Harmony OS ระบบปฏิบัติการที่พัฒนาโดย Huawei เอง สำหรับโทรศัพท์มือถือ วันที่ 2 มิถุนายนนี้ หลังไปอยู่<a href=\"https://www.blognone.com/node/122358\">บนรถยนต์ไฟฟ้า</a> <a href=\"https://www.blognone.com/node/122518\">สมาร์ททีวี</a> ไปจนถึง<a href=\"https://www.blognone.com/node/122483\">เครื่องปิ้งขนมปังและเครื่องฟอกอากาศ</a></p>\n<p>Huawei เริ่มปล่อย <a href=\"https://www.blognone.com/node/120142\">Harmony OS 2.0 เวอร์ชั่นเบต้าให้นักพัฒนาตั้งแต่ปีที่แล้ว</a> ซึ่งนักพัฒนาพบว่า<a href=\"https://www.blognone.com/node/121105\">ภายในยังใช้ของ AOSP ของ Android อยู่</a> ยังไม่แน่ชัดว่าเวอร์ชั่นใหม่ที่เตรียมเปิดตัวนี้จะมีการเปลี่ยนแปลงอย่างไรบ้าง</p>\n<p>Huawei ตั้งเป้าให้ <a href=\"https://www.blognone.com/node/121472\">Harmony OS อยู่บนมือถือ Huawei กว่า 200 ล้านเครื่อง</a> และ 300 ล้านเครื่องเมื่อรวมอุปกรณ์ third-party ภายในสิ้นปีนี้</p>\n<p>ที่มา - <a href=\"http://www.xinhuanet.com/english/2021-05/25/c_139968358.htm\">Xinhua News</a></p>\n<p><img src=\"https://www.blognone.com/sites/default/files/externals/723360b17950935fff784604cd08cf6f.jpg\" /></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/huawei\">Huawei</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c77577472fc2ca6704672c49c732d47dd20ef173bedb4038a574c0ca00350ade","category":"Thai"}