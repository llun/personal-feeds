{"title":"Airbnb ไตรมาสล่าสุด รายได้รวมเพิ่มขึ้น แนวโน้มยังเป็นการจองที่พักแบบยาวหลายวัน","link":"https://www.blognone.com/node/122667","date":1620945124000,"content":"<div><div><div><p>Airbnb รายงานผลประกอบการประจำไตรมาสที่ 1 ปี 2021 รายได้รวมเพิ่มขึ้น 5% จากช่วงเดียวกันในปีก่อนเป็น 887 ล้านดอลลาร์ ซึ่ง Airbnb บอกว่าสะท้อนการฟื้นตัวในการเดินทาง และขาดทุนสุทธิตามบัญชี GAAP 1,172 ล้านดอลลาร์ ส่วนใหญ่มาจากค่าใช้จ่ายด้านการเงิน</p>\n<p>จำนวนคืนที่มีการเข้าพักในแพลตฟอร์มเพิ่มขึ้น 13% เป็น 64.4 ล้านคืนในไตรมาส ส่วนใหญ่มาจากตลาดในอเมริกาเหนือ การท่องเที่ยวภายในประเทศ การท่องเที่ยวในสถานที่ใกล้ ๆ และการพักอาศัยแบบระยะยาว มูลค่ารวมจากการจองที่พัก (Gross Booking) เพิ่มขึ้น 52% เป็นราว 10,300 ล้านดอลลาร์</p>\n<p>Airbnb ให้ข้อมูลที่น่าสนใจจากผลการดำเนินงานในไตรมาสที่ผ่านมาว่า มากกว่าครึ่งของการจอง เป็นการเข้าพักอย่างน้อย 7 วัน และ 24% เป็นการพักแบบระยะยาว (28 วันอย่างน้อย) นอกจากนี้เริ่มเห็นระยะเวลาจองที่พักล่วงหน้าในระดับที่ใกล้เคียงกับปี 2019 คือเฉลี่ย 40 วัน ก่อนวันเข้าพัก</p>\n<p>ที่มา: <a href=\"https://s26.q4cdn.com/656283129/files/doc_financials/2021/q1/Airbnb_Q1-2021-Shareholder-Letter_Final.pdf\">Airbnb</a> (pdf)</p>\n<p><img src=\"https://www.blognone.com/sites/default/files/externals/c401d495481137f0d67b3389dab5bd51.png\" /></p>\n</div></div></div><div><div>Topics: </div><div><div><a href=\"/topics/airbnb\">Airbnb</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13f33649172ad268eb8c6dfa8d14a0ce2d5c4d7d3b7cc3778d5fef038da65d6f","category":"Thai"}