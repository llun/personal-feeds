{"title":"หน่วยกำกับดูแลอังกฤษสอบสวนแอปเปิล ถึงเงื่อนไข App Store ไม่เป็นธรรมต่อนักพัฒนาหรือไม่","link":"https://www.blognone.com/node/121539","date":1614932188000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หน่วยงานกำกับดูแลการแข่งขันของสหราชอาณาจักร (Competition and Markets Authority หรือ CMA) ประกาศกำลังสอบสวนแอปเปิล หลังมีการร้องเรียนเข้ามาว่า ข้อกำหนดและเงื่อนไขสำหรับนักพัฒนาแอปลง App Store นั้นไม่เป็นธรรม และไม่เอื้อให้เกิดการแข่งขันทางการค้า ซึ่งอาจทำให้ลูกค้าเสียโอกาสในการซื้อและใช้แอป</p>\n<p>กฎของแอปเปิลข้อหนึ่งที่นักพัฒนามองว่าเป็นปัญหาคือ นักพัฒนาต้องใช้ระบบการชำระเงินในแอปของแอปเปิล และโดนหักค่าคอมมิชชั่น 30% ในการทำธุรกรรมทางการเงินทั้งหมด ซึ่งในการสอบสวนครั้งนี้ของ CMA นอกจากจะดูเรื่องค่าคอมมิชชั่นแล้ว ยังสอบสวนไปถึงเรื่องที่แอปเปิลแจกจ่ายแอปบน iPhone ให้กับลูกค้าชาวอังกฤษอย่างไม่เป็นธรรมหรือไม่ ตัวอย่างเช่น Spotify ฟ้องว่าแอปเปิลแสดงแอปสตรีมมิ่งเพลงของตัวเองมากกว่า เป็นต้น</p>\n<p>การฟ้องแอปเปิลผูกขาดเริ่มเป็นประเด็นใหญ่จาก Epic ที่โจมตีการหักส่วนแบ่งของแอปเปิลมาโดยตลอด ล่าสุดก็ทาง Epic ก็ฟ้องร้องแอปเปิลข้อหาผูกขาดไปในหลายประเทศแล้ว ซึ่งแอปเปิลก็พยายามผ่อนปรนกฎด้วยการหักธุรกิจรายเล็กเพียง 15% แทน</p>\n<p><img alt=\"No Description\" src=\"https://www.blognone.com/sites/default/files/externals/24137faf8d9f5cc60bc4239e16870c88.jpg\" ></p>\n<p>ที่มา - <a href=\"https://www.theregister.com/2021/03/05/uk_apple_antitrust/\">The Register</a>, <a href=\"https://www.gov.uk/government/news/cma-investigates-apple-over-suspected-anti-competitive-behaviour\">CMA</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/app-store\">App Store</a></div><div class=\"field-item even\"><a href=\"/topics/uk\">UK</a></div><div class=\"field-item odd\"><a href=\"/topics/antitrust\">Antitrust</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"923d0e168120ef98232fd6e2c6f69b35e6eeafb178f804634ac38694a3dd0e90","category":"Thai"}