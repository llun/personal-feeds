{"title":"Facebook แจงเพิ่มเรื่องข้อมูลหลุด พร้อมแนะให้ตั้งค่าการมองเห็นเบอร์โทรและอีเมลเพิ่มเติม","link":"https://www.blognone.com/node/122064","date":1617758090000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/122029\">จากกรณีข้อมูล 533 ล้านบัญชี</a> ทาง Facebook ออกมาชี้แจงเพิ่มเติมว่า ข้อมูลที่เป็นปัญหาอยู่นี้ ถูกคัดลอกมาจากโปรไฟล์ Facebook โดยใช้ช่องโหว่การเข้าถึงข้อมูลเบอร์โทรศัพท์ผู้ใช้ ก่อนเดือนกันยายน 2019 ซึ่งเป็นฟีเจอร์ที่ช่วยให้ผู้ใช้งานสามารถค้นหาเพื่อนๆ และเชื่อมต่อบริการของ Facebook ได้ง่าย</p>\n<p>เมื่อพบว่าฟีเจอร์ดังกล่าวมีช่องโหว่ ทาง Facebook จึงอัปเดตเพื่อป้องกันไม่ให้คนอื่นใช้ซอฟต์แวร์เลียนแบบแอป Facebook และทำการอัปโหลดหมายเลขโทรศัพท์จำนวนมาก เพื่อดูว่าหมายเลขใดตรงกับผู้ใช้ ซึ่ง Facebook ยืนยันว่าข้อมูลที่เผยออกไปเป็นข้อมูลชุดโปรไฟล์ที่ตั้งค่าเป็นสาธารณะ ไม่มีข้อมูลสุขภาพ หรือการเงิน</p>\n<p><img alt=\"alt=&quot;Facebook&quot;\" src=\"https://www.blognone.com/sites/default/files/externals/aca46f589fc146ac5419fdbf539edea3.png\" ></p>\n<p>อย่างไรก็ตาม Facebook กำลังแก้ปัญหา และแนะนำให้ผู้ใช้ตั้งค่าการมองเห็นเบอร์โทรศัพท์และอีเมลเพิ่มเติม เริ่มจากไปที่เมนูตั้งค่า โดยกดปุ่มสามเหลี่ยมหัวกลับข้างชื่อโปรไฟล์ที่อยู่ด้านขวาบนสุด จากนั้นกด Settings &amp; Privacy (ทำบนเดสก์ทอป)<br />\n<img alt=\"No Description\" src=\"https://www.blognone.com/sites/default/files/externals/f65cf5858edcac143a3514ba5fecdefa.png\" ></p>\n<p>กด Settings<br />\n<img alt=\"No Description\" src=\"https://www.blognone.com/sites/default/files/externals/551ddfb140582c8807523b1cbf70990d.png\" ></p>\n<p>กดเมนู Privacy<br />\n<img alt=\"No Description\" src=\"https://www.blognone.com/sites/default/files/externals/86d0f8ebc255d7ff117e85b5a1ffd5a8.png\" ></p>\n<p>เลื่อนหาเมนู How People Find and Contact You กด Edit เพื่อตั้งค่าว่าใครสามารถมองเห็นข้อมูลได้บ้าง เช่น เฉพาะเพื่อน หรือเฉพาะเรา<br />\n<img alt=\"No Description\" src=\"https://www.blognone.com/sites/default/files/externals/131274dbc126d5c2932ad513b828f26c.png\" ></p>\n<p>หากผู้ใช้งานระบุข้อมูลลงในหน้าโปรไฟล์ตัวเอง ก็สามารถตั้งค่าการมองเห็นข้อมูลได้ เช่นอยากให้เฉพาะเพื่อ หรือบางคน หรือไม่ให้ใครเห็นเลย ให้ไปที่หน้าโปรไฟล์ กด About จากนั้นกด Contact and Basic Info<br />\n<img alt=\"No Description\" src=\"https://www.blognone.com/sites/default/files/externals/c6fa7618b96caa9dd9765079a7c5b6a1.png\" ></p>\n<p>ตรงข้อมูลที่เราเคยระบุไว้ ไม่ว่าจะเป็นสถานที่ทำงาน วันเกิด ความสนใจต่างๆ สามารถตั้งค่าการมองเห็นโดยกดไอคอนหลังข้อมูล<br />\n<img alt=\"No Description\" src=\"https://www.blognone.com/sites/default/files/externals/7d5e4de3b667a3726b922cf1cea3b7fd.png\" ></p>\n<p>ตั้งค่าว่าใครสามารถมองเห็นข้อมูลบนโปรไฟล์เราได้บ้าง<br />\n<img alt=\"No Description\" src=\"https://www.blognone.com/sites/default/files/externals/7ece6f47a7e966df783384b68a52187b.png\" ></p>\n<p>ที่มา - <a href=\"https://about.fb.com/news/2021/04/facts-on-news-reports-about-facebook-data/\">Facebook</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/howto\">Howto</a></div><div class=\"field-item even\"><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"047f7319fdd45d07e64f95b8e2287e6f9a7bc01e71732d7e72a4b55f807cce98","category":"Thai"}