{"title":"อังกฤษสั่งแบน Binance UK แล้ว เตือนให้เลี่ยงทำธุรกรรมกับ Binance ทั้งหมด","link":"https://www.blognone.com/node/123448","date":1624841505000,"content":"<div><div><div><p>Financial Conduct Authority (FCA) หน่วยงานกำกับดูแลด้านการเงินของสหราชอาณาจักร ประกาศแบนการทำกิจกรรมทั้งหมดของ Binance Markets Limited ซึ่งเป็นบริษัทสาขาอังกฤษของ Binance Group ด้วยเหตุผลว่าโฆษณาเกินจริงในเรื่องการลงทุนคริปโตแล้วได้ผลตอบแทนสูง</p>\n<p>จุดกำเนิดของ Binance อยู่ที่ประเทศจีน แต่ภายหลังก็เปลี่ยนมาจดทะเบียนที่หมู่เกาะเคย์แมนแทน โดยตั้งบริษัทสาขา Binance.US และ Binance Markets ทำตลาดสหรัฐอเมริกาและสหราชอาณาจักร</p>\n<p>FCA ยังเตือนว่าบริษัทที่เชิญชวนลงทุนในคริปโตส่วนใหญ่ไม่ได้รับอนุญาต ดังนั้นผู้ลงทุนจะไม่ได้รับการคุ้มครองตามกฎหมายการเงินของสหราชอาณาจักร</p>\n<p>ปัจจุบัน FCA ไม่ได้จำกัดการลงทุนในเงินคริปโตอย่าง Bitcoin หรือ Ether แต่ก็กำกับดูแลการลงทุนในสินทรัพย์ derivatives บางอย่าง (เช่น สัญญา futures) ซึ่งบริษัทเหล่านี้ต้องจดทะเบียนกับ FCA ก่อนจึงโฆษณาหรือขายผลิตภัณฑ์เหล่านี้ได้</p>\n<p><img src=\"https://www.blognone.com/sites/default/files/externals/1fc0b2c7155bb4dbafb05ae405306506.jpg\" /></p>\n<p>ฝั่งของ Binance ก็ออกมาประกาศว่าการแบนมีผลเฉพาะ Binance Markets เท่านั้น ผู้ลงทุนยังใช้งาน Binance.com ได้ตามปกติ ซึ่ง FCA ก็เตือนว่ายังพบการโฆษณา Binance.com ในอังกฤษอยู่ ผู้บริโภคควรหลีกเลี่ยง</p>\n<blockquote><p>We are aware of recent reports about an FCA UK notice in relation to Binance Markets Limited (BML). BML is a separate legal entity and does not offer any products or services via the <a href=\"https://t.co/QILSkzx7ac\">https://t.co/QILSkzx7ac</a> website. (1/4)</p>\n<p>— Binance (@binance) <a href=\"https://twitter.com/binance/status/1409229415846981634?ref_src=twsrc%5Etfw\">June 27, 2021</a></p></blockquote>\n<p>ที่มา - <a href=\"https://www.fca.org.uk/news/news-stories/consumer-warning-binance-markets-limited-and-binance-group\">FCA</a></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/united-kingdom\">United Kingdom</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"025a26dd37c93c7af562fb3966201d098330a0bfbf6220854a5b273ddc7495e7","category":"Thai"}