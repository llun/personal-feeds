{"title":"Parallels Desktop 16.5 ออกแล้ว รองรับ Windows 10 และ Linux เวอร์ชัน ARM บนแมค M1","link":"https://www.blognone.com/node/122189","date":1618424084000,"content":"<div><div><div><p>Parallels Desktop ซอฟต์แวร์ Virtualization ยอดนิยมบนแมค ออกเวอร์ชัน 16.5 นับเป็นรุ่นแรกที่รองรับทั้งแมคที่ใช้ชิป Apple M1 และ Intel ช่วยให้ผู้ใช้เครื่องแมคที่ใช้ชิป Apple M1 สามารถใช้งาน Windows 10 on ARM และ Linux เวอร์ชัน ARM64 รวมถึงโปรแกรมและเกมแบบ 32 บิตบน Windows ได้อย่างสมบูรณ์</p>\n<p>ผลการทดสอบบนเครื่องที่ใช้ชิป Apple M1 พบว่าการใช้พลังงานลดลงสูงสุด 250% เมื่อเทียบกับ MacBook Air 2020 ประสิทธิภาพกราฟิค (DirectX 11) ดีขึ้น 60% เมื่อเทียบกับ MacBook Pro ที่ใช้ Radeon Pro 555X และประสิทธิภาพการรัน VM Windows ดีขึ้น 30% เมื่อเทียบกับ MacBook Pro ที่ใช้ซีพียู Intel Core i9</p>\n<p>นอกจากนี้ Parallels Desktop 16.5 for Mac ยังรองรับการรัน Linux หลากหลายตัวอาทิ Ubuntu 20.04, Kali Linux 2021.1, Debian 10.7 และ Fedora Workstation 33-1.2</p>\n<p>ผู้ใช้ที่มีไลเซนส์ของ Parallels Desktop 16 สามารถอัพเดทได้ฟรีตั้งแต่วันนี้ สำหรับผู้ถือไลเซนส์รุ่นเก่าอัพเกรดได้ในราคา 49.99 ดอลลาร์ จากราคาเต็มเริ่มต้นที่ 79.99 ดอลลาร์</p>\n<p><img src=\"https://www.blognone.com/sites/default/files/externals/c194e98fc6d276215506e25b96c10e99.jpg\" /></p>\n<p><img src=\"https://www.blognone.com/sites/default/files/externals/9c3d691650dfd8810a075ea936782dca.jpg\" /></p>\n<p>ที่มา - <a href=\"https://www.parallels.com/blogs/parallels-desktop-m1/\">Parallels Blog</a></p>\n</div></div></div><div><div>Topics: </div><div><div><a href=\"/topics/virtualization\">Virtualization</a></div><div><a href=\"/topics/parallels\">Parallels</a></div><div><a href=\"/topics/apple-m1\">Apple M1</a></div><div><a href=\"/topics/windows-10\">Windows 10</a></div></div></div>","author":"nuntipat","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a095b024cacbf1fcf754b1ea8c505f1da578834f7efa6d1c5e0593ec94534dc8","category":"Thai"}