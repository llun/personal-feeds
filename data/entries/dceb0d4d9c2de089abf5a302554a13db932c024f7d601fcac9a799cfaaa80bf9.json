{"title":"สหรัฐฯ ต้องปิดท่อส่งน้ำมันหลัก หลังบริษัทผู้ดูแลถูกแฮก","link":"https://www.blognone.com/node/122582","date":1620497225000,"content":"<div><div><div><p>ระบบคอมพิวเตอร์ของบริษัท Colonial Pipeline ผู้ดูแลท่อส่งน้ำมันฝั่งตะวันออกของสหรัฐฯ ถูกแฮกจนกระทั่งต้องหยุดการทำงานของท่อส่งน้ำมันทั้งหมด</p>\n<p><a href=\"https://www.colpipe.com/about-us/faqs\">ท่อส่งน้ำมันที่ Colonial ดูแล</a>มีความยาว 8,850 กิโลเมตร ใช้ขนส่งน้ำมัน 45% ของน้ำมันที่ใช้งานในฝั่งตะวันออกของสหรัฐฯ หรือประมาณ 400 ล้านลิตรต่อวัน น้ำมันที่ขนส่งตามท่อมีทั้ง น้ำมันรถยนต์, น้ำมันเครื่องบิน, น้ำมันเตา, และน้ำมันสำหรับการทหาร</p>\n<p>ไม่แน่ชัดว่าทาง Colonial ปิดการทำงานของท่อส่งน้ำมันเพราะการโจมตีทางไซเบอร์โดยตรง หรือเป็นเพราะทางบริษัทตัดสินใจปิดระบบเพื่อป้องกันการโจมตีเข้าถึงระบบควบคุมท่อส่งน้ำมันเท่านั้น แถลงของบริษัทยืนยันว่าทีมงานปิดระบบสารสนเทศเพื่อหยุดยั้งภัยไซเบอร์ครั้งนี้ และติดต่อเอฟบีไอและหน่วยงานรัฐอื่นๆ แล้ว</p>\n<p>ที่มา - <a href=\"https://www.nytimes.com/2021/05/08/us/cyberattack-colonial-pipeline.html\">The New York Times</a></p>\n<p><img src=\"https://www.blognone.com/sites/default/files/externals/70557b01789aa3b016e5e26ddf967c59.jpg\" /></p>\n<p>ภาพเจ้าหน้าที่ใน<a href=\"https://twitter.com/Colpipe/status/1315659694707482624\">ห้องควบคุมของ Colonial Pipeline</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/hacking\">Hacking</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dceb0d4d9c2de089abf5a302554a13db932c024f7d601fcac9a799cfaaa80bf9","category":"Thai"}