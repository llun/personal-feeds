{"title":"Adobe เพิ่ม Super Resolution ใน Adobe Camera Raw ใช้พลัง ML ให้ซูมภาพได้ ไม่เบลอ","link":"https://www.blognone.com/node/121683","date":1615790461000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นอกจาก <a href=\"https://www.blognone.com/node/121639\">Adobe จะปล่อย Photoshop สำหรับ Mac รันด้วย Apple M1 แล้ว</a> ยังเพิ่มความสามารถใหม่ใน Adobe Camera Raw ส่วนเสริมสำหรับการตกแต่งรูปภาพใน Photoshop ซึ่งก็คือ Super Resolution ใช้ machine learning เพิ่มความละเอียดภาพแม้ซูมภาพใหญ่</p>\n<p>โดยปกติแล้วเมื่อซูมภาพ เราจะมองเห็นเป็นสี่เหลี่ยมพิกเซลเล็กๆ กระจายอยู่ทั่วภาพ และยิ่งซูมจะยิ่งเบลอ ซึ่ง Super Resolution จะทำให้ตัวสี่เหลี่ยมเล็กและมีความคมชัดขึ้น เบื้องต้นเปิดใช้งาน Adobe Camera Raw ใน Photoshop ก่อน และจะเปิดให้ใช้งานใน  Lightroom และ Lightroom Classic ต่อไป</p>\n<p>ฟีเจอร์ Super Resolution ใช้เทคโนโลยีเดียวกับโปรเจกต์ <a href=\"https://blog.adobe.com/en/publish/2019/02/12/enhance-details.html#gs.vneucl\">Enhance Details</a> ที่ใช้เพิ่มความละเอียดรูปภาพใน Camera Raw, Lightroom Classic และ Lightroom CC</p>\n<p><img alt=\"No Description\" src=\"https://www.blognone.com/sites/default/files/externals/61a894ca5f98023e51367a06d4c06bb4.jpg\" ></p>\n<p>ที่มา - <a href=\"https://blog.adobe.com/en/publish/2021/03/10/adobe-photoshop-ships-on-macs-with-apple-silicon-gains-speedier-selections-filters-and-performance-boosts.html#gs.vna341\">Adobe</a>, <a href=\"https://petapixel.com/2021/03/10/adobe-unveils-photoshop-for-apple-silicon-and-super-resolution-for-acr/\">Petapixel</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/adobe\">Adobe</a></div><div class=\"field-item odd\"><a href=\"/topics/photoshop\">Photoshop</a></div><div class=\"field-item even\"><a href=\"/topics/machine-learning\">Machine Learning</a></div><div class=\"field-item odd\"><a href=\"/topics/lightroom\">Lightroom</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"deafa6ff0bbfc61df492f7a05b72bbc06cea586d1dc127fef06b42d08d1fc63e","category":"Thai"}