{"title":"Coinbase ถูกปรับ 200 ล้านบาทจากการใช้บอตปั่นยอดซื้อขาย","link":"https://www.blognone.com/node/121793","date":1616221836000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คณะกรรมการกำกับการซื้อขายสัญญาล่วงหน้า (Commodity Futures Trading Commission - CFTC) สั่งปรับ Coinbase ตัวกลางซื้อขายเงินคริปโตเป็นเงิน 6.5 ล้านดอลลาร์หรือประมาณ 200 ล้านบาทหลังพบว่าบริษัทเขียนบอตซื้อขายหลักทรัพย์บนกระดาน GDAX ของตัวเองโดยไม่เปิดเผยให้ครบถ้วน</p>\n<p>คณะกรรมการระบุว่าแม้ GDAX จะเปิดเผยว่าซื้อขายเองด้วย แต่ไม่แจ้งให้ชัดเจนว่ามีบอตซื้อขายหลายตัว และซื้อขายผ่านหลายบัญชี จนทำให้ข้อมูลการซื้อขายที่ดัชนีต่างๆ นำไปใช้งานนั้นไม่ตรงความเป็นจริง</p>\n<p>ทาง GDAX ใช้บอตสองตัวคือ Hedger และ Replicator โดยระบุว่าทั้งสองตัวมีวัตถุประสงค์ต่างกัน แต่ในความเป็นจริงหลายครั้งคำสั่งซื้อขายของบอตสองตัวก็จับคู่กันเอง ทำให้ข้อมูลการซื้อขายถูกรายงานออกไป และทำให้ดูเหมือนว่าตลาดกำลังคึกคักกว่าความเป็นจริง</p>\n<p>ที่มา - <a href=\"https://www.cftc.gov/PressRoom/PressReleases/8369-21\">CTFC</a></p>\n<p><img alt=\"No Description\" src=\"https://www.blognone.com/sites/default/files/externals/ada253e3cf78487a1fd11f6345e0ddd9.jpg\" ></p>\n<p>ภาพโดย <a href=\"https://pixabay.com/photos/chart-trading-courses-forex-1905225/\">PIX1861</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/coinbase\">Coinbase</a></div><div class=\"field-item odd\"><a href=\"/topics/cryptocurrency\">Cryptocurrency</a></div><div class=\"field-item even\"><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1df6caeccf6a2361febf8203a95d4763d0a556b1c8165521fca43b75ec2b2bdf","category":"Thai"}