{"title":"Telegram ออกอัพเดต เพิ่มระบบลบข้อความอัตโนมัติใช้ไดักับแชททุกแบบ, วิดเจ็ตบนหน้าโฮมสกรีน","link":"https://www.blognone.com/node/121420","date":1614347969000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Telegram ออกอัพเดตล่าสุดเพิ่มฟีเจอร์น่าสนใจหลายรายการ โดยรอบนี้ระบบลบข้อความอัตโนมัติที่สามารถใช้กับแชทได้ทุกรูปแบบ รวมถึงวิดเจ็ตบนหน้าจอโฮมสกรีนทั้ง iOS และ Android</p>\n<p>ฟีเจอร์แรกคือระบบลบข้อความอัตโนมัติ สามารถใช้งานได้ทุกแชท (รวมถึงกลุ่มและ channel) โดยจะเริ่มมีผลเมื่อตั้งค่าเวลาลบอัตโนมัติ (ส่วนข้อความที่เคยส่งไปก่อนตั้งเวลาจะยังคงอยู่เหมือนเดิม) โดยเมื่อข้อความถูกส่งออกไปแล้ว ระบบจะเริ่มนับเวลาลบทันที (ต่างกับ Secret Chat ที่จะนับเวลาลบเมื่อมีคนเปิดอ่านข้อความนั้น) ซึ่งวิธีดูเวลานับถอยหลังคือแตะที่ข้อความบน Android หรือแตะค้างที่ข้อความบน iOS จะแสดงเวลานับถอยหลังขึ้นมา</p>\n<p>สำหรับกรณีของแชทกลุ่มหรือ channel จะมีเฉพาะแอดมินเท่านั้นที่สามารถเปิดหรือแก้ไขระบบตั้งเวลาของ Telegram ได้</p>\n<p>ถัดไปคือฟีเจอร์วิดเจ็ตที่มีให้เลือกทั้ง Chat Widget ที่จะพรีวิวข้อความแชทล่าสุด หรือ Shortcut Widget ที่จะแสดงแค่ชื่อและรูปโปรไฟล์ โดยถ้าเป็นวิดเจ็ตบน Android ระบบจะอัพเดตตลอดเวลา และสามารถขยายวิดเจ็ตได้ ส่วน iOS จะมีรอบการรีเฟรชและไม่สามารถขยายวิดเจ็ตได้เนื่องจากข้อจำกัดของระบบ</p>\n<p>ฟีเจอร์ที่น่าสนใจอื่น ๆ เช่น</p>\n<ul>\n<li>ลิงก์เชิญเข้ากลุ่มสามารถสร้างเป็นลิงก์แบบมีจำกัดเวลา, จำกัดจำนวนครั้งที่ใช้งาน หรือทั้งคู่ก็ได้</li>\n<li>ระบบแชทกลุ่มที่กำหนดให้มีสมาชิกได้สูงสุด 200,000 คน สามารถปรับเป็น Broadcast Groups ที่มีสมาชิกได้ไม่จำกัด ซึ่ง Broadcast Groups มีเฉพาะแอดมินเท่านั้นที่สามารถส่งข้อความลงกลุ่มได้ แต่สมาชิกยังสามารถเข้าร่วมแชทเสียงได้</li>\n<li>ปรับระบบอิมพอร์ตข้อความแชท</li>\n<li>ระบบรายงานแบบใหม่ เลือกข้อความเป็นรายข้อความเมื่อส่งรายงานให้ทาง Telegram ตรวจสอบได้ รวมถึงสามารถเพิ่มคอมเมนท์ถึงผู้ตรวจสอบได้ด้วย</li>\n</ul>\n<p>ที่มา - <a href=\"https://www.theverge.com/2021/2/25/22301393/telegram-auto-delete-messages-widgets-andoird-ios-update\">The Verge</a>, <a href=\"https://telegram.org/blog/autodelete-inv2\">Telegram</a></p>\n<p><img alt=\"No Description\" src=\"https://www.blognone.com/sites/default/files/externals/3807296e849914c98b2025b8337a0b1a.jpeg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/telegram\">Telegram</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d9bf9e88b9ee90f5952dcdc7f1a7ec7b4412132fe66739bf6d608911f3232fa","category":"Thai"}