{"title":"Fitbit Sense และ Fitbit Versa 3 รองรับแจ้งเตือนภาษาไทยแล้ว ในอัพเดต Fitbit OS 5.2","link":"https://www.blognone.com/node/123129","date":1623388698000,"content":"<div><div><div><p>Fitbit แบรนด์ฟิตเนสแทรกเกอร์เจ้าดังที่<a href=\"https://www.blognone.com/node/113031\">ปัจจุบัน Google เป็นเจ้าของ</a> ออกอัพเดตใหม่ Fitbit OS 5.2 ให้กับฟิตเนสแทรกเกอร์รุ่น Fitbit Sense และ Fitbit Versa 3 มีฟีเจอร์ต่างๆ ดังนี้</p>\n<ul>\n<li>รองรับแจ้งเตือนภาษาไทยและภาษาฮินดีแล้ว</li>\n<li>ดูค่า SpO2 ความอิ่มตัวของออกซิเจนในเลือด (SpO2) ได้ ในหน้า Today Dashboard</li>\n<li>ตั้งค่า เปิด-ปิด และปรับแต่งอัตราการเต้นของหัวใจสูงสุดและต่ำสุด สำหรับการแจ้งเตือนอัตราการเต้นหัวใจผิดปกติได้</li>\n<li>เปลี่ยนหน้าปัดได้แบบรวดเร็วด้วยการแตะค้าง จากหน้าปัดโปรดที่ตั้งไว้ 5 แบบ</li>\n<li>เป้าหมายกระตุ้นการออกกำลังแบบใหม่ 2 แบบ</li>\n</ul>\n<p>จุดที่น่าสนใจน่าจะเป็นการรองรับแจ้งเตือนภาษาไทย ที่แฟนๆ Fitbit รอคอยกันมานาน แต่ยังไม่แน่ชัดว่านอกจาก Fitbit Sense และ Versa 3 แล้ว จะมีการอัพเดต Fitbit OS 5.2 ให้กับเวอร์ชั่นอื่นๆ ในอนาคต เพื่อรองรับภาษาไทยเพิ่มเติมหรือไม่</p>\n<p>ที่มา - จดหมายประชาสัมพันธ์</p>\n<p><img src=\"https://www.blognone.com/sites/default/files/externals/fbc3cf99303480080bff5545c364798f.jpg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/smartwatch\">Smartwatch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31136e82da103f3f086322bdf35559a391805a2024039691af21e104fec6654f","category":"Thai"}