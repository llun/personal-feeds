{"title":"Vivo การันตีอัพเดตแอนดรอยด์ 3 เวอร์ชั่น บน Vivo X แต่เฉพาะบางประเทศ","link":"https://www.blognone.com/node/122603","date":1620638651000,"content":"<div><div><div><p>หลัง Samsung <a href=\"https://www.blognone.com/node/118010\">ประกาศการันตีอัพเดต</a>เวอร์ชั่นแอนดรอยด์ให้มือถือตระกูล Galaxy ส่วนใหญ่ อย่างน้อย 3 รุ่น วันนี้ Vivo เป็นอีกเจ้าที่ออกมา<a href=\"https://www.prnewswire.com/news-releases/vivo-commits-to-three-years-of-android-upgrades-for-future-premium-x-series-devices-301286977.html\">ประกาศการันตีอัพเดต</a>คล้ายคลึงกัน</p>\n<p>มือถือที่จะได้อัพเดตแอนดรอยด์อย่างน้อย 3 เวอร์ชั่น จะเป็น Vivo ซีรีส์ X รุ่นที่ออกหลังเดือนกรกฎาคม ปี 2021 เป็นต้นไปเท่านั้น และจะการันตีเฉพาะตลาดยุโรป ออสเตรเลีย อินเดีย ส่วนประเทศไทย ยังไม่มีข้อมูลเพิ่มเติม</p>\n<p>สำหรับ OPPO ที่เป็นแบรนด์พี่น้องของ Vivo นั้น ก็<a href=\"https://www.xda-developers.com/oppo-3-years-of-updates-find-x3/\">ประกาศการันตีอัพเดตแพตช์ความปลอดภัยจากเดิม 2 ปี เพิ่มเป็น 3 ปี</a> แต่เฉพาะกับ OPPO Find X3 เท่านั้น ส่วนเวอร์ชั่นแอนดรอยด์ยังการันตีอัพเดตเพียง 2 ปี เช่นเดิม และในรุ่นอื่นก็ยังการันตีอัพเดตแพตช์ความปลอดภัยและเวอร์ชั่นแอนดรอยด์แค่ 2 ปี</p>\n<p>ที่มา - <a href=\"https://www.xda-developers.com/vivo-offer-3-years-android-os-updates-select-phones/\">XDA Developers: Vivo</a>, <a href=\"https://www.xda-developers.com/oppo-3-years-of-updates-find-x3/\">XDA Developers: OPPO</a></p>\n<p><img src=\"https://www.blognone.com/sites/default/files/externals/336f251302bfb2c739451532015c6f35.jpg\" /><em>Vivo X50 Pro 5G ที่เป็นรุ่นปีที่แล้ว ไม่ได้อยู่ในการันตีนี้</em></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/android-11\">Android 11</a></div><div><a href=\"/topics/android\">Android</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67d7f9ede3871288767007670cd59ec58ebd7a6a38045286b2159bda21334f94","category":"Thai"}