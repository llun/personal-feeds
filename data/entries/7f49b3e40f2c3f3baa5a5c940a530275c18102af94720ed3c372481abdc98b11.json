{"title":"[ไม่ยืนยัน] Apple จ่ายเงินให้ Google Cloud เพื่อเช่าพื้นที่สำหรับ iCloud ในปีนี้เพิ่มขึ้น 50%","link":"https://www.blognone.com/node/123560","date":1625298962000,"content":"<div><div><div><p>มีรายงานจาก The Information ระบุว่าแอปเปิลยังเป็นลูกค้ารายสำคัญของ Google Cloud และเพิ่มค่าใช้จ่ายมากขึ้น โดยสำหรับปีนี้คาดว่าแอปเปิลจะจ่ายเงินราว 300 ล้านดอลลาร์ ให้กูเกิล ในการใช้บริการเก็บข้อมูลของผู้ใช้ iCloud เพิ่มขึ้น 50% จากปี 2020</p>\n<p>รายงานยังระบุว่าแอปเปิลถือเป็นลูกค้า Google Cloud รายใหญ่ที่สุดในตอนนี้ และทีมงานใน Google Cloud ก็มีรหัสเรียกลูกค้าเพื่อสะท้อนความสำคัญว่า Bigfoot ส่วนลูกค้ารายใหญ่ลำดับรองลงมาคือ ByteDance</p>\n<p>บริการ iCloud ของแอปเปิล ใช้ศูนย์ข้อมูลแบบกระจายไปหลายผู้ให้บริการ ทั้งศูนย์ข้อมูลที่เป็นของแอปเปิลเอง และ<a href=\"https://www.blognone.com/node/100175\">ของผู้ให้บริการรายอื่น</a>อย่าง Google Cloud และ AWS ซึ่งผู้ให้บริการรายอื่นจะไม่มีกุญแจ ในการเข้าถึงข้อมูลที่เข้ารหัสไว้ซึ่งอยู่กับฝั่งแอปเปิล</p>\n<p>ที่มา: <a href=\"https://9to5mac.com/2021/06/29/apple-reportedly-increases-spending-on-google-cloud-by-50-year-over-year-exceeds-8-exabytes-of-storage/\">9to5Mac</a></p>\n<p><img src=\"https://www.blognone.com/sites/default/files/externals/6a4b914e2998abd8f3a7516651ad880b.png\" /></p>\n</div></div></div><div><div>Topics: </div><div><div><a href=\"/topics/icloud\">iCloud</a></div><div><a href=\"/topics/apple\">Apple</a></div><div><a href=\"/topics/google-cloud\">Google Cloud</a></div><div><a href=\"/topics/rumors\">Rumors</a></div><div><a href=\"/topics/cloud-storage\">Cloud Storage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f49b3e40f2c3f3baa5a5c940a530275c18102af94720ed3c372481abdc98b11","category":"Thai"}