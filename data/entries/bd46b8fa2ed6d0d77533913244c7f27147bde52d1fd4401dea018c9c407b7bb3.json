{"title":"ASUS เปิดตัว Zenfone 8 สเปกเรือธง Snapdragon 888 ในขนาดเล็กจับง่าย หน้าจอ 5.9\"","link":"https://www.blognone.com/node/122653","date":1620876529000,"content":"<div><div><div><p>ASUS เปิดตัว Zenfone 8 ที่รอบนี้ฉีกแนวจากของเดิม หันมาชูแนวคิด \"สเปกเรือธง ในขนาดเครื่องเล็ก\" (Big on Performance. Compact in Size) ด้วยหน้าจอขนาด 5.9\" แทน (Zenfone 7 ใช้จอ 6.67\") น้ำหนักเครื่องอยู่ที่ 169 กรัม</p>\n<p>ส่วนที่ว่าสเปกแรงคือ</p>\n<ul>\n<li>ซีพียู Snapdragon 888 5G + จีพียู Adreno 660</li>\n<li>แรม 6-16GB, สตอเรจ 64-256GB</li>\n<li>หน้าจอ 5.9\" Samsung AMOLED สัดส่วน 20:9 อัตรารีเฟรช 120Hz</li>\n<li>กล้องหลัง 2 ตัว กล้องหลัก Sony IMX686 64MP, กล้องมุมกว้าง Sony IMX363 13MP</li>\n<li>กล้องหน้า Sony IMX663 12MP</li>\n<li>กันน้ำ-กันฝุ่น IP68</li>\n<li>ลำโพงสเตอริโอ ปรับแต่งโดย Dirac และช่องเสียบหูฟัง 3.5mm</li>\n<li>แบตเตอรี่ 4000 mAh + Quick Charge 4.0 พร้อมที่ชาร์จ 30 วัตต์</li>\n</ul>\n<p>ASUS Zenfone 8 มีให้เลือกสองสีคือขาวกับเทา วางจำหน่ายแล้วในยุโรปและเอเชียบางประเทศ ราคาขายในไต้หวันเริ่มต้นที่ 18,990 ดอลลาร์ไต้หวัน (รุ่น 8/128GB) หรือประมาณ 21,500 บาท</p>\n<p><img src=\"https://www.blognone.com/sites/default/files/externals/c1eee57cb0d0a625b939427fe3862f17.jpg\" /></p>\n<p><img src=\"https://www.blognone.com/sites/default/files/externals/c98e5b61f70d32987d465510403dab3e.jpg\" /></p>\n<p>ASUS เปรียบเทียบขนาดของ Zenfone 8 ที่หน้าจอ 5.9\" กับ iPhone 12 mini ที่หน้าจอ 5.4\" ว่าเป็นขนาดที่เหมาะสมมากกว่า เพราะยังจับง่ายถือถนัดด้วยมือเดียวพอๆ กัน แต่หน้าจอก็มีขนาดไม่เล็กจนดูยาก</p>\n<p>หากเทียบกับ <a href=\"https://www.blognone.com/node/122185\">Xperia 5 III ที่มีแนวคิดเรือธงไซส์เล็กเหมือนกัน</a> หน้าจอของ Xperia 5 III ใหญ่กว่าเล็กน้อยคือ 6.1\" ส่วนหน่วยประมวลผลเป็น Snapdragon 888 เหมือนกัน</p>\n<p><img src=\"https://www.blognone.com/sites/default/files/externals/1a681bf5d0785134524725267abbdeb7.jpg\" /></p>\n<p>นอกจาก Zenfone 8 รุ่นปกติแล้ว ASUS ยังออก <strong>Zenfone 8 Flip</strong> รุ่นกล้องหลังพับมาด้านหน้าได้ (<a href=\"https://www.blognone.com/node/118140\">เริ่มทำมาตั้งแต่ Zenfone 7 Pro</a>) หน้าจอใหญ่มาตรฐาน 6.67\" อัตรารีเฟรช 90Hz, ซีพียูเป็น Snapdragon 888 เหมือนกัน, แบตเตอรี่ 5,000 mAh, น้ำหนักเครื่อง 230 กรัม</p>\n<p>กล้องมีเลนส์ทั้งหมด 3 ตัวคือ</p>\n<ul>\n<li>กล้องหลัก Sony IMX686 64MP</li>\n<li>กล้องมุมกว้าง Sony IMX363 13MP</li>\n<li>กล้องเทเล 8MP 3x optical zoom</li>\n</ul>\n<p>ราคาขายในไต้หวันเริ่มที่ 20,990 ดอลลาร์ไต้หวัน (รุ่น 8/128GB) หรือประมาณ 24,000 บาท</p>\n<p><img src=\"https://www.blognone.com/sites/default/files/externals/65bee6bf209d26f16d13e0544043f346.jpg\" /></p>\n<p>ที่มา - <a href=\"https://www.asus.com/event/ZenFone8/\">ASUS</a>, <a href=\"https://www.asus.com/Mobile/Phones/ZenFone/Zenfone-8/\">Zenfone 8</a>, <a href=\"https://www.asus.com/Mobile/Phones/ZenFone/Zenfone-8-Flip/\">Zenfone 8 Flip</a></p>\n</div></div></div><div><div>Topics: </div><div><div><a href=\"/topics/zenfone\">Zenfone</a></div><div><a href=\"/topics/asus\">ASUS</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd46b8fa2ed6d0d77533913244c7f27147bde52d1fd4401dea018c9c407b7bb3","category":"Thai"}