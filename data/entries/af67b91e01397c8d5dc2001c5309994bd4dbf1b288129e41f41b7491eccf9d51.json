{"title":"กองทัพจีนสั่งห้ามใช้รถ Tesla ด้วยเหตุผลด้านความมั่นคง กลัวข้อมูลรั่วไหลจากกล้องในรถ","link":"https://www.blognone.com/node/121790","date":1616204668000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กองทัพจีนสั่งห้ามการใช้รถยนต์ของ Tesla กับกิจการของกองทัพ ด้วยเหตุผลด้านความมั่นคง เพราะรถยนต์ของ Tesla มีกล้องและเซ็นเซอร์เสียงติดตั้งภายในรถ อาจนำข้อมูลสำคัญของกองทัพรั่วไหลไปฝั่งอเมริกาได้</p>\n<p>ก่อนหน้านี้ Tesla ถูกหน่วยงานกำกับดูแลการค้า (State Administration for Market Regulation) สอบสวน 2 เรื่อง ได้แก่ เรื่องความปลอดภัยของรถยนต์ และการส่งข้อมูลออกนอกประเทศจีน</p>\n<p>ตลาดจีนถือเป็นตลาดสำคัญอีกแห่งของ Tesla โดยมียอดขายสูงถึง 145,000 คันในปี 2020 (คิดเป็น 30% ของยอดขายทั้งบริษัท) และส่งผลให้ Tesla ทะยานขึ้นเป็นรถยนต์ไฟฟ้าอันดับ 3 ของจีน รองจาก SAIC และ BYD เท่านั้น</p>\n<p>ที่มา - <a href=\"https://asia.nikkei.com/Politics/International-relations/US-China-tensions/China-bans-use-of-Tesla-by-military-citing-security-concerns\">Nikkei</a></p>\n<p><img alt=\"No Description\" src=\"https://www.blognone.com/sites/default/files/externals/e5d512f401574bb24350e94b6f94972d.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/tesla-motors\">Tesla Motors</a></div><div class=\"field-item odd\"><a href=\"/topics/china\">China</a></div><div class=\"field-item even\"><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af67b91e01397c8d5dc2001c5309994bd4dbf1b288129e41f41b7491eccf9d51","category":"Thai"}