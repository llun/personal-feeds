{"title":"อินเทลเผยแผน 7 นาโนเมตร เริ่มทดลองผลิตไตรมาส 2/2021 ของขายจริง 2023","link":"https://www.blognone.com/node/121852","date":1616556935000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นอกจากประเด็น <a href=\"https://www.blognone.com/node/121850\">IDM 2.0 อินเทลเตรียมเปิดรับงานผลิตชิปจากลูกค้าภายนอก</a> Pat Gelsinger ซีอีโอของอินเทล ยังอัพเดตความคืบหน้าของการผลิตระดับ 7 นาโนเมตรด้วย</p>\n<p>Gelsinger ยอมรับว่าปัญหา 10 นาโนเมตรที่เรื้อรังมานาน ทำให้แผน 7 นาโนเมตรโดนผลกระทบไปด้วย สิ่งที่เขาทำคือปรับปรุงแผน 7 นาโนเมตรใหม่ให้เรียบง่ายขึ้น, ร่วมมือกับ ASML ผู้ผลิตเครื่องยิงแสงแบบ EUV เพื่อใช้เทคโนโลยี EUV เพิ่มมากขึ้นอีก</p>\n<p>Gelsinger บอกว่าอินเทลจะเริ่ม tape-in (นำแบบชิปมาลองผลิตบนแผ่นเวเฟอร์จริง) ของชิป 7 นาโนเมตรตัวแรก \"Meteor Lake\" ในไตรมาส 2/2021 สินค้าจะเริ่มวางขายจริงในปี 2023 และชิปอีกตัวที่จะผลิตด้วย 7 นาโนเมตรคือ \"Granite Rapids\" โค้ดเนมของชิปเซิร์ฟเวอร์ที่จะออกในปี 2023 เช่นกัน</p>\n<p>ส่วนความคืบหน้าเรื่อง 10 นาโนเมตร อินเทลมั่นใจว่าในไตรมาส 3/2021 ซีพียูฝั่งไคลเอนต์ส่วนใหญ่จะเป็น 10 นาโนเมตรหมดแล้ว</p>\n<p>ที่มา - <a href=\"https://newsroom.intel.com/wp-content/uploads/sites/11/2021/03/CEO-Gelsinger-quotes-57285720.pdf\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/94ae424ded43da1985997bb81f183f94.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/semiconductor\">Semiconductor</a></div><div class=\"field-item even\"><a href=\"/topics/meteor-lake\">Meteor Lake</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9abf73af18e1b079893e694e9530cd2bcff32bd0d0e8f8781905cfd0d8f846d","category":"Thai"}