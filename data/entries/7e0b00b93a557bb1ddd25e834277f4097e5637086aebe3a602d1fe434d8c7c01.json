{"title":"Casey Hudson ผู้สร้าง Mass Effect เปิดสตูดิโอใหม่ Humanoid Studios","link":"https://www.blognone.com/node/123502","date":1625024647000,"content":"<div><div><div><p>Casey Hudson ผู้สร้างเกม Mass Effect และอดีตหัวหน้าสตูดิโอ Bioware ที่ลาออกไป<a href=\"https://www.blognone.com/node/59166\">เมื่อปี 2014</a> ครั้งหนึ่ง ก่อนจะกลับมาร่วมงานกับ Bioware ในปี <a href=\"https://www.blognone.com/node/94094\">2017</a> และลาออกอีกครั้งเมื่อเดือนธันวาคม 2020 ที่ผ่านมา เปิดเผยสตูดิโอใหม่ของเขาผ่านทางทวิตเตอร์ สตูดิโอใหม่นี้มีชื่อว่า Humanoid Studio</p>\n<p>Hudson ระบุว่าสตูดิโออินดี้แห่งใหม่ของเขา สร้างขึ้นมาเพื่อ “ปลดปล่อยอิสระทางความคิดสร้างสรรค์” ของนักพัฒนาในทีม และเตรียมนำศิลปะแห่งการสร้างเกมมาให้ผู้เล่นได้ยลโฉมในเกมใหม่</p>\n<p>Humanoid Studio น่าจะอยู่ในขั้นตอนเริ่มต้นของการก่อตั้ง และเราอาจจะยังไม่ได้เห็นเกมใหม่เร็วๆ นี้ เพราะ<a href=\"https://www.humanoidstudios.com/\">หน้าเว็บไซต์ของสตูดิโอ</a>ยังเป็นพื้นหลังสีขาวโล่งพร้อมตัวหนังสือธรรมดาเท่านั้น คงต้องติดตามกันต่อไปว่าเขาจะนำมนต์สเน่ห์แห่งเกมสวมบทบาทของ Bioware กลับมาได้หรือไม่</p>\n<p>ที่มา - <a href=\"https://twitter.com/CaseyDHudson/status/1409924137011712000\">Casey Hudson</a></p>\n<p><img src=\"https://www.blognone.com/sites/default/files/externals/1f1fbf0ae9f32587403672d27159c77b.png\" /></p>\n<blockquote><p>I've been working with some colleagues on something awesome, and I wish I could tell you all about it! For now though, I can only say this…</p>\n<p>— Casey Hudson (@CaseyDHudson) <a href=\"https://twitter.com/CaseyDHudson/status/1409924020334567426?ref_src=twsrc%5Etfw\">June 29, 2021</a></p></blockquote>\n</div></div></div><div><div>Topics: </div><div><div><a href=\"/topics/games\">Games</a></div><div><a href=\"/topics/humanoid-studios\">Humanoid Studios</a></div><div><a href=\"/topics/mass-effect\">Mass Effect</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e0b00b93a557bb1ddd25e834277f4097e5637086aebe3a602d1fe434d8c7c01","category":"Thai"}