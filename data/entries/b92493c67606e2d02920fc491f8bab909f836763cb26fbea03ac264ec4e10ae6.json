{"title":"แอพ Nike และ Adidas ถูกถอดจากแอพสโตร์ของ Huawei และ Xiaomi จากประเด็นแรงงานอุยกูร์","link":"https://www.blognone.com/node/121917","date":1617002652000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นอกจาก H&amp;M ที่ออกตัวว่าไม่เกี่ยวข้องกับการใช้แรงงานชาวอุยกูร์เพื่อเก็บฝ้ายในมณฑลซินเจียง <a href=\"https://www.blognone.com/node/121913\">จนตำแหน่งร้านหายไปจาก Apple Maps</a> และอีกหลายแผนที่ในแอพของประเทศจีนแล้ว Nike กับ Adidas อีกสองแบรนด์ที่ออกแถลงการณ์ไปในทางไม่สนับสนุนฝ้ายจากมณฑลซินเจียง ก็ถูกลบหายไปจากทั้งแอพสโตร์ของ Xiaomi และ Huawei ในประเทศจีนเช่นเดียวกัน</p>\n<p>ตัวแทนจาก Xiaomi ยืนยันกับ Global Times ว่าแอพ Nike และ Adidas รวมถึงโฆษณาทั้งหมดของสองแบรนด์นี้ ถูกนำออกจากแอพสโตร์ของ Xiaomi จริง แต่ไม่เปิดเผยสาเหตุ ส่วนฝั่ง Huawei ยังไม่มีข้อมูลเพิ่มเติม</p>\n<p>ตลาดประเทศจีน กลายมาเป็นตลาดใหญ่ที่ทำยอดขายให้กับทั้งสองบริษัทมหาศาล รวมถึงเป็นปัจจัยสำคัญที่ทำให้ยอดขายในภูมิภาคเอเชียแปซิฟิก เติบโตถึง 7% ได้ในปี 2020 ขณะที่ภูมิภาคอื่นยอดขายลดลง คงต้องติดตามว่า Nike และ Adidas จะมีท่าทีอย่างไรต่อไปกับผลกระทบนี้</p>\n<p>ที่มา - <a href=\"https://www.globaltimes.cn/page/202103/1219704.shtml\">Global Times</a></p>\n<p><img src=\"https://www.blognone.com/sites/default/files/externals/54ed09965ba0ce9ba944c6ae5f17b3cf.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nike\">Nike</a></div><div class=\"field-item odd\"><a href=\"/topics/adidas\">Adidas</a></div><div class=\"field-item even\"><a href=\"/topics/huawei\">Huawei</a></div><div class=\"field-item odd\"><a href=\"/topics/xiaomi\">Xiaomi</a></div><div class=\"field-item even\"><a href=\"/topics/app\">App</a></div><div class=\"field-item odd\"><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b92493c67606e2d02920fc491f8bab909f836763cb26fbea03ac264ec4e10ae6","category":"Thai"}