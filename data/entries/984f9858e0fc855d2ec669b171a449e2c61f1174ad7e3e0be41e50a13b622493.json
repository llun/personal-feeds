{"title":"กูเกิลปล่อย Android 12 Beta: หน้าจอ Material You, ออกแบบ Widget ใหม่, หยุดแอปที่ไม่ได้ใช้นาน","link":"https://www.blognone.com/node/122740","date":1621366655000,"content":"<div><div><div><p>กูเกิลเปิดตัว Android 12 Beta ในงาน Google I/O โดยมีฟีเจอร์สำคัญคือการปรับหน้าจอทั้งหมดมาใช้ระบบออกแบบ Material You ทำให้สามารถปรับสีได้ทั้งระบบได้ด้วยการเลือกภาพพื้นหลังใหม่</p>\n<p>ระบบ widget ของ Android 12 ออกแบบใหม่ เพิ่มปุ่มเปิดปิด, ตัวเลือก เพื่อให้ผู้ใช้สามารถอินพุตใส่ widget ได้มากขึ้น และยังมี API สำหรับดึงค่าสีจากระบบ (เพื่อให้เข้ากับหน้าจอ Material You ที่ดึงสีจากภาพพื้นหลัง)</p>\n<p>ฟีเจอร์ App hibernation เป็นโหมดกึ่งถอดแอปออกจากระบบในกรณีที่ผู้ใช้ติดตั้งแอปไว้แต่ไม่ได้ใช้งานเป็นเวลานาน ตัวแอนดรอยด์จะถอดสิทธิ์ที่ผู้ใช้เคยให้ไว้ทั้งหมดเอง, หยุดโปรเซสเบื้องหลังเพื่อประหยัดแรม, และดึงสตอเรจกลับ</p>\n<p>ระบบ permission ในเวอร์ชั่นนี้ยังเปิดให้แอปที่ต้องการสแกน Bluetooth ไม่ต้องขอสิทธิ์ Location อีกต่อไป แต่เป็นสิทธิ์ BLUETOOTH_SCAN และหลังจากเชื่อมต่อกับอุปกรณ์แล้วก็ใช้เพียงแค่สิทธิ์ BLUETOOTH_CONNECT</p>\n<p>Android 12 ปล่อยรอม Beta แล้ววันนี้ มีโทรศัพท์ถึง 10 แบรนด์นอกจาก Pixel ร่วมทดสอบ ได้แก่ ASUS, OnePlus, Oppo, Realme, Sharp, TCL, Transsion, Vivo, Xiaomi, และ ZTE คาดว่าจะเข้าสู้ช่วงเสถียรเดือนสิงหาคมนี้</p>\n<p>ที่มา - <a href=\"https://android-developers.googleblog.com/2021/05/whats-new-in-android-12-beta.html\">Android Developer Blog</a></p>\n<p><img src=\"https://www.blognone.com/sites/default/files/externals/20a866042508dab206a4262056ec7dfa.jpeg\" /></p>\n<p><img src=\"https://www.blognone.com/sites/default/files/externals/0bb047ad67053b68b5e0715a010d38eb.png\" /></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"984f9858e0fc855d2ec669b171a449e2c61f1174ad7e3e0be41e50a13b622493","category":"Thai"}