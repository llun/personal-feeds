{"title":"Gomi Speaker ลำโพงที่ใช้แบตเตอรี่จากจักรยานไฟฟ้าเก่า ช่วยรักษาสิ่งแวดล้อม","link":"https://www.blognone.com/node/121492","date":1614749958000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Gomi ผู้ผลิตอุปกรณ์ชาร์จไฟจากอังกฤษ เปิดตัวสินค้าใหม่ลำโพงบลูทูธพกพา Gomi Speaker มีจุดขายคือใช้แบตเตอรี่ ที่ถอดออกมาจากจักรยานไฟฟ้าที่หมดอายุการใช้งานแล้ว นำมาผลิตซ้ำ โดยเป็นความร่วมมือกับ <a href=\"https://www.blognone.com/topics/lime\">Lime</a> แพลตฟอร์มแชร์จักรยาน ทำให้ลดการทิ้งขยะอิเล็กทรอนิกส์ นอกจากนี้วัสดุภายนอกทั้งหมดก็ทำจากพลาสติกรีไซเคิลเช่นกัน</p>\n<p>Gomi Speaker เป็นลำโพง 25W แบตเตอรี่อยู่ได้นาน 20 ชั่วโมง ชาร์จแบบ USB-C น้ำหนัก 800 กรัม สามารถนำลำโพงมาวางคู่กันเพื่อสร้างระบบเสียงสเตอริโอได้ มีตัวเลือกทั้งหมด 4 สี ได้แก่ ขาว-ดำ, น้ำเงินน้ำทะเล, เขียวมะนาว และสีเค้กวันเกิด</p>\n<p>สินค้ามีสถานะเป็นโครงการใน <a href=\"https://www.kickstarter.com/projects/gomi-eco-tech/gomi-speaker-powered-by-waste\">Kickstarter</a> ราคา 99 ปอนด์ เริ่มจัดส่งสินค้าเดือนพฤศจิกายนปีนี้</p>\n<p>ที่มา: <a href=\"https://www.engadget.com/limes-old-e-bike-batteries-are-powering-sustainable-portable-speakers-113635924.html\">Engadget</a></p>\n<p><img src=\"https://ksr-ugc.imgix.net/assets/032/573/045/47b934bdf9e96cc72fb272fbd14f93ec_original.jpg?ixlib=rb-2.1.0&amp;w=680&amp;fit=max&amp;v=1614681501&amp;auto=format&amp;frame=1&amp;q=92&amp;s=7634a98025b76aba546525c482b3c7a1\" alt=\"Gomi Speaker\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/lime\">Lime</a></div><div class=\"field-item odd\"><a href=\"/topics/speaker\">Speaker</a></div><div class=\"field-item even\"><a href=\"/topics/environment\">Environment</a></div><div class=\"field-item odd\"><a href=\"/topics/recycle\">Recycle</a></div><div class=\"field-item even\"><a href=\"/topics/kickstarter\">Kickstarter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe8dde7b32faa46d17d774319036a4e91725512b51ac90cfb7b41985f4cd1f3b","category":"Thai"}