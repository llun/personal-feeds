{"title":"วัคซีน COVID แต่ละยี่ห้อ ผลิตจากที่ไหนกันบ้าง","link":"https://markpeak.net/covid-vaccine-production-sites/","date":1621177197000,"content":"<p>เดือนพฤษภาคม 2021 ประเด็นเรื่องวัคซีน covid ยี่ห้อไหนดี ยังเป็นที่ถกเถียงกันทั่วไปในสังคม</p>\n<p>แต่ถ้าพักเรื่องสมรรถนะของวัคซีนแต่ละยี่ห้อไปก่อน เกิดความสงสัยขึ้นมาว่าวัคซีนแต่ละยี่ห้อผลิตที่ไหนบ้าง มีการขนส่งอย่างไร เลยลองไปค้นข้อมูลดู</p>\n<p>บทความเก่าที่เคยเขียน</p>\n<ul>\n<li><a href=\"https://markpeak.net/mrna-vaccine/\">mRNA Vaccine ทำงานอย่างไร</a></li>\n<li><a href=\"https://markpeak.net/operation-warp-speed/\">เมื่ออเมริกาเลือกแทงม้าวัคซีนหลายตัว</a> Operation Warp Speed</li>\n</ul>\n<h2>Pfizer</h2>\n<ul>\n<li><strong>สถานที่ผลิตหลัก:</strong> อเมริกา และเบลเยียม</li>\n<li><strong>กำลังการผลิต:</strong> 2.5 พันล้านโดส/ปี (2021) และ 3 พันล้านโดส/ปี (2022) ตัวเลขนับรวมของ BioNTech ด้วย (<a href=\"https://www.fiercepharma.com/pharma/thanks-to-revved-up-manufacturing-biontech-ceo-estimates-3b-covid-vaccine-doses-2021\">source</a>)</li>\n</ul>\n<p>Pfizer เป็นบริษัทยายักษ์ใหญ่ที่มีโครงสร้างพื้นฐานด้านการผลิตและขนส่งพร้อมอยู่มากแล้ว ถ้าเราโฟกัสเฉพาะวัคซีน mRNA สำหรับ covid-19 ที่พัฒนาร่วมกับ BioNTech ก็มีข้อมูลบนเว็บไซต์บอกไว้ชัดเจน ว่าผลิตในอเมริกา สถานที่หลักคือเมือง Kalamazoo ในรัฐมิชิแกน แต่ก็มีไซต์ที่ผลิตส่วนประกอบอื่นๆ อีก 2 แห่งด้วย (ข้อมูล ณ เดือนพฤศจิกายน 2020)</p>\n<p><img src=\"https://markpeak.net/wp-content/uploads/2021/05/pfizer.png\" /></p>\n<p>บนเว็บไซต์ของ Pfizer ยังบอกว่าเครือข่ายในยุโรปจะส่งจากเมือง Puurs ในเบลเยียม นอกจากนี้ Pfizer ยังมีศูนย์กระจายวัคซีน (distribution center) อยู่ที่เมือง Pleasant Prairie ในรัฐวิสคอนซิน และ Karlsruhe ในเยอรมนี</p>\n<p>ข้อมูล ณ ต้นเดือนพฤษภาคม 2021 Pfizer ผลิตวัคซีนและส่งมอบไปแล้ว 430 ล้านโดส (<a href=\"https://www.fiercepharma.com/pharma/thanks-to-revved-up-manufacturing-biontech-ceo-estimates-3b-covid-vaccine-doses-2021\">source</a>)</p>\n<p>คลิปพาทัวร์โรงงาน Pfizer ของ CNBC</p>\n<p></p>\n<p>อ้างอิง: <a href=\"https://cdn.pfizer.com/pfizercom/2020-11/Scaling-Up%20to%20Manufacture.%20a%20Potential%20COVID-19%20Vaccine.pdf\">Pfizer (PDF)</a>, <a href=\"https://www.pfizer.com/science/coronavirus/vaccine/manufacturing-and-distribution\">Pfizer</a></p>\n<h2>BioNTech</h2>\n<ul>\n<li><strong>สถานที่ผลิต:</strong> เยอรมนี</li>\n<li><strong>กำลังการผลิต:</strong> นับรวมไปกับของ Pfizer</li>\n</ul>\n<p>BioNTech เป็นบริษัทเยอรมันที่เป็นพันธมิตรกับ Pfizer เดิมทีนั้น BioNTech โฟกัสไปที่ mRNA กับการรักษามะเร็ง แต่ก็รีบเปลี่ยนทิศทางมาทุ่มสร้างวัคซีน covid ทันทีที่เกิดระบาดขึ้นในจีน</p>\n<p>ถึงแม้ไม่มีเครือข่ายโรงงานกว้างขวางเท่ากับ Pfizer แต่ BioNTech ก็มีโรงงานวัคซีนของตัวเองอยู่ที่เมือง Marburg ในเยอรมนี (อยู่เหนือ Frankfurt ขึ้นไปหน่อย) โดยเพิ่งซื้อต่อมาจากบริษัทยา Novartis</p>\n<p>TIME มีบทความพาชมกระบวนการผลิตวัคซีนของ BioNTech ด้วย ใครสนใจดูรูปให้พอเห็นภาพว่า โรงงานผลิตวัคซีนหน้าตาเป็นอย่างไร ก็แนะนำให้อ่านกัน</p>\n<div>\n\t\t\t<div>\n\t\t\t\t<a href=\"https://time.com/5955247/inside-biontech-vaccine-facility/\">\n\t\t\t\t\t<img src=\"https://api.time.com/wp-content/uploads/2021/04/luca-locatelli-biontech-baxter-germany-covid-1.jpg?quality=85&amp;crop=0px%2C300px%2C2400px%2C1256px&amp;resize=1200%2C628&amp;strip\" />\t\t\t\t</a>\n\t\t</div>\n\t\n\t<div>\n\t\t<a href=\"https://time.com/5955247/inside-biontech-vaccine-facility/\">\n\t\t\tExclusive: Inside the Facilities Making the World's Most Prevalent COVID-19 Vaccine\t\t</a>\n\t</div>\n\t<div>\n\t\t<a href=\"https://time.com/5955247/inside-biontech-vaccine-facility/\">\n\t\t\t<p>If you've been vaccinated for COVID-19, chances are pretty high that you have a product made by BioNTech flowing through your body</p>\n\t\t</a>\n\t</div>\n\t<div>\n\t\t<img src=\"https://time.com/favicon.ico\" />\t\tTime\t</div>\n</div>\n<p>ล่าสุด <a href=\"https://www.blognone.com/node/122600\">BioNTech เพิ่งประกาศตั้งโรงงานวัคซีนในสิงคโปร์</a> โดยจะเริ่มผลิตในปี 2023 และ<a href=\"https://www.fiercepharma.com/manufacturing/biontech-fosun-pharma-eye-1b-doses-covid-19-vaccine-capacity-new-china-jv\">จับมือกับ Fosun ผลิตวัคซีน mRNA ในจีนด้วย</a></p>\n<h2>Moderna</h2>\n<ul>\n<li><strong>สถานที่ผลิต:</strong> สหรัฐอเมริกา สวิตเซอร์แลนด์ สเปน ฝรั่งเศส</li>\n<li><strong>กำลังการผลิต:</strong> 800-1000 ล้านโดสในปี 2021, 3 พันล้านโดสในปี 2022 (<a href=\"https://investors.modernatx.com/news-releases/news-release-details/moderna-announces-additional-investments-increase-global-supply\">source</a>)</li>\n</ul>\n<p>Moderna เป็นบริษัทด้าน mRNA สัญชาติอเมริกันอีกราย ที่มาเดี่ยวๆ ไม่ยุ่งอะไรกับใคร ต่างจาก Pfizer ที่มีเครือข่ายการผลิตอยู่ทั่วโลก แนวทางของ Moderna จึงต้องเป็นการจ้างผลิตผ่านโรงงานของบริษัทยาอื่นๆ (contract manufacturing) เป็นหลัก</p>\n<p>ข้อมูลของโรงงานผลิตในเครือข่ายของ Moderna เท่าที่หาเจอจากข่าวต่างๆ</p>\n<ul>\n<li>โรงงานของ Moderna เอง ที่เมือง Norwood รัฐแมสซาชูเซตส์ สหรัฐอเมริกา – <a href=\"https://www.fiercepharma.com/pharma/moderna-plans-major-expansion-at-massachusetts-based-manufacturing-site-to-help-grow-covid\">source</a></li>\n<li>โรงงานของ Catalent ในเมือง Bloomington รัฐอินเดียนา สหรัฐอเมริกา – <a href=\"https://www.npr.org/sections/health-shots/2020/12/17/947628608/how-will-moderna-meet-the-demand-for-its-covid-19-vaccine\">source</a></li>\n<li>โรงงานของ Lonza มี 2 แห่งคือ Portsmouth รัฐนิวแฮมเชียร์ สหรัฐฮเมริกา และเมือง Visp สวิตเซอร์แลนด์ – <a href=\"https://www.npr.org/sections/health-shots/2020/12/17/947628608/how-will-moderna-meet-the-demand-for-its-covid-19-vaccine\">source</a></li>\n<li>โรงงานของ Rovi ในเมือง Granada ประเทศสเปน – <a href=\"https://www.fiercepharma.com/manufacturing/moderna-eyes-new-vaccine-production-partner-government-brokered-talk-report\">source</a> / <a href=\"https://investors.modernatx.com/news-releases/news-release-details/moderna-announces-additional-investments-increase-global-supply\">source</a></li>\n<li>โรงงานของ Recipharm ในประเทศฝรั่งเศส – <a href=\"https://www.recipharm.com/press/recipharm-and-moderna-finalize-agreement-aseptic-drug-product-manufacturing-and-fill-finish\">source</a></li>\n</ul>\n<blockquote>\n<p>2021 and 2022 vaccine manufacturing update: We increased our 2021 supply forecast to between 800 million &amp; 1 billion doses; we are making investments to increase global supply for our COVID-19 Vaccine to up to 3 billion doses in 2022. <a href=\"https://t.co/I0gWvY7Ic1\">https://t.co/I0gWvY7Ic1</a> <a href=\"https://t.co/y8Mo6vjMcd\">pic.twitter.com/y8Mo6vjMcd</a></p>\n<p>— Moderna (@moderna_tx) <a href=\"https://twitter.com/moderna_tx/status/1390405018935828483?ref_src=twsrc%5Etfw\">May 6, 2021</a></p></blockquote>\n<p></p>\n<h2>AstraZeneca</h2>\n<ul>\n<li><strong>สถานที่ผลิต:</strong> อังกฤษ สหรัฐอเมริกา เบลเยียม + อื่นๆ ทั่วโลก</li>\n<li>กำลังการผลิต: 3 พันล้านโดสในปี 2021 (<a href=\"https://www.astrazeneca.com/what-science-can-do/topics/technologies/pushing-boundaries-to-deliver-covid-19-vaccine-accross-the-globe.html\">source</a>)</li>\n</ul>\n<p>AstraZeneca ใช้วิธีจ้างผลิต (contract) หรือให้ไลเซนส์ (sub-license) กับโรงงานยาอื่นๆ ทั่วโลกผลิตให้ แยกตามภูมิภาคด้วย ซึ่งในเว็บไซต์ของบริษัทเองก็มีทำแผนที่ไว้สวยงาม (<a href=\"https://covid19.astrazeneca.com/content/dam/microsites/vaccines-confidence-2-0/en/landing-page/media/56498_AZ_Map_Update_SS_Media.pdf\">source</a>) ส่วนโรงงานของ AstraZeneca เองมีที่อังกฤษ อเมริกา และยุโรป</p>\n<ul>\n<li>UK\n<ul>\n<li>มีไซต์ผลิตที่เมือง Oxford และ Keele (<a href=\"https://www.bbc.com/news/56483766\">source</a>)</li>\n</ul>\n</li>\n<li>USA\n<ul>\n<li>มีไซต์ผลิตที่เมือง Baltimore และเคยมีปัญหาจนเป็นข่าว (<a href=\"https://www.nytimes.com/2021/04/23/us/astrazeneca-covid-vaccine-contamination.html\">source</a>) และอีกแห่งที่ West Chester (<a href=\"https://www.nytimes.com/2021/03/11/us/politics/coronavirus-astrazeneca-united-states.html\">source</a>)</li>\n</ul>\n</li>\n<li>Europe\n<ul>\n<li>มีไซต์ผลิตที่ Seneffe ในเบลเยียม และ Leiden ในเนเธอร์แลนด์ (<a href=\"https://www.bbc.com/news/56483766\">source</a>)</li>\n</ul>\n</li>\n<li>เอเชียใต้+แอฟริกา = Verity Pharmaceuticals + Serum Institute of India (SII)</li>\n<li>Russia + เอเชียกลาง = R-Pharm</li>\n<li>South Korea = SK Bioscience</li>\n<li>Brazil = Fiocruz</li>\n<li>Latin America = Liomont/Mabxience</li>\n<li>Japan = Daiichi Sankyo (<a href=\"https://www.japantimes.co.jp/news/2021/03/12/national/astrazeneca-vaccine-japan/\">source</a>)</li>\n<li>China = BioKangtai</li>\n<li>Australia = CSL</li>\n<li>Southeast Asia = Siam Bio Science (SBS)</li>\n<li>Canada = (เข้าใจว่าใช้วัคซีนจากอเมริกา)</li>\n<li>Israel</li>\n<li>New Zealand</li>\n</ul>\n<p><img src=\"https://markpeak.net/wp-content/uploads/2021/05/astrazeneca.jpg\" /></p>\n<h2>Johnson &amp; Johnson</h2>\n<ul>\n<li><strong>สถานที่ผลิต:</strong> สหรัฐอเมริกา + เนเธอร์แลนด์</li>\n<li><strong>กำลังการผลิต:</strong> 1 พันล้านโดส/ปี (2021) และ 2-3 พันล้านโดส/ปี (2022) (<a href=\"https://www.straitstimes.com/world/united-states/johnson-johnson-to-make-up-to-3-billion-covid-19-vaccines-in-2022-chief\">source</a>)</li>\n</ul>\n<p>Johnson &amp; Johnson เป็นวัคซีนอเมริกันเจ้าที่สาม ใช้วิธีจับมือกับหลายบริษัทให้ช่วยกระจายการผลิตให้ ที่เด่นๆ คือ Emergent (<a href=\"https://www.jnj.com/johnson-johnson-announces-collaboration-to-expand-manufacturing-capabilities-for-its-covid-19-vaccine-candidate-in-support-of-the-companys-goal-to-supply-more-than-one-billion-vaccine-doses-globally\">source</a>) บริษัทยายักษ์ใหญ่ Sanofi (<a href=\"https://www.sanofi.com/en/media-room/press-releases/2021/2021-02-22-11-40-00-2179318\">source</a>) และรายล่าสุดคือ Merck (<a href=\"https://www.jnj.com/johnson-johnson-statement-on-collaboration-with-merck\">source</a>)</p>\n<p>ไซต์สำคัญของ Johnson อยู่ที่เมือง Leiden ในเนเธอร์แลนด์ (เป็นโรงงาน Johnson เองที่ตั้งในปี 2018 – <a href=\"https://www.jnj.com/johnson-johnson-unveils-new-vaccines-launch-facility-to-support-global-rollout-of-novel-vaccines\">source</a>) ที่ผลิตสารตั้งต้น (substance) ให้</p>\n<p>ส่วนไซต์สารตั้งต้นอีกแห่งคือบริษัท Emergent ที่เมือง Baltimore (น่าจะเป็นที่เดียวกับของ AstraZeneca) ก็เคยมีปัญหาเรื่องการควบคุมคุณภาพจนเป็นข่าว</p>\n<p>พาร์ทเนอร์รายอื่นๆ เท่าที่มีข่าวคือ Catalent (อิตาลี/Bloomington สหรัฐ) และ Grand River Aseptic Manufacturing ในสหรัฐ ซึ่งพวกนี้เป็นเรื่องทำตัวยาและการบรรจุ (fill-finish) และมี Biological E ของอินเดียที่ทำได้ครบวงจร</p>\n<p><img src=\"https://markpeak.net/wp-content/uploads/2021/05/jnjmap.png\" /></p>\n<p>แผนที่การผลิตของ Johnson แต่ไปเจอบน<a href=\"https://www.fiercepharma.com/special-reports/vaccine-supply-chains-holding-line-against-covid-19\">เว็บ FiercePharma</a></p>\n<h2>Sinovac</h2>\n<ul>\n<li><strong>สถานที่ผลิต:</strong> จีน + ชาติพันธมิตร</li>\n<li><strong>กำลังการผลิต:</strong> 2 พันล้านโดส/ปี (ข้อมูล April 2021 – <a href=\"https://www.businesswire.com/news/home/20210401005993/en/Sinovac%C2%A0Announced-Buildup-of-Two-Billion-Annual-Capacity-of-Its-COVID-19-Vaccine\">source</a>)</li>\n</ul>\n<p>แน่นอนว่าบริษัทจีน Sinovac ย่อมต้องผลิตวัคซีนในจีนเป็นหลัก ข้อมูลเท่าที่หาเจอ Sinovac มีฐานการผลิต (ทุกอย่าง) อยู่ 2 แห่งหลักๆ คือ ที่ปักกิ่งและต้าเหลียน (<a href=\"http://www.sinovac.com/about/show.php?id=39\">source</a>) เลยขออนุมานว่า วัคซีน Covid ที่ชื่อ CoronaVac ก็น่าจะใช้ฐานการผลิต 2 แห่งนี้ด้วยเช่นกัน</p>\n<p><img src=\"https://markpeak.net/wp-content/uploads/2021/05/sinovac.jpg\" /></p>\n<p>ข้อมูลจาก<a href=\"https://www.globaltimes.cn/page/202105/1223495.shtml\">หนังสือพิมพ์จีน Global Times</a> ซึ่งอยู่ในเครือ People’s Daily ของรัฐบาลจีน ยังบอกว่าบริษัทยาจีนให้ไลเซนส์ประเทศอื่นๆ ไปผลิตวัคซีนด้วย ซึ่งกรณีของ Sinovac มีประเทศที่ได้ไลเซนส์คือ</p>\n<ul>\n<li>มาเลเซีย</li>\n<li>ตุรกี</li>\n<li>บราซิล</li>\n<li>อียิปต์</li>\n<li>อินโดนีเซีย</li>\n</ul>\n<p>แต่ก็ไม่มีข้อมูลชัดเจนนักว่า ผลิตที่ไหนอย่างไร มีกำลังผลิตเท่าไร</p>\n<p><img src=\"https://markpeak.net/wp-content/uploads/2021/05/china-vaccine.jpg\" /></p>\n<h2>Sputnik V</h2>\n<ul>\n<li>สถานที่ผลิต: รัสเซีย (มอสโก) + กำลังขยายไปประเทศอื่นๆ</li>\n<li>กำลังการผลิต: ประกาศไว้ 1.4 พันล้านโดส แต่ไม่แน่ชัดว่าจะทำได้จริงมั้ย (<a href=\"https://www.businesstoday.in/sectors/pharma/covid-19-vaccine-here-why-russia-is-struggling-to-make-sputnik-v-doses/story/439057.html\">source</a>)</li>\n</ul>\n<p>วัคซีนรัสเซียย่อมต้องผลิตในรัสเซียเช่นกัน วัคซีน Sputnik V พัฒนาโดยสถาบันวิจัย Gamaleya Research Institute of Epidemiology and Microbiology ของรัฐบาลรัสเซีย และผลิตโดยบริษัท R-Pharm ในมอสโก</p>\n<p>ปัญหาของ Sputnik V คือกำลังผลิตได้น้อยกว่าที่คาดมาก ตัวเลข ณ วันที่ 12 พฤษภาคม 2021 ระบุว่ารัสเซียผลิต Sputnik V ได้เพียง 33 ล้านโดสเท่านั้น (ตัวเลขจาก Reuters) ในขณะที่ตัวเลขเป้าหมายที่ประกาศไว้คือ 800 ล้านโดสในปี 2021</p>\n<p>เหตุผลที่ Sputnik V ผลิตได้ช้าเป็นเพราะโรงงานของ R-Pharm ยังค่อนข้างใหม่ ทีมงานขาดประสบการณ์ ต้องเรียนรู้กระบวนการผลิตกันใหม่หมด แถมตัววัคซีนเองใช้ 2 ช็อต ยังมาจาก virus vector คนละชนิดกัน ทำให้การผลิตซับซ้อนขึ้นไปอีก (<a href=\"https://www.businesstoday.in/sectors/pharma/covid-19-vaccine-here-why-russia-is-struggling-to-make-sputnik-v-doses/story/439057.html\">source</a>)</p>\n<p>รัสเซียเพิ่งเซ็นสัญญากับ Hetero Pharma, Gland Pharma, Stelis Biopharma ของอินเดีย ให้ผลิต Sputnik V ในอินเดีย คาดว่าจะผลิตได้ 100, 252, 200 ล้านโดสตามลำดับ ตัวเลขอื่นที่เปิดเผยคือเซ็นสัญญาไปแล้วกับ 15 บริษัทใน 10 ประเทศ เพื่อผลิตวัคซีน 1.4 พันล้านโดส (<a href=\"https://healthpolicy-watch.news/83996-2/\">source</a>)</p>\n<blockquote>\n<p>Following 2 country authorizations today, Sputnik V is now approved in 64 countries with population of over 3.2 billion people <img src=\"https://s.w.org/images/core/emoji/13.0.1/72x72/270c.png\" /> <a href=\"https://t.co/UkF1f51Vbu\">pic.twitter.com/UkF1f51Vbu</a></p>\n<p>— Sputnik V (@sputnikvaccine) <a href=\"https://twitter.com/sputnikvaccine/status/1388221743068852225?ref_src=twsrc%5Etfw\">April 30, 2021</a></p></blockquote>\n<p></p>\n<p>สำหรับข้อมูลของบริษัทอื่นๆ ลองดูที่ <a href=\"https://www.fiercepharma.com/special-reports/vaccine-supply-chains-holding-line-against-covid-19\">Fierce Pharma รวบรวมไว้</a>ก็ครบถ้วนดี มีของบริษัท Novavax ด้วย แต่เมืองไทยยังห่างไกล ก็ยังไม่เขียนแล้วกัน</p>\n<div>\n\t\t\t<div>\n\t\t\t\t<a href=\"https://www.fiercepharma.com/special-reports/vaccine-supply-chains-holding-line-against-covid-19\">\n\t\t\t\t\t<img src=\"https://qtxasset.com/fiercepharma/1614281660/GettyImages-1218961180.jpg/GettyImages-1218961180.jpg?JAmaQQAoJq.Lv_4lV60cD08wd9HJ6eE1\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.fiercepharma.com/special-reports/vaccine-supply-chains-holding-line-against-covid-19\">\n\t\t\tWhat does it take to supply COVID-19 vaccines across the globe? Here's how the leading players are working it\t\t</a>\n\t</div>\n\t<div>\n\t\t<a href=\"https://www.fiercepharma.com/special-reports/vaccine-supply-chains-holding-line-against-covid-19\">\n\t\t\t<p>As COVID-19 gained steam worldwide last spring, little was known about the disease and the havoc it would wreak on the world. A year later, vaccines offer hope in the global effort to end the pandemic, but it will be a monumental task to produce them and deliver them around the world.</p>\n\t\t</a>\n\t</div>\n\t<div>\n\t\t<img src=\"https://www.fiercepharma.com/themes/custom/tektite_fierce/favicon.ico\" />\t\tFiercePharma\t</div>\n</div>The post <a href=\"https://markpeak.net/covid-vaccine-production-sites/\">วัคซีน COVID แต่ละยี่ห้อ ผลิตจากที่ไหนกันบ้าง</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"a89727cc81a9c94511c713d6d15d353f2ca067be2832f4c5792df0e063282aac","category":"Thai"}