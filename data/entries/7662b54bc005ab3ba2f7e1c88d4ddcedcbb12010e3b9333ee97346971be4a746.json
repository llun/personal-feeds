{"title":"Visual Studio 2022 เป็น 64 บิตแล้ว รองรับแรมเกิน 4GB, เปิด 3 แสนไฟล์พร้อมกันได้","link":"https://www.blognone.com/node/122284","date":1618980703000,"content":"<div><div><div><p>พบกันทุกสามปี ไมโครซอฟท์เปิดตัว Visual Studio 2022 เวอร์ชันพรีวิว ส่วนตัวจริงจะออกช่วงกลางปีนี้</p>\n<p>จุดเด่นที่สุดของ Visual Studio 2022 คือเป็นแอพพลิเคชัน 64 บิตเต็มรูปแบบ ทำให้ไม่ถูกจำกัดเรื่องแรม 4GB อีกต่อไปแล้ว จะเปิดโซลูชันใหญ่ขนาดไหนก็แล้วแต่สะดวก ถ้าแรมถึงเงินถึง (ตัวเลขของไมโครซอฟท์ระบุว่าเปิดโซลูชันที่มี 1,600 โปรเจคต์ และ 300,000 ไฟล์ได้สบาย)</p>\n<p><img src=\"https://www.blognone.com/sites/default/files/externals/0c4a15521a44e67c8fa99a3282fcb793.png\" /></p>\n<p>ของใหม่อย่างถัดมาคือปรับ UI เล็กน้อย วาดไอคอนใหม่ให้เข้าใจง่ายขึ้น แสดงผลบน dark mode ได้สวยกว่าเดิม, เปลี่ยนมาใช้<a href=\"https://www.blognone.com/node/112040\">ฟอนต์ตัวใหม่ Cascadia Code ที่ออกแบบมาสำหรับงานเขียนโค้ด</a> เป็นต้น</p>\n<p><img src=\"https://www.blognone.com/sites/default/files/externals/d413eb8eb665d5df5b0960eec6dc78d4.png\" /></p>\n<p>ฟีเจอร์ใหม่ฝั่งนักพัฒนาได้แก่</p>\n<ul>\n<li>ปรับปรุงระบบ workflow รองรับการทำ CI/CD ร่วมกับ GitHub และ Azure ให้ดีกว่าเดิม</li>\n<li>รองรับ <a href=\"https://www.blognone.com/node/121700\">.NET 6</a> และ<a href=\"https://www.blognone.com/node/116465\">การเขียน UI ด้วยเฟรมเวิร์คใหม่ MAUI</a>, รองรับ .NET Hot Reload ปรับโค้ดแล้วไม่ต้องรอสตาร์ตโปรแกรมใหม่</li>\n<li>ปรับปรุงการทำงานกับโค้ด C++ โดยรองรับเครื่องมือของ C++20</li>\n<li>รองรับ CMake, Linux, WSL ให้ดีขึ้น</li>\n<li>เพิ่มฟีเจอร์แชทใน <a href=\"https://www.blognone.com/node/116518\">Live Share ฟีเจอร์การเขียนโค้ดร่วมกัน</a></li>\n</ul>\n<p>Visual Studio 2022 Preview 1 จะเปิดให้ทดสอบในเร็วๆ นี้</p>\n<p>ที่มา - <a href=\"https://devblogs.microsoft.com/visualstudio/visual-studio-2022/?\">Microsoft</a></p>\n</div></div></div><div><div>Topics: </div><div><div><a href=\"/topics/visual-studio\">Visual Studio</a></div><div><a href=\"/topics/microsoft\">Microsoft</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7662b54bc005ab3ba2f7e1c88d4ddcedcbb12010e3b9333ee97346971be4a746","category":"Thai"}