{"title":"Apple อาจเพิ่มทางเลือกอัพเดต iOS เฉพาะแพตช์ความปลอดภัย ไม่ต้องอัพเดตทั้งหมด","link":"https://www.blognone.com/node/121713","date":1615898435000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แอปเปิลออกอัพเดต iOS 14.5 เบต้า 4 ซึ่งเป็นเวอร์ชันทดสอบสำหรับนักพัฒนา โดยมีผู้พบฟีเจอร์ที่ระบุอยู่ในโค้ดที่น่าสนใจ นั่นคือแอปเปิลได้เพิ่มตัวเลือกในการอัพเดตระบบปฏิบัติการ จากเดิมที่ต้องอัพเดตรวมทุกอย่าง ทั้งฟีเจอร์ใหม่และแพตช์ความปลอดภัย มาเป็นผู้ใช้งานสามารถเลือกอัพเดตเฉพาะแพตช์ความปลอดภัยได้</p>\n<p>ทางเลือกดังกล่าวน่าจะตอบโจทย์ผู้ใช้งานที่ยังไม่ต้องการฟีเจอร์ใหม่ หรือมองว่าอุปกรณ์เป็นรุ่นเก่าจึงไม่จำเป็น ก็สามารถอัพเดตเฉพาะส่วนด้านความปลอดภัยในการใช้งานได้ เหมือนกับรูปแบบการอัพเดตใน macOS</p>\n<p>ในอัพเดตเบต้า 4 นี้ ยังมีผู้พบคุณสมบัติในแอป Apple Music ซึ่งเพิ่มอันดับเพลงยอดนิยมแยกตามเมืองทั่วโลกอีกด้วย</p>\n<p>ทั้งนี้ฟีเจอร์ต่าง ๆ ใน iOS เวอร์ชันทดสอบ อาจไม่นำมาใช้จริงเวอร์ชันสำหรับผู้ใช้งานทั่วไป แต่อย่างน้อยก็ทำให้เห็นทิศทางว่าแอปเปิลน่าจะเพิ่มทางเลือกอัพเดตซอฟต์แวร์แบบนี้แล้ว</p>\n<p>ที่มา: <a href=\"https://9to5mac.com/2021/03/15/ios-security-fixes-could-soon-be-delivered-separately-from-other-updates-beta-code-suggests/\">9to5Mac</a>, <a href=\"https://9to5mac.com/2021/03/15/apple-music-adding-new-city-charts-daily-playlists-with-ios-14-5/\">[2]</a></p>\n<p><img src=\"https://www.blognone.com/sites/default/files/externals/e9b6001e33fb3675cedd83e065639982.png\" alt=\"iOS 14\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ios-14\">iOS 14</a></div><div class=\"field-item odd\"><a href=\"/topics/ios\">iOS</a></div><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/apple-music\">Apple Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5bd9632671464600aee89c646db359c9fa417cad14565575bec580a1ba6a2aa","category":"Thai"}