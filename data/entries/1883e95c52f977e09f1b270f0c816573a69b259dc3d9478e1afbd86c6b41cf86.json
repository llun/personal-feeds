{"title":"เข้าใกล้เว็บค้นหา AWS เพิ่มฟีเจอร์ Crawler และ Index หน้าเว็บให้ Amazon Kendra","link":"https://www.blognone.com/node/123631","date":1625796061000,"content":"<div><div><div><p>AWS มีบริการชื่อ Amazon Kendra เป็นระบบ search engine สำหรับองค์กร เพื่อให้พนักงานสามารถค้นหาข้อมูลภายในคลังเอกสารของบริษัทได้ง่าย จุดเด่นของ Kendra คือฟีเจอร์ด้าน machine learning ที่ทำให้เข้าใจความหมายในเนื้อเอกสารด้วย ไม่ใช่แค่การค้นหาคำในเอกสารเพียงอย่างเดียว</p>\n<p>ล่าสุด Kendra เพิ่มฟีเจอร์ใหม่ที่น่าสนใจคือ web crawler สามารถสั่งให้ทำดัชนีและค้นหาข้อมูลบนเว็บเพจได้แล้ว (รวมถึงเอกสารประเภท PDF, Word, PowerPoint, Plain Text ที่อยู่บนเว็บไซต์) ฟีเจอร์นี้ทำให้ Kendra มีความสามารถใกล้เคียงกับ search engine รายใหญ่มากขึ้น</p>\n<p>คู่แข่งของ AWS ทั้งสองรายคือ Google Cloud และ Azure ต่างมีบริการ search engine อยู่แล้วทั้งคู่ และมีบริการแบบเดียวกันสำหรับลูกค้าองค์กรคือ <a href=\"https://workspace.google.com/products/cloud-search/\">Google Cloud Search</a> และ <a href=\"https://azure.microsoft.com/en-us/services/search/\">Azure Cognitive Search</a> ที่ใช้เอนจินของ Google Search และ Bing เช่นกัน</p>\n<p><img src=\"https://www.blognone.com/sites/default/files/externals/6706038d21f0d35540850e58f66523cf.png\" /></p>\n<p>ที่มา - <a href=\"https://aws.amazon.com/about-aws/whats-new/2021/07/amazon-kendra-releases-web-crawler-to-enable-web-site-search/\">AWS</a></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/amazon\">Amazon</a></div><div><a href=\"/topics/search-engine\">Search Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1883e95c52f977e09f1b270f0c816573a69b259dc3d9478e1afbd86c6b41cf86","category":"Thai"}