{"title":"Samsung SmartThings แอปควบคุมสมาร์ทโฮมและค้นหาอุปกรณ์ Samsung เปิดให้ใช้งานบนพีซีแล้ว","link":"https://www.blognone.com/node/122604","date":1620645721000,"content":"<div><div><div><p>แอป Samsung SmartThings แอปสำหรับควบคุมอุปกรณ์สมาร์ทโฮมของ Samsung และใช้คนหาอุปกรณ์ Samsung เช่นมือถือ แท็บเล็ต <a href=\"https://www.blognone.com/node/120613\">Galaxy SmartTag กับ SmartTag+</a> หรือแม้แต่หูฟังตระกูล Galaxy Buds ได้ คล้ายแอป Home รวมร่างกับ Find My ของ iOS เปิดให้ดาวน์โหลดใช้งานบนพีซีได้เป็นครั้งแรก ผ่าน <a href=\"https://www.microsoft.com/en-us/p/smartthings/9n3zbh5v7hx6?activetab=pivot:overviewtab\">Microsoft Store</a> แล้ว หลังก่อนหน้านี้มีแค่บน Apple App Store และ Google Play Store เท่านั้น</p>\n<p>ผู้ใช้จะสามารถควบคุมอุปกรณ์ต่างๆ และใช้ฟังก์ชั่นติดตามอุปกรณ์ได้เหมือนการใช้งานบนมือถือหรือแท็บเล็ต Samsung ตามปกติ แค่ย้ายมาเป็นบนพีซี หรือโน้ตบุ๊กเท่านั้น ซึ่งน่าจะเพิ่มความสะดวกในการใช้งานให้กับผู้ใช้ที่มีมือถือหรือแท็บเล็ต Samsung แค่เครื่องเดียว และอยากใช้อุปกรณ์อื่นช่วยระบุตำแหน่งได้ด้วย (ก่อนหน้านี้ต้องใช้ระบบ <a href=\"https://www.google.com/android/find?u=0\">Google Find My Device</a>)</p>\n<p>ที่มา - <a href=\"https://www.androidpolice.com/2021/05/10/you-can-now-find-your-misplaced-samsung-products-with-your-windows-pc/\">Android Police</a></p>\n<p><img src=\"https://www.blognone.com/sites/default/files/externals/4efdf969f16d264943d97462288ee6ab.png\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/smartthings\">SmartThings</a></div><div><a href=\"/topics/microsoft-store\">Microsoft Store</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f958d5f29e8d7ffaf39fada4226eba5080b3412b6460e3049781d6d8474b4cc7","category":"Thai"}