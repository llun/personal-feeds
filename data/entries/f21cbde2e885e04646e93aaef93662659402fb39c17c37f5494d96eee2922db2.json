{"title":"Adobe ประกาศจัดงาน MAX 2021 วันที่ 26-28 ตุลาคมนี้ เป็นรูปแบบออนไลน์ทั้งหมด","link":"https://www.blognone.com/node/121569","date":1615114089000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Adobe ประกาศรายละเอียดงานสัมมนาประจำปีซึ่งมักจะเป็นอีเว้นท์ปล่อยของใหม่ของบริษัทหรือ Adobe MAX ซึ่งมักจะจัดในช่วงเดือนตุลาคมของทุกปี และในปีนี้ Adobe ก็ประกาศจัดงานในวันที่ 26-28 ตุลาคมนี้ เป็นรูปแบบออนไลน์ทั้งหมดเช่นเดียวกับปีที่แล้ว</p>\n<p>จุดเด่นของงาน Adobe MAX คือเป็นงานสัมมนาที่เน้นการเปิดตัวผลิตภัณฑ์ใหม่ของบริษัท และจัดเวิร์คชอปสำหรับผู้ที่เข้าร่วมงาน โดยในปี 2019 ทางบริษัทจัดที่เมือง Los Angeles ซึ่งบัตรเข้าร่วมงานอยู่ที่ 1,895 ดอลลาร์ หรือเกือบหกหมื่นบาท แต่เนื่องจากปีที่แล้วจนถึงปีนี้ยังคงมีการจำกัดการเดินทาง จึงทำให้ Adobe ต้องเลือกจัดงานออนไลน์อีกครั้ง และผู้สนใจสามารถเข้าร่วมได้โดยไม่ต้องเสียค่าใช้จ่าย</p>\n<p>สำหรับสถิติของ Adobe MAX ปีที่ผ่านมา วิดีโอของ Adobe มีผู้ชมทั้งหมด 21 ล้านครั้ง จากผู้เข้าชมกว่า 2.2 ล้านราย โดยมีเซสชั่น, แล็บ และเวิร์คชอปกว่า 350 รายการ สามารถดูย้อนหลังได้<a href=\"https://www.adobe.com/max/2020/sessions.html\">ที่นี่</a></p>\n<p>ที่มา - <a href=\"https://blog.adobe.com/en/publish/2021/03/05/save-the-date-for-max-2021.html#gs.vg8w58\">Adobe Blogs</a>, <a href=\"https://www.dpreview.com/news/6023965640/adobe-max-2021-will-once-again-be-virtual-and-free-for-all\">dpreview</a></p>\n<p><img alt=\"No Description\" src=\"https://www.blognone.com/sites/default/files/externals/cb7a24fbc8ac4c03c6b1825b4937c433.jpg\" ><br />\nภาพจาก Adobe Blogs</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/adobe-max\">Adobe MAX</a></div><div class=\"field-item odd\"><a href=\"/topics/adobe\">Adobe</a></div><div class=\"field-item even\"><a href=\"/topics/conference\">conference</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f21cbde2e885e04646e93aaef93662659402fb39c17c37f5494d96eee2922db2","category":"Thai"}