{"title":"Capcom โดนช่างภาพฟ้องฐานนำรูปไปใช้ใน Resident Evil 4 และ Devil May Cry โดยไม่ได้ขออนุญาต","link":"https://www.blognone.com/node/123040","date":1623038341000,"content":"<div><div><div><p>Judy A. Juracek ศิลปิน และช่างภาพรายหนึ่งยื่นฟ้อง Capcom ฐานละเมิดลิขสิทธิ์ที่ศาลใน Connecticut กล่าวหาว่าบริษัทนำผลงานของเธอไปใช้ในเกม Resident Evil 4 และ Devil May Cry โดยไม่ได้ขออนุญาต</p>\n<p>Juracek บอกว่า Capcom นำผลงานออกแบบของเธอจากหนังสือ Surfaces คอลเลกชั่นภาพที่เธอถ่ายไว้กว่า 1,200 รูป  ไปใช้ในหลายๆ เกมและหนึ่งในนั้นมี Resident Evil 4 และ Devil May Cry ด้วย โดยคอลเลกชั่นภาพบน Surfaces เป็นรูป texture พื้นผิวในรูปแบบต่างๆ มีวัตถุประสงค์เพื่อใช้ในการวิจัยด้วยภาพในกลุ่มนักออกแบบ ศิลปิน</p>\n<p>โจทก์ชี้ให้เห็นว่ามีภาพถ่ายอย่างน้อย 80 ภาพที่ถูกใช้ในฉากต่างๆ ในเกม Capcom ยกตัวอย่างเช่นภาพพื้นผิวกระจกแตกที่ถูกใช้ในโลโก้ Resident Evil 4 ซึ่งหากใครต้องการใช้รูปภาพในเชิงพาณิชย์ ต้องมาติดต่อที่ Juracek โดยตรง แต่  Capcom ไม่เคยติดต่อมาหาเธอแต่อย่างใด</p>\n<p>ทนายความของ Juracek ขอให้ศาลตัดสินค่าเสียหายที่ 12 ล้านดอลลาร์จากการละเมิดลิขสิทธิ์ นอกจากนี้ Juracek ยังจะเรียกร้องค่าเสียหาย 2,500- 25,000 ดอลลาร์ สำหรับภาพถ่ายที่ที่ถูกนำไปใช้ในแต่ละภาพ</p>\n<p>ด้าน Capcom รับทราบเรื่องการฟ้องร้องแล้ว แต่ยังไม่มีความเห็นเพิ่มเติม</p>\n<p><img src=\"https://www.blognone.com/sites/default/files/externals/80cb8d37f0526dc2c58502336558e8b9.jpg\" /><br />\nภาพจาก <a href=\"https://www.residentevil.com/4/us/\">Resident Evil 4</a></p>\n<p>ที่มา - <a href=\"https://www.polygon.com/22519568/resident-evil-4-copyright-infringement-lawsuit-capcom\">Polygon</a></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/resident-evil\">Resident Evil</a></div><div><a href=\"/topics/devil-may-cry\">Devil May Cry</a></div><div><a href=\"/topics/copyright\">Copyright</a></div><div><a href=\"/topics/lawsuit\">Lawsuit</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0ce8f6e82b678ab665b3b53889b5680e4e0db4a133e7ce7e1b4e73513ee928c","category":"Thai"}