{"title":"ไมโครซอฟท์แจ้งเตือน ช่องโหว่ Exhchange Server ถูกโจมตีเป็นวงกว้าง ควรแพตช์ด่วนที่สุด","link":"https://www.blognone.com/node/121577","date":1615178907000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อสัปดาห์ที่ผ่านมา<a href=\"https://www.blognone.com/node/121498\">ไมโครซอฟท์ออกแพตช์ Microsoft Exchange 2013 ขึ้นไป</a>หลังพบว่ามีช่องโหว่รันโค้ดระยะไกลทำให้แฮกเกอร์เข้ายึดเซิร์ฟเวอร์และอ่านอีเมลบนเซิร์ฟเวอร์ได้ ตอนนี้ไมโครซอฟท์ยืนยันว่ากลุ่มที่ใช้ช่องโหว่นี้ขยายตัวออกไปหลายกลุ่ม สร้างผลกระทบเป็นวงกว้าง</p>\n<p>เว็บไซต์ Krebs On Security อ้างแหล่งข่าวไม่เปิดเผยตัวระบุว่าตอนนี้มีองค์กรในสหรัฐฯ กว่า 30,000 แห่งถูกแฮกเซิร์ฟเวอร์ไปแล้ว โดยหลังจากแฮกเกอร์เจาะตัว Exchange ได้จะทิ้ง webshell เป็นช่องทางส่งคำสั่งเข้าเซิร์ฟเวอร์ในอนาคต</p>\n<p>รายงานฉบับแรกของไมโครซอฟท์ระบุว่ากลุ่ม HAFIUM จากจีนเป็นผู้แฮกเซิร์ฟเวอร์ด้วยช่องโหว่นี้ตั้งแต่ก่อนไมโครซอฟท์ออกแพตช์ แต่ตอนนี้ไมโครซอฟท์ยืนยันว่ามีกลุ่มอื่นๆ อีกมากที่ใช้ช่องโหว่เดียวกัน ทางไมโครซอฟท์ออก<a href=\"https://github.com/microsoft/CSS-Exchange/tree/main/Security\">สคริปต์ PowerShell สำหรับตรวจสอบเซิร์ฟเวอร์ว่าถูกแฮกไปแล้วหรือไม่</a></p>\n<p>ที่มา - <a href=\"https://www.microsoft.com/security/blog/2021/03/02/hafnium-targeting-exchange-servers/\">Microsoft</a>, <a href=\"https://krebsonsecurity.com/2021/03/at-least-30000-u-s-organizations-newly-hacked-via-holes-in-microsofts-email-software/\">Krebs On Security</a></p>\n<p><img alt=\"No Description\" src=\"https://www.blognone.com/sites/default/files/externals/969283c9c93beb9035aab143752e65d3.png\" ></p>\n<p>สถาปัตยกรรม <a href=\"https://techcommunity.microsoft.com/t5/exchange-team-blog/exchange-server-2016-architecture/ba-p/603598\">Microsoft Exchange 2016</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/exchange\">Exchange</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f89e3ba8a4c7a23e7836250f52ab3e58689599179441ebdd4fd4b3534846559","category":"Thai"}