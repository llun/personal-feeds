{"title":"Dell ขายกิจการ Boomi ให้กับบริษัทด้านการลงทุน มูลค่าดีล 4 พันล้านดอลลาร์","link":"https://www.blognone.com/node/122481","date":1620011648000,"content":"<div><div><div><p>Dell Technologies ประกาศบรรลุข้อตกลงในการขาย Boomi แพลตฟอร์มรวมบริการบนคลาวด์ (iPaaS - integration platform as a service) ให้กับ Francisco Partners และ TPG Capital บริษัทด้านการลงทุนในธุรกิจเทคโนโลยี ที่มูลค่าดีลราว 4 พันล้านดอลลาร์</p>\n<p>Dell ซื้อกิจการ Boomi มาเมื่อปี 2010 โดยในการขายกิจการครั้งนี้ Jeff Clarke ซีโอโอของ Dell บอกว่าเพื่อให้ Boomi เติบโตต่อไปตามกลยุทธ์ของทั้ง Boomi และ Dell ซึ่ง Dell จะมาโฟกัสที่ธุรกิจหลักคือ Infrastructure และพีซี ตลอดจนบริการไฮบริดคลาวด์, ไพรเวทคลาวด์ และ APEX</p>\n<p>Boomi มีลูกค้ามากกว่า 15,000 รายทั่วโลก สำหรับบริหารจัดการแอพพลิเคชันและกระบวนการทำงานต่าง ๆ ให้เชื่อมต่อและส่งข้อมูลหากันได้ง่ายขึ้น</p>\n<p>ที่มา: <a href=\"https://investors.delltechnologies.com/news-releases/news-release-details/francisco-partners-and-tpg-acquire-boomi-dell-technologies\">Dell Technologies</a></p>\n<p><img src=\"https://www.blognone.com/sites/default/files/externals/442dd8cfc18b3ccc9bc4d7ecaedbf310.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/boomi\">Boomi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3260fd0dba340a0bd5335310d38f995f581002a22371b5ce31277377ece64eeb","category":"Thai"}