{"title":"Life is Strange: True Colors ขาย 10 กันยายน, Remastered Collection 30 กันยายนนี้ ลง Switch ปลายปี","link":"https://www.blognone.com/node/123232","date":1623815556000,"content":"<div><div><div><p>Life is Strange: True Colors ภาคใหม่ของเกมผจญภัยเน้นเนื้อเรื่องที่พูดถึงปัญหาทั้งชีวิตและอารมณ์ของวัยรุ่น ผนวกกับพลังพิเศษเหนือธรรมชาติเล็กน้อย (ภาคแรกได้คะแนนไป 83 คะแนนจาก <a href=\"https://www.metacritic.com/game/pc/life-is-strange\">Metacritic</a>) เตรียมวางขายบน PlayStation 4, PlayStation 5, PC, Xbox One, Xbox Series X|S และ Nintendo Switch วันที่ 10 กันยายนนี้</p>\n<p>ภาค <a href=\"https://www.blognone.com/node/121782\">True Colors</a> ผู้เล่นจะได้เล่นเป็น Alex Chen วัยรุ่นหญิงเชื้อสายเอเชีย-อเมริกัน มีพลังพิเศษแตกต่างจาก Max และ Chloe ของภาคก่อน คือพลังรับรู้ความรู้สึกในจิตใจผู้อื่น ที่ Alex มองว่ามันเป็น “คำสาป” และพยายามหลักเลี่ยงการใช้งาน จนกระทั่งเหตุการณ์น่าเศร้าบางอย่างทำให้เธอต้องใช้พลังนี้เพื่อค้นหาความจริง</p>\n<p>ส่วน Life is Strange Remastered Collection <a href=\"https://www.ign.com/articles/life-is-strange-remastered-collection-this-september-e3-2021\">ภาครีมาสเตอร์ของภาคแรก</a> รวม Life Is Strange, Life is Strange: Before the Storm และ Life is Strange 2 ปรับปรุงโมชั่นแคปเจอร์ใบหน้าตาของตัวละคร ปรับปรุงเอนจิ้น แสงเงา และแอนิเมชั่น เตรียมลง PlayStation 4, PlayStation 5, PC, Xbox One, Xbox Series X|S วันที่ 30 กันยายนนี้ และจะลง Nintendo Switch ตามหลังในช่วงปลายปี (ยังไม่ระบุวันที่ชัดเจน)</p>\n<p>ที่มา - <a href=\"https://www.polygon.com/22535139/life-is-strange-collection-nintendo-e3-switch\">Polygon</a></p>\n<p><img src=\"https://www.blognone.com/sites/default/files/externals/6ff7d409f81ae5a0ea47ad4c6c355972.jpg\" /></p>\n</div></div></div><div><div>Topics: </div><div><div><a href=\"/topics/life-is-strange\">Life is Strange</a></div><div><a href=\"/topics/deck-nine\">Deck Nine</a></div><div><a href=\"/topics/square-enix\">Square Enix</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f615091d103be5fb2163d99f768f7cc8aa3e9956dcc70f6d44f0df6ca538e8e6","category":"Thai"}