{"title":"[ไม่ยืนยัน] Sony เตือนนักวิเคราะห์ PlayStation 5 จะขาดช่วงไปถึงปีหน้า เพราะความต้องการเยอะเกิน","link":"https://www.blognone.com/node/122623","date":1620724001000,"content":"<div><div><div><p>Sony เตือนกลุ่มนักวิเคราะห์ว่าสินค้า PlayStation 5 จะขาดตลาดไปจนถึงปี 2022 โดย Bloomberg รายงานจากแหล่งข่าวไม่ระบุชื่อว่า Hiroki Totoki ประธานเจ้าหน้าที่ฝ่ายการเงินของ Sony ระบุในการประชุม ว่าเขาไม่คิดว่าบริษัทจะผลิต PlayStation 5 ออกมาได้ทัน แม่จะเร่งกำลังผลิตแล้วก็ตาม เนื่องจากความต้องการสินค้ามีมากเกินไป</p>\n<p>Totoki ยังบอกด้วยว่า Sony จำเป็นต้องเพิ่มการผลิตโดยเร็วที่สุดและตรวจสอบให้แน่ใจว่ามีคอนโซลวางขายบนชั้นวางของร้านค้า และความต้องการสินค้่จะยังคงอยู่ในระดับสูงไม่ว่าสถานการณ์ Covid-19 จะเป็นอย่างไร</p>\n<p>ในรายงานผลประกอบการ Sony ล่าสุดระบุว่า ยอดส่งมอบเครื่องเล่น PlayStation 5 ทะลุ 7.8 ล้านเครื่อง แม้จะเพิ่มเปิดตัวมาเมื่อเดือนพฤศจิกายนปี 2020 และตั้งเป้าจะส่งมอบได้ 14.8 ล้านเครื่องในปีงบประมาณนี้ แต่รายงานจาก Bloomberg ก็ทำให้ไม่แน่ใจว่าจะส่งมอบได้ตามเป้าที่ตั้งไว้หรือไม่</p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n<p>ที่มา - <a href=\"https://www.bloomberg.com/news/articles/2021-05-10/sony-warns-tight-playstation-5-supply-to-extend-into-next-year\">Bloomberg</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/console\">Console</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d2d27558e360ea75fa4102aaaebd1680fab17abd740f692414544a2e89cffb6","category":"Thai"}