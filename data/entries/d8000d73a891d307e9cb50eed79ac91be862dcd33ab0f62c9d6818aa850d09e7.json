{"title":"หยุดเถิด, EFF เรียกร้องกูเกิลให้เลิกเสนอ FLoC แทน third-party cookie","link":"https://www.blognone.com/node/121585","date":1615212076000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง<a href=\"https://www.blognone.com/node/121503\">กูเกิลประกาศยกเลิกขายโฆษณาแบบติดตามตัวตน แต่ประกาศเตรียมไปใช้ Federated Learning of Cohorts (FLoC) API</a> ที่จับพฤติกรรมผู้ใช้เป็นกลุ่มแทน ทาง EFF ก็ออกมาวิจารณ์ว่ากูเกิลควรเลิกพยายามติดตามผู้ใช้</p>\n<p>EFF ชี้ว่า FLoC เป็นการโยกหน้าที่ติดตามผู้ใช้ไปอยู่ในเบราว์เซอร์โดยตรง และเบราว์เซอร์จะพยายามวิเคราะห์ว่าผู้ใช้มีพฤติกรรมตรงกับกลุ่มใด แม้กูเกิลจะพยายามบอกว่า FLoC นั้นดีกว่าบริษัทจัดการข้อมูลที่รวบรวมข้อมูลผู้ใช้เว็บเข้าไปยังเซิร์ฟเวอร์จำนวนมาก แต่ก็เป็นการติดตามตัวอยู่ดี</p>\n<p>EFF ระบุว่าฟีเจอร์ third-party cookie ของเบราว์เซอร์นั้นเป็นความผิดพลาดของเว็บตั้งแต่ยุคแรก และเรามีทางเลือกที่จะคืนอำนาจให้ผู้ใช้เลือกได้ว่าจะส่งข้อมูลอะไรให้ใครบ้าง อีกทางหนึ่งเราอาจจะติดตามพฤติกรรมผู้ใช้และแปะป้ายกลุ่มเป้าหมายก่อนส่งข้อมูลให้ผู้ลงโฆษณานับสิบราย และแม้ว่า FLoC จะทำให้การแยกแยะผู้ใช้รายคนยากกว่าเดิมแต่ก็ไม่ใช่ว่าเป็นไปไม่ได้ คนร้ายอาจดูข้อมูล FLoC และพยายามแยกผู้ใช้รายคนออกมาได้ในที่สุด ขณะที่ผู้ใช้นึกว่าผู้ลงโฆษณาไม่สามารถเจาะจงตัวบุคคลได้อีกแล้ว</p>\n<p>ที่มา - <a href=\"https://www.eff.org/deeplinks/2021/03/googles-floc-terrible-idea\">EFF</a></p>\n<p><img alt=\"No Description\" src=\"https://www.blognone.com/sites/default/files/externals/e4dd280bf848ba2ff96469b81640d7d4.jpg\" ></p>\n<p>ภาพเบราว์เซอร์แสดงหน้าจอ Analytics โดย <a href=\"https://pixabay.com/photos/digital-marketing-technology-1433427/\">PhotoMIX-Company</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/eff\">EFF</a></div><div class=\"field-item odd\"><a href=\"/topics/privacy\">Privacy</a></div><div class=\"field-item even\"><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8000d73a891d307e9cb50eed79ac91be862dcd33ab0f62c9d6818aa850d09e7","category":"Thai"}