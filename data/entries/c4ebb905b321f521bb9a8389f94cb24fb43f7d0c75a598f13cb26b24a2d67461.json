{"title":"ผลการศึกษาพบ 65% เมื่อเสิร์ช Google แล้ว ไม่มีการคลิกลิงก์ใด ๆ ต่อ - Google ตอบโต้ประเด็นนี้","link":"https://www.blognone.com/node/121906","date":1616919524000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Rand Fishkin ผู้ก่อตั้ง SparkToro เผยแพร่ผลการศึกษาจากข้อมูลของ SimilarWeb ในช่วงเดือนมกราคม-ธันวาคม ปี 2020 พบว่า 64.82% หรือเกือบ 2 ใน 3 ของการเสิร์ชกูเกิล (รวมเดสก์ท็อปและมือถือ) จบลงที่หน้าผลลัพธ์การค้นหาในเว็บกูเกิล และไม่มีการคลิกลิงก์ใด ๆ ต่อ ซึ่ง Fishkin เรียกสถานการณ์นี้ว่า Zero-Click สาเหตุนั้นอาจมาจากหลายอย่าง แต่สิ่งหนึ่งที่มีผลก็คือตัวผลการค้นหาของกูเกิลเอง ซึ่งแสดงข้อมูลเบื้องต้นพื้นฐานไว้พอสมควรด้วยเช่นกัน จึงไม่จำเป็นต้องคลิกลิงก์ต่อ</p>\n<p>มีข้อมูลเพิ่มเติมที่น่าสนใจหลายอย่าง อาทิ หากดู Zero-Click เฉพาะบนมือถือ ตัวเลขสูงถึง 77.22%, การคลิกลิงก์โฆษณาอยู่ที่ 1.59%</p>\n<p>อย่างไรก็ตาม กูเกิลได้เขียนบล็อกอธิบายประเด็นดังกล่าว โดยบอกว่าผลการศึกษานี้พยายามชี้นำอย่างไม่ถูกต้อง กูเกิลอธิบายสถานการณ์หลายรูปแบบที่ทำให้เกิด Zero-Click จนส่งผลให้จำนวน Zero-Click สูง อาทิ</p>\n<ul>\n<li>มีการเปลี่ยนคำค้นหาไปเรื่อย ๆ หลายครั้ง จนกว่าจะเห็นผลลัพธ์เว็บที่ตรงใจ จึงเริ่มกดลิงก์</li>\n<li>เป็นการค้นเพื่อต้องการข้อมูลสั้น รวดเร็ว อาทิ สภาพอากาศ ผลการแข่งขันกีฬา ซึ่งกูเกิลแสดงข้อมูลในหน้าผลการค้นหาเลย</li>\n<li>เป็นการค้นหาธุรกิจร้านค้า ซึ่ง Google My Business จะแสดงข้อมูลร้านนั้น รวมทั้งเบอร์โทรติดต่อ หลายคนก็ติดต่อร้านค้าจากข้อมูลนั้น และไม่มีการคลิกลิงก์</li>\n<li>ลิงก์นั้นเปิดไปที่แอปบนมือถือเลย โดยไม่มีการเข้าเว็บไซต์ เช่น ลิงก์คอนเทนต์บน Netflix, Instagram เป็นต้น</li>\n</ul>\n<p>กูเกิลยืนยันว่ายังคงมีทราฟิกที่ถูกส่งต่อจากกูเกิลไปยังเว็บไซต์จำนวนมหาศาลทุกวัน และมีจำนวนเพิ่มขึ้นทุก ๆ ปี และกูเกิลก็ยังปรับปรุงให้เว็บไซต์ต่าง ๆ ที่ไม่ใช่ 10 อันดับแรกในผลการค้นหา มีโอกาสถูกค้นพบง่ายขึ้นอีกด้วย</p>\n<p>ที่มา: <a href=\"https://sparktoro.com/blog/in-2020-two-thirds-of-google-searches-ended-without-a-click/\">SparkToro</a> ผ่าน <a href=\"https://www.businessinsider.com/google-searches-zero-click-technology-search-competition-2021-3\">Business Insider</a> และ <a href=\"https://blog.google/products/search/google-search-sends-more-traffic-open-web-every-year/\">กูเกิล</a></p>\n<p><img alt=\"alt=&quot;Google Search&quot;\" src=\"https://www.blognone.com/sites/default/files/externals/ca64dda8277e9af2ff6580960a60cc95.png\" ></p>\n<p><img alt=\"alt=&quot;SimilarWeb Data&quot;\" src=\"https://www.blognone.com/sites/default/files/externals/caa9f2fbcfc93ec5426604a8f3a136dd.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-search\">Google Search</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/search-engine\">Search Engine</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c4ebb905b321f521bb9a8389f94cb24fb43f7d0c75a598f13cb26b24a2d67461","category":"Thai"}