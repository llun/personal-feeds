{"title":"JBS USA ผู้ผลิตเนื้อรายใหญ่ที่สุดในโลกถูกโจมตีไซเบอร์ มีระบบสำรองแต่ต้องหยุดสายการผลิต","link":"https://www.blognone.com/node/122959","date":1622568806000,"content":"<div><div><div><p>JBS USA ผู้ผลิตเนื้อรายใหญ่ที่สุดในโลกแถลงว่าถูกโจมตีไซเบอร์จนต้องหยุดสายการผลิตและการดำเนินการทั้งในอเมริกาเหนือและออสเตรเลีย แม้ว่าระบบสำรองจะไม่กระทบแต่กระบวนการกู้คืนระบบจะใช้เวลาระยะหนึ่ง</p>\n<p>ทางบริษัทไม่ได้บอกรายละเอียดการโจมตีโดยตรงว่าเป็นมัลแวร์เรียกค่าไถ่หรือไม่ แต่บอกเพียงว่าไม่มีหลักฐานว่าข้อมูลลูกค้า, ซัพพลายเออร์, หรือข้อมูลพนักงานรั่วไหลออกนอกบริษัท และได้แจ้งหน่วยงานที่เกี่ยวข้องแล้ว</p>\n<p>กระบวนการผลิตสินค้าเกษตรยุคใหม่พึ่งระบบไอทีอย่างหนักในหลายส่วน เช่น การติดตามย้อนกลับกระบวนการผลิต หรือระบบอัตโนมัติต่างๆ</p>\n<p>ที่มา - <a href=\"https://www.zdnet.com/article/jbs-usa-cyber-attack-affecting-north-american-and-australian-systems/\">ZDNet</a></p>\n<p><img src=\"https://www.blognone.com/sites/default/files/externals/cf7dcdd8f1d13191972e7f0a0385a133.jpg\" /></p>\n<p>ภาพโดย <a href=\"https://pixabay.com/th/photos/%E0%B9%80%E0%B8%99%E0%B8%B7%E0%B9%89%E0%B8%AD%E0%B8%AA%E0%B8%B1%E0%B8%95%E0%B8%A7%E0%B9%8C-%E0%B8%A3%E0%B9%89%E0%B8%B2%E0%B8%99%E0%B8%82%E0%B8%B2%E0%B8%A2%E0%B9%80%E0%B8%99%E0%B8%B7%E0%B9%89%E0%B8%AD-%E0%B8%81%E0%B8%B2%E0%B8%A3%E0%B9%81%E0%B8%AA%E0%B8%94%E0%B8%87%E0%B8%9C%E0%B8%A5-1030729/\">Free-Photos</a></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a9e943f3ff73731d93d6246831e031be8cf3efb3f4dbc15f23054650e05df85","category":"Thai"}