{"title":"ชวนคนสายเทคมาสร้างแพลตฟอร์มพลิกฟื้นโชห่วยไทย  กับร้านถูกดี มีมาตรฐาน","link":"https://www.blognone.com/node/122930","date":1622431800000,"content":"<div><div><div><p>Blognone Workplace ครั้งนี้ถือเป็นประสบการณ์พิเศษที่จะพาไปรู้จักบริษัทสัญชาติไทย <strong>ทีดี ตะวันแดง ผู้บริหารธุรกิจร้านถูกดี มีมาตรฐาน ร้านค้าปลีกมาตรฐานใหม่ที่จะอยู่ในชุมชนทั่วประเทศ</strong> ที่มาพร้อมพันธกิจที่ยิ่งใหญ่ สร้างโดยทีมเทคโนโลยีคนไทย มายกระดับร้านโชห่วยให้มีความสามารถในการแข่งขันในวงการค้าปลีกได้ ช่วยพัฒนาคุณภาพชีวิตของคนในชุมชน ที่จะได้เข้าถึงสินค้าและบริการที่ทันสมัยและมีคุณภาพ</p>\n<p>บริษัท ทีดี ตะวันแดง จำกัด เริ่มพัฒนาร้านค้าปลีกภายใต้แบรนด์  “ถูกดี มีมาตรฐาน”  ร้านค้าปลีกชุมชน เมื่อปี 2562 โดยทดลองเปิดกิจการสาขาแรกที่จังหวัดนครปฐม ก่อนขยายไปยังจังหวัดต่างๆ</p>\n<p>โมเดลของร้านถูกดี มีมาตรฐาน คือการเข้าไปร่วมกับเจ้าของร้านขายของชำหรือโชห่วย เพื่อปรับปรุงพัฒนาร้านค้าให้มีระบบการบริหารจัดการที่ดี มีหน้าร้านที่สวยงาม มีเทคโนโลยีที่ทันสมัยซึ่งเป็นพื้นฐานสำคัญของโลกธุรกิจยุคใหม่ ไม่ว่าร้านจะเปิดอยู่ที่ไหน ของชุมชนในประเทศ</p>\n<p><img src=\"https://www.blognone.com/sites/default/files/externals/e30f9f9497cdc0a613ff79262eda0cba.jpeg\" /></p>\n<h3>ช่วยชีวิตโชห่วย ด้วยเทคโนโลยี</h3>\n<p><img src=\"https://www.blognone.com/sites/default/files/externals/610ecad01fe2b54de8b46a2fb0df7c50.jpeg\" /></p>\n<p>คุณรุจ อัครพณิชสกุล ประธานเจ้าหน้าที่บริหารฝ่ายเทคโนโลยี (CTO) ผู้คร่ำหวอดในวงการสายงานเทคโนโลยีมามากกว่า 18 ปี ทั้งในไทยและต่างประเทศ เล่าจุดเริ่มต้นของบริษัทให้ฟังว่า คุณเสถียร เศรษฐสิทธิ์ ประธานกรรมการบริหาร บริษัท ทีดี ตะวันแดง จำกัด มีประสบการณ์ทำธุรกิจร้านค้าปลีก CJ Supermarket  ทำให้มีความรู้เรื่องการบริหารจัดการร้านค้าปลีก และได้มองเห็นว่าโชห่วยไทยตามชุมชนต่างๆ สู้ร้านสะดวกซื้อสมัยใหม่ไม่ได้ จึงเป็นโจทย์ที่บริษัทต้องกลับมาคิดว่า ทำอย่างไรที่จะช่วยให้เจ้าของร้านโชห่วยอยู่รอด</p>\n<p><img src=\"https://www.blognone.com/sites/default/files/externals/b84cee1c6d41aafbb6f35ed8403477b7.jpeg\" /></p>\n<p><strong>สาเหตุที่ทำให้ร้านโชห่วยไทยแข่งขันได้ยากมี 3 ส่วน คือ ทุน เทคโนโลยี และองค์ความรู้</strong></p>\n<p>จากการพูดคุยกับร้านค้าพบว่า ร้านยังพอขายได้แต่มีรายได้น้อย เจ้าของร้านอยู่ลำบาก บริษัทจึงตั้งโจทย์ว่า ถ้าร้านค้ามาร่วมลงทุนไปกับเรา เขาจะขายได้มากขึ้นหรือไม่ นั่นจึงเป็นที่มาของร้าน ถูกดี มีมาตรฐาน</p>\n<p>เราเปิดให้เจ้าของร้านค้าปลีกในชุมชนมาสมัครเป็นพาร์ทเนอร์ หลังจากนั้นบริษัทจะเป็นฝ่ายจัดหาสินค้า รวมถึงอุปกรณ์ชั้นวางในร้าน ตู้แช่เย็น, กล้อง CCTV,  เครื่อง POS,  ป้ายหน้าร้าน, เคาท์เตอร์ เพื่อให้ทุกร้านมีภาพลักษณ์ มีมาตรฐานที่เหมือนกัน รวมถึงมีทีมงานจากส่วนกลางเข้าไปช่วยให้คำปรึกษาการบริหารจัดการร้าน  การทำโปรโมชั่น ส่งเสริมการขาย</p>\n<p>นอกจากจะช่วยให้ร้านค้าจะขายดีขึ้นแล้ว ผู้ผลิตสินค้าก็ได้รับประโยชน์ในการกระจายสินค้า ไปยังท้องถิ่นในชุมชนทั่วประเทศอีกด้วย และชาวบ้านในชุมชนก็เข้าถึงสินค้าที่ดี มีมาตรฐาน และ ราคาถูก โดยไม่ต้องเดินทางไกล</p>\n<h3>พลิกฟื้นโชห่วย ด้วยแพลตฟอร์มไทย สร้างโดยคนไทย</h3>\n<p><strong>เนื่องจากเป็นเทคโนโลยีที่ออกแบบให้คนไทยใช้งาน ทีดี ตะวันแดง จึงต้องสร้างแพลตฟอร์มขึ้นมาใหม่ทั้งหมด ออกแบบให้ใช้งานง่าย เหมาะกับคนไทย</strong></p>\n<p>ทีมเทคโนโลยีที่ ทีดี ตะวันแดง ออกแบบและพัฒนาซอฟต์แวร์ใน POS ให้มี UX/UI ง่ายต่อการใช้งาน ตัวอักษรที่ใหญ่พอ การใช้งานไม่ซับซ้อน เพื่อให้เจ้าของร้านที่มีความเข้าใจในเทคโนโลยีที่แตกต่างกันใช้งานได้อย่างไม่ติดขัดระหว่างขายของ ช่วยสร้างประสบการณ์การดูแลร้านที่สะดวกสบาย และสามารถสื่อสารกลับมายังบริษัทได้ทันทีเมื่อเกิดปัญหา</p>\n<p>การพัฒนาด้านเทคโนโลยียังครอบคลุมถึงการเรียนรู้พฤติกรรมการจับจ่ายของลูกค้า ที่ช่วยเจ้าของร้านคิดว่าควรคัดเลือกสินค้าประเภทไหนไปวางขาย หรือควรทำโปรโมชั่นอย่างไรเพื่อกระตุ้นยอดขาย</p>\n<p>ความท้าทายของทีมเทคโนโลยีคือ Architecture โครงสร้างเทคโนโลยีที่บริษัทใช้ มีไม่เยอะในไทย เนื่องจากทำธุรกิจสเกลใหญ่ ต้องรองรับจำนวนร้านหลักหมื่นสาขา ผู้บริโภคนับล้านคน บริษัทจึงต้องออกแบบซอฟต์แวร์ที่รองรับ transaction จำนวนมหาศาล</p>\n<p><strong>“ดังนั้น แทนที่เราจะซื้อ product มาหลายตัวแล้วนำมาใช้ต่อๆ กัน สู้เราสร้างทีมเทคโนโลยีของตัวเองขึ้นมา และพัฒนาแพลตฟอร์มที่ customize ให้โดนใจเจ้าของร้านค้าแต่ละคนมากที่สุดดีกว่า เพื่อเป็นแพลตฟอร์มโดยคนไทย เพื่อคนไทย” นี่คือวิธีการทำงานของทีมเทคโนโลยี ทีดี ตะวันแดง</strong></p>\n<h3>วิสัยทัศน์ทีมงาน “คนสายไอที ถ้าอยู่กับที่ แปลว่าเรากำลังถอยหลัง”</h3>\n<p>สิ่งหนึ่งที่ทุกคนมีร่วมกันคือ วิสัยทัศน์ ที่อยากจะส่งมอบงานที่ดีที่สุด ด้วยเทคโนโลยีที่เหมาะกับกลุ่มผู้ใช้งานมากที่สุด เฟ้นหาโซลูชั่นใหม่ตลอดเวลา</p>\n<p>เป้าหมายระยะยาวของบริษัท ไม่ได้หยุดอยู่ที่ร้านโชห่วยในไทย แต่ตั้งเป้าเป็น World Class Retail Platform ที่สร้างโดยคนไทย มีศักยภาพเทียบเท่า Amazon และ Alibaba ดังนั้น แนวคิดที่ว่า “คนที่อยู่สายไอที ถ้าเราอยู่กับที่ แปลว่า เราถอยหลัง ต้องสร้างความท้าทาย และพัฒนาตัวเองแบบก้าวไปข้างหน้า” เป็นแนวคิดการทำงานที่ผู้บริหารพยายามส่งต่อถึงทีมงานตลอด</p>\n<p>คุณปราการ  อัศวชีวันธรกุล Head of Engineering เล่าเจาะลึกเชิงเทคนิคการทำงานของ ทีดี ตะวันแดง เพิ่มเติมว่าทีมเทคโนโลยีพัฒนาระบบ Retail Platform ของตัวเอง โดยมี ERP (Enterprise Resource Planning) ที่พัฒนาเองเพื่อให้ตอบโจทย์ทางธุรกิจ</p>\n<p>ตัว ERP ยังเชื่อมต่อกับระบบจัดการคลังสินค้า ระบบ logistics และ 3rd party อย่างธนาคารเพื่อรองรับการชำระค่าสินค้า เชื่อมต่อกับโปรแกรม LINE สำหรับใช้ในการสื่อสารกับร้านค้าและการตลาด และยังมีส่วนเชื่อมต่อกับบริษัทในเครือ นอกจากนี้ยังพัฒนาระบบ POS และ applications บนอุปกรณ์ handheld สำหรับช่วยให้การขายสินค้าและบริการที่หน้าร้านสะดวกมากขึ้นอีกด้วย</p>\n<p><img src=\"https://www.blognone.com/sites/default/files/externals/557c1ee7fbb8ff03499f59e63d3610fd.jpeg\" /></p>\n<p>“เราเลือกใช้เทคโนโลยีและ Architecture ที่ทันสมัยในปัจจุบัน ไม่ว่าจะเป็น Spring Boot, MongoDB, ElasticSearch, Kafka, Big Query, Airflow เป็นต้น เรารันทุกอย่างในลักษณะที่เป็น container based และอยู่บน cloud ทั้งหมด รวมถึงระบบ POS ของเราที่รันบนแอนดรอยด์ และใช้ Kotlin ในการพัฒนา ทั้งหมดนี้ก็เพื่อให้รองรับปริมาณ transactions และข้อมูลมหาศาลที่จะไหลเข้า-ออก เพื่อส่งมอบผลิตภัณฑ์ที่ดีที่สุดให้ตอบโจทย์ธุรกิจ”</p>\n<p>ทีมเทคโนโลยีทำงานร่วมกันในรูปแบบ Scrum พูดคุยอัพเดตงานทุกวันเพื่อให้บรรลุตามเป้าหมายในแต่ละวันที่วางเอาไว้ สร้างวัฒนธรรมการทำงานที่คล่องตัว ไม่ว่าจะเป็นโครงสร้างทีม เครื่องมือ อุปกรณ์พกพาง่าย การจัดเก็บข้อมูลบนคลาวด์ที่สามารถเข้าถึงได้ไม่ว่าจะทำงานอยู่ที่ไหน</p>\n<p>ด้วยบรรยากาศการทำงานดังกล่าว ทีมงานจะได้เจอความท้าทายอยู่เสมอ ไม่ว่าจะเป็นการแก้ปัญหา หรือการสร้างสรรค์สิ่งใหม่เพื่อตอบโจทย์ทั้งทางธุรกิจที่เติบโตอย่างก้าวกระโดดอย่างต่อเนื่อง และตอบโจทย์ความต้องการของผู้บริโภคของร้านที่จะมีจำนวนเพิ่มมากขึ้นตลอดเวลา</p>\n<h3>ทีมเทค ทีดี ตะวันแดง ยังต้องการคนอีกมาก</h3>\n<p>ปัจจุบัน ทีดี ตะวันแดง จำกัด มีทีมเทคโนโลยีที่ดูแล Data, Platform Support, Engineering, Infrastructure and Cloud, IT Support, Solution Architect, DevOps, Product owner และ UI/UX designer ทีมเหล่านี้กำลังสร้างผลงานที่ impact ในสเกลใหญ่ คือเจ้าของร้านทั่วประเทศ ซึ่งในปัจจุบันเปิดไปแล้วกว่า 700 สาขา และเตรียมความพร้อมจะเปิดอีกเป็นจำนวนมากภายในปีนี้ และนั่นหมายถึงทีมงานอีกเป็นจำนวนมากที่บริษัทเปิดรับสมัครงาน</p>\n<p><img src=\"https://www.blognone.com/sites/default/files/externals/684bb984adde6366bc0e1bd762cf3440.jpeg\" /></p>\n<p>ถือเป็นอีกโอกาสที่ดีของคนหางานสายเทคที่จะได้ทำงานกับบริษัท และจะได้ร่วมสร้างปรากฎการณ์ที่ยิ่งใหญ่ ที่มีผลต่อผู้คนทั้งประเทศ  และได้ใช้งาน Technology Edge ที่รองรับสเกลใหญ่ และเป็นเทคโนโลยีใหม่</p>\n<p><img src=\"https://www.blognone.com/sites/default/files/externals/cc5f4a2c7c03e433d97f0d3aedbe1e84.jpeg\" /></p>\n<p>สมัครเข้าร่วมเป็นส่วนหนึ่งของบริษัท ทีดี ตะวันแดง จำกัด ได้ที่ <a href=\"https://jobs.blognone.com/company/td-tawandang\">Blognone Jobs</a></p>\n</div></div></div><div><div>Topics: </div><div><div><a href=\"/topics/blognone-workplace\">Blognone Workplace</a></div><div><a href=\"/topics/e-commerce\">E-commerce</a></div></div></div>","author":"workplace","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07203fca9860b4fb0327156787268174085ea707b11d461602d746f730c93824","category":"Thai"}