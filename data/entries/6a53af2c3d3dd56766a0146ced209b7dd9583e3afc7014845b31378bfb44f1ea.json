{"title":"Edge Computing ของแท้ HPE ส่งเซิร์ฟเวอร์รุ่นใหม่ขึ้นสถานีอวกาศนานาชาติ","link":"https://www.blognone.com/node/121209","date":1613440843000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/94707\">HPE เคยจับมือกับ NASA ส่งคอมพิวเตอร์ขึ้นไปบนสถานีอวกาศนานาชาติ (ISS) เมื่อปี 2017</a> ใช้ชื่อโครงการว่า Spaceborne Computer มีกำหนดทดสอบเป็นเวลา 1 ปี เพื่อดูว่าคอมพิวเตอร์ใช้งานบนอวกาศได้ดีแค่ไหน</p>\n<p>ปีนี้ HPE สานต่อด้วยโครงการ Spaceborne Computer-2 (SBC-2) ส่งเซิร์ฟเวอร์รุ่นใหม่ขึ้น ISS อีกรอบ รอบนี้จะอยู่นาน 2-3 ปี ตัวระบบเป็นเครื่องรุ่น HPE Edgeline Converged Edge EL4000 และ HPE ProLiant DL360</p>\n<p>HPE บอกว่านี่เป็นตัวอย่างของ edge computing ของจริง (ประมวลผลที่สุดขอบฟ้า) งานที่ประมวลผลคือนำข้อมูลจากดาวเทียม กล้อง เซ็นเซอร์ต่างๆ เพื่อวิเคราะห์ข้อมูลแบบเรียลไทม์ เซิร์ฟเวอร์ตัวนี้มี GPU ช่วยเร่งการประมวลผลภาพความละเอียดสูง ช่วยให้นักวิทยาศาสตร์บนสถานีอวกาศมีระยะเวลารอภาพสั้นลง</p>\n<p>เครื่อง SBC-2 มีกำหนดยิงขึ้นฟ้าพร้อมจรวดภารกิจ NG-15 วันที่ 20 กุมภาพันธ์ 2021</p>\n<p><img alt=\"No Description\" src=\"https://www.blognone.com/sites/default/files/externals/5494a0f67a6c890b53bee5c8a025dd96.jpg\" ></p>\n<p>ที่มา - <a href=\"https://www.hpe.com/us/en/newsroom/press-release/2021/02/hewlett-packard-enterprise-accelerates-space-exploration-with-first-ever-in-space-commercial-edge-computing-and-artificial-intelligence-capabilities.html\">HPE</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/hpe\">HPE</a></div><div class=\"field-item odd\"><a href=\"/topics/nasa\">NASA</a></div><div class=\"field-item even\"><a href=\"/topics/space\">Space</a></div><div class=\"field-item odd\"><a href=\"/topics/server\">Server</a></div><div class=\"field-item even\"><a href=\"/topics/proliant\">ProLiant</a></div><div class=\"field-item odd\"><a href=\"/topics/edge-computing\">Edge Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a53af2c3d3dd56766a0146ced209b7dd9583e3afc7014845b31378bfb44f1ea","category":"Thai"}