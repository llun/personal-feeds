{"title":"HPE ซื้อกิจการ Ampool ผู้พัฒนาเครื่องมือสำหรับเวิร์กโหลด SQL บนไฮบริดคลาวด์","link":"https://www.blognone.com/node/123643","date":1625843959000,"content":"<div><div><div><p>HPE ประกาศซื้อกิจการ Ampool ผู้พัฒนาแพลตฟอร์มจัดการข้อมูล ที่ออกแบบมาสำหรับงาน SQL ให้สเกลได้รวดเร็วมากขึ้นบนสภาพแวดล้อมไฮบริดคลาวด์ ซึ่ง HPE บอกว่าลูกค้าองค์กรจำนวนมากยังมีเวิร์กโหลดสำคัญเป็น SQL แต่ด้วยโครงสร้างไฮบริดคลาวด์ ที่มีข้อมูลกระจายอยู่นอกเหนือจาก On-premise ความต้องการเครื่องมือที่ทำให้ SQL ยังทำงานได้รวดเร็วจึงมีมากขึ้น</p>\n<p>Ampool Engine เป็นเครื่องมือที่ช่วยบริหารจัดการและสเกล ระหว่างเครื่องมือ BI กับ SQL เข้ากับฐานข้อมูลที่มีอยู่ในทั้ง On-premise, คลาวด์ หรือ SaaS อื่น ๆ ทีมงานของ Ampool จะเข้าไปร่วมทีมและพัฒนาเทคโนโลยีร่วมกับ HPE Ezmeral ซอฟต์แวร์สำหรับบริหารจัดการเวิร์กโหลดงานด้านข้อมูลของ HPE</p>\n<p>Anant Chintamaneni รองประธานและผู้จัดการทั่วไปของ HPE Ezmeral กล่าวว่า Ezmeral เป็นส่วนหนึ่งของชุดผลิตภัณฑ์คลาวด์ HPE GreenLake การซื้อกิจการครั้งนี้เป็นหนึ่งในแผนการลงทุนด้านโอเพนซอร์ส เพื่อรองรับตลาด Analytics ที่มีการเติบโตสูง</p>\n<p>ที่มา: <a href=\"https://www.zdnet.com/article/hpe-acquires-ampool-to-bolster-its-ezmeral-software-business/\">ZDNet</a></p>\n<p><img src=\"https://www.blognone.com/sites/default/files/externals/2d8597c616ed72963c7bb607f7acc613.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63cf3154ed901653a39296456099a78cf670b5b5ca38e480b4901e2da09829e1","category":"Thai"}