{"title":"CD Projekt ยืนยัน จะแก้ไข Cyberpunk 2077 ให้กลับมาดี เป็นเกมที่บริษัทภูมิใจ","link":"https://www.blognone.com/node/122173","date":1618360360000,"content":"<div><div><div><p>Adam Kicinski ซีอีโอร่วมของ CD Projekt ให้สัมภาษณ์กับ Reuters ยืนยันว่าบริษัทจะแก้ไขเกม Cyberpunk 2077 จนกว่าจะมีคุณภาพกลับมาดี \"ในระดับที่เราภูมิใจ\" และไม่มีแผนการเลิกทำเกมนี้</p>\n<p>สถานะปัจจุบันของ Cyberpunk 2077 คือออกแพตช์เวอร์ชัน 1.2 แล้ว โดย Kicinski ยืนยันว่าหารือกับโซนี่อยู่ตลอด และเตรียมนำเกมกลับมาขายบน PlayStation Store <a href=\"https://www.blognone.com/node/120168\">หลังถูกถอดเกมออกไปตั้งแต่เดือนธันวาคม</a></p>\n<p><a href=\"https://www.blognone.com/node/121985\">บริษัทยังยกเลิกการออกเกมมัลติเพลเยอร์</a> หันมาโฟกัสที่เกมแบบเล่นคนเดียวอย่างเดียว โดยจะออก DLC ตัวแรก และออกเกมเวอร์ชันคอนโซลยุคใหม่ที่สัญญามานานด้วย</p>\n<p><a href=\"https://www.blognone.com/node/121391\">CD Projekt เพิ่งโดนแฮ็กไปเมื่อเดือนกุมภาพันธ์</a> ส่งผลให้กระบวนการพัฒนา Cyberpunk 2077 ต้องล่าช้าออกไปอีกหลายสัปดาห์ เพราะพนักงานต้องหยุดพักการทำงานชั่วคราว</p>\n<p><img src=\"https://www.blognone.com/sites/default/files/externals/209434f826b2835671abbc53f78bb1eb.jpg\" /></p>\n<p><img src=\"https://www.blognone.com/sites/default/files/externals/d4bb825981e11563f5ff21f0b919f570.jpg\" /></p>\n<p>ที่มา - <a href=\"https://www.reuters.com/article/idUSKBN2BZ11I\">Reuters</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt-red\">CD Projekt RED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"906914c5b61ecef67b228a8c7d214947e4a63813ba068ecdbbd53ad1d501349e","category":"Thai"}