{"title":"ไบเดนลงนามคำสั่งปรับปรุง Cybersecurity ครั้งใหญ่ หลังเหตุแฮกท่อส่งน้ำมัน และ SolarWinds","link":"https://www.blognone.com/node/122651","date":1620873189000,"content":"<div><div><div><p>เหตุการณ์แฮก<a href=\"https://www.blognone.com/node/122582\">บริษัท Colonial ผู้ดูแลท่อส่งน้ำมันฝั่งตะวันออกของสหรัฐฯ</a>, <a href=\"https://www.blognone.com/node/121608\">Microsoft Exchange</a> และเหตุการณ์ <a href=\"https://www.blognone.com/node/120097\">SolarWinds ผู้ผลิตซอฟต์แวร์มอนิเตอร์เครือข่าย ถูกแฮกเกอร์ฝังมัลแวร์</a> ส่งผลกระทบเป็นวงกว้างกลายมาเป็นปัญหาระดับชาติแล้ว ล่าสุด โจ ไบเดน ประธานาธิบดีสหรัฐฯ ลงนามคำสั่งปรับปรุงประสิทธิภาพ Cybersecurity ในประเทศ</p>\n<p>ผลของคำสั่งมีมากมาย เริ่มจากการแบ่งปันข้อมูลระหว่างหน่วยงาน รวมถึงการแชร์ข้อมูลเหตุการณ์น่าสงสัยหรือรายงานข้อมูลหลุดต่างๆ เพื่อประโยชน์แก่การป้องกันในอนาคต  กำหนดนโยบายเพื่อปกป้องเครือข่ายของรัฐบาลกลาง ต้องใช้การป้องกันที่ดีที่สุดไม่ว่าจะเป็นการเข้ารหัส การยืนยันตัวตนหลายชั้น</p>\n<p><img src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" /><br />\nภาพจาก Facebook ทำเนียบขาว</p>\n<p>กำหนดมาตรฐานความปลอดภัยซอฟต์แวร์ในหน่วยงานรัฐ ต้องเพิ่มการจัดซื้อจัดจ้างซอฟต์แวร์ที่ปลอดภัย เพื่อสร้างแรงจูงใจในตลาด เปิดตัวโครงการนำร่องสร้างฉลากระบุซอฟต์แวร์ปลอดภัยผ่านมาตรฐาน</p>\n<p>ปรับปรุงการตอบสนองต่อการละเมิดโดยสร้างคู่มือที่จะเป็นมาตรฐานซึ่งจะได้รับการตรวจสอบโดยผู้อำนวยการ CISA, ตั้งคณะกรรมการตรวจสอบความปลอดภัยทางไซเบอร์ซึ่งมีผู้นำทั้งภาครัฐและภาคเอกชนร่วมเป็นประธาน เพื่อวิเคราะห์เหตุการณ์แฮกในแต่ละครั้งที่เกิดขึ้น และให้คำแนะนำที่เป็นรูปธรรม</p>\n<p>ที่มา - <a href=\"https://www.whitehouse.gov/briefing-room/statements-releases/2021/05/12/fact-sheet-president-signs-executive-order-charting-new-course-to-improve-the-nations-cybersecurity-and-protect-federal-government-networks/\">ทำเนียบขาว</a>, <a href=\"https://www.engadget.com/white-house-eo-network-security-010757835.html\">Engadget</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/cybersecurity\">Cybersecurity</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de43b8b2ed5b79e5563d598f8b7bed04c0473008880613282145dcdb7fdb2c13","category":"Thai"}