{"title":"เกาหลีใต้ยกเลิกใบอนุญาตอุปกรณ์สื่อสารรวดเดียว 1,696 รายการหลังพบว่าทดสอบในจีน","link":"https://www.blognone.com/node/123297","date":1624166862000,"content":"<div><div><div><p>กระทรวงวิทยาศาสตร์และไอซีทีเกาหลีใต้ประกาศยกเลิกอุปกรณ์สื่อสารทั้งหมด 1,696 รายการ จากบริษัททั้งหมด 378 บริษัท เนื่องจากพบว่าอุปกรณ์เหล่านี้ยื่นผลทดสอบจากห้องทดสอบในจีนที่ไม่ได้รับรอง</p>\n<p>เกาหลีใต้อยู่ในกลุ่มประเทศที่ยอมรับผลทดสอบข้ามประเทศ (mutual recognition agreements - MRA) ทำให้อุปกรณ์ที่ทดสอบในชาติสมาชิกสามารถใช้ผลทดสอบไปยื่นขออนุญาตกับชาติอื่นๆ ได้ แต่อุปกรณ์ที่เป็นปัญหาในครั้งนี้ทดสอบโดย Bay Area Compliance Laboratories (BACL) ที่มีห้องทดสอบทั่วโลก แต่กลับนำอุปกรณ์เหล่านี้ไปทดสอบในห้องทดสอบในจีนที่ไม่ได้อยู่ใน MRA แล้วเขียนรายงานโดย BACL ในสหรัฐฯ ทำให้ผลทดสอบไม่สามารถใช้ยื่นขออนุญาตได้</p>\n<p>อุปกรณ์ที่ได้รับผลกระทบในครั้งนี้ เช่น อุปกรณ์ LTE จากหัวเว่ย, กล้องวงจรปิด Hikvision, และโดรนจาก DJI โดยบริษัทที่ถูกถอนใบอนุญาตเหล่านี้ยืนยันว่าเกิดความสับสนในกฎหมายเท่านั้น ไม่ได้ตั้งใจจะปลอมผลทดสอบเพื่อขออนุญาตแต่อย่างใด</p>\n<p>อุปกรณ์ที่ขายไปแล้วบริษัทผู้จัดจำหน่ายต้องทดสอบและยื่นขออนุญาตอีกครั้ง ขณะที่อุปกณ์ที่ยังไม่ได้จำหน่ายต้องหยุดจำหน่ายไปก่อน</p>\n<p>ที่มา - <a href=\"http://www.koreaherald.com/view.php?ud=20210617000953\">Korea Herald</a>, <a href=\"https://hackaday.com/2021/06/19/1700-regulatory-approvals-revoked-in-south-korea/\">Hack A Day</a></p>\n<p><img src=\"https://www.blognone.com/sites/default/files/externals/b6b03eb9619d85812119da4614e1d8ed.jpg\" /></p>\n<p>ภาพเสาสัญญาณวิทยุโดย <a href=\"https://pixabay.com/photos/tower-antennas-technology-820001/\">Republica</a></p>\n</div></div></div><div><div>Topics: </div><div><div><a href=\"/topics/south-korea\">South Korea</a></div><div><a href=\"/topics/communications\">Communications</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee0d602df9e60367c524e95b34e3a751136242898f9a8ea410f02bc02055de10","category":"Thai"}