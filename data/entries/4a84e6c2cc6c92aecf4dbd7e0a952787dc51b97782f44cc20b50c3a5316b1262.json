{"title":"DICE ระบุกำลังทำ Battlefield Mobile เตรียมเปิดตัวบนมือถือภายในปี 2022","link":"https://www.blognone.com/node/122322","date":1619158903000,"content":"<div><div><div><p>Oskar Gabrielson ผู้จัดการทั่วไปของ DICE ผู้สร้างเกม Battlefield ลงบล็อกอัพเดตข่าวสารว่าทีมงานกำลังพัฒนาเกม Battlefield อยู่สองเกมด้วยกัน หนึ่งเกมเป็นภาคหลักภาคใหม่สำหรับพีซีและคอนโซล ที่กำลังอยู่ในสถานะทดสอบ playtesting เตรียมเปิดตัวเร็วๆ นี้ และวางขายภายในปี 2021</p>\n<p>ส่วนอีกเกมเป็น Battlefield สำหรับมือถือและแท็บเล็ตที่ DICE กำลังพัฒนาร่วมกับทีม Industrial Toys อีกหนึ่งสตูดิโอเกมมือถือของ EA ซึ่งอยู่ในระยะทดสอบการเล่นเช่นกัน และจะเปิดตัวภายในปี 2022 ซึ่ง DICE เน้นย้ำว่าเป็นภาคแยกจากภาคหลักที่พัฒนามาเพื่อมือถือโดยเฉพาะ และจะคงระบบการเล่นที่เน้นการประชันฝีมือของผู้เล่นในสนามรบแบบเต็มรูปแบบไว้เช่นเคย</p>\n<p>Battlefield เป็นแฟรนไชส์ที่เป็นคู่แข่ง Call of Duty มาเป็นเวลานาน แต่ในด้านเกมมือถือ Call of Duty: Mobile เปิดตัวนำไปก่อน<a href=\"https://www.blognone.com/node/112278\">ตั้งแต่ปี 2019</a> ทำ<a href=\"https://www.blognone.com/node/112278\">ยอดดาวน์โหลดกว่า 100 ล้านครั้งในสัปดาห์เปิดตัว</a> และ<a href=\"https://www.blognone.com/node/122039\">ทำรายได้ให้กับสตูดิโอ TiMi ผู้สร้างอย่างมากในปี 2020</a></p>\n<p>คงต้องมาติดตามกันต่อไปว่า Battlefield จะทำได้อย่าง Call of Duty: Mobile หรือไม่ และโมเดลการเก็บเงิน รวมถึงการขายของแบบสุ่มหรือ loot box ของ EA ที่ถูกวิจารณ์บ่อยครั้ง จะถูกนำมาใช้บน Battlefield เวอร์ชั่นมือถืออย่างไรบ้าง</p>\n<p>ที่มา - <a href=\"https://www.ea.com/en-gb/games/battlefield/news/battlefield-franchise-update-oskar-gabrielson\">Battlefield Blog</a></p>\n<p><img src=\"https://www.blognone.com/sites/default/files/externals/87140c11e580b8db1477408512d27700.jpg\" /></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/dice\">DICE</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a84e6c2cc6c92aecf4dbd7e0a952787dc51b97782f44cc20b50c3a5316b1262","category":"Thai"}