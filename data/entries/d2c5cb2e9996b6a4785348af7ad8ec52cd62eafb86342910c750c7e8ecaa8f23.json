{"title":"นักข่าวสายเกมบอกใบ้ God of War: Ragnarok ไม่น่าออกทันปี 2021, ปีนี้เกมถูกเลื่อนเพียบ","link":"https://www.blognone.com/node/121829","date":1616469919000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Jason Schreier นักข่าวสายเกมชื่อดังจาก Bloomberg <a href=\"https://twitter.com/jasonschreier/status/1372946595868778503\">ทวิต</a>ถึงการเลื่อนเกม Hogwarts Legacy และ Gotham Knights ไปเปิดตัวในปี 2022 และบอกว่าปีนี้มีเกมเลื่อนอีกเพียบแน่ น่าจะเป็นปีที่ดีในการเก็บเกมที่เล่นค้างไว้ แต่ก็ไม่ได้บอกสาเหตุว่าเพราะอะไร</p>\n<p>หลังจากนั้นเมื่อมีคนมาทวิตตอบ ว่า “อย่างน้อย God of War ภาคใหม่ก็ออกปีนี้” ตามข้อมูลในตัวอย่างทีเซอร์ที่ออกมาก่อนหน้านี้ ซึ่ง Jason ก็ตอบกลับไปแค่ “lol” หรือหัวเราะลั่นเท่านั้น ซึ่งอาจแปลว่า God of War ภาคใหม่ จะไม่ได้วางจำหน่ายในปีนี้ และเขารู้ข่าวบางอย่างมาจากภายในมาจาก Santa Monica Studio ผู้สร้างเกม</p>\n<p>God of War: Ragnarok เพิ่งมีทีเซอร์สั้นๆ ออกมาเพียงตัวเดียวเท่านั้น ซึ่งระบุไว้ว่าตัวเกมจะออกภายในปี 2021 แต่ยังไม่มีข้อมูลหรือตัวอย่างอื่นๆ เพิ่มเติม ต่างจากเกมที่จะออกภายในปีนี้เกมอื่น เช่น Horizon Forbidden West ซึ่งมี<a href=\"https://www.youtube.com/watch?v=Lq594XmpPBg\">วิดีโอตัวอย่างแบบเต็ม</a>ออกมาตั้งแต่เปิดตัว แม้จะเป็นวิดีโอเรนเดอร์ ยังไม่ใช่เกมเพลย์ก็ตาม</p>\n<iframe width=\"640\" height=\"365\" src=\"https://www.youtube.com/embed/Ty7WudwSKMA\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://twitter.com/jasonschreier/status/1372946595868778503\">Twitter @jasonschreier</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/god-of-war\">God of War</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/ps5\">PS5</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2c5cb2e9996b6a4785348af7ad8ec52cd62eafb86342910c750c7e8ecaa8f23","category":"Thai"}