{"title":"บริษัทความปลอดภัยไซเบอร์ Qualys ถูกแฮกเกอร์เจาะเซิร์ฟเวอร์ขโมยไฟล์ แฮกเกอร์เริ่มโพสไฟล์ตัวอย่างแล้ว","link":"https://www.blognone.com/node/121504","date":1614798889000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Qualys บริษัทความปลอดภัยไซเบอร์ที่เป็นที่รู้จักจาก<a href=\"https://www.ssllabs.com/ssltest/\">บริการ SSL Labs</a> ถูกแฮกเกอร์กลุ่ม CLOP ransomware เจาะเซิร์ฟเวอร์ Accellion FTA ด้วยช่องโหว่ zero-day ทำให้แฮกเกอร์ได้ไฟล์ออกไป และเริ่มโพสตัวอย่างไฟล์บางส่วนในเว็บ Tor เป็นไฟล์เอกสารสั่งซื้อ, เอกสารภาษี, และข้อตกลงการใช้งานกับลูกค้าของ Qualys</p>\n<p>FireEye รายงานว่าพบการโจมตี Accellion FTA ตั้งแต่เดือนธันวาคมปีที่แล้ว เป็นช่องโหว่ SQL Injection และทาง Accellion ก็ออกแพตช์หลังได้รับรายงานไม่กี่วัน แต่เดือนมกราคมที่ผ่านมาก็กลับพบการโจมตีช่องโหว่ชุดใหม่อีกครั้ง แม้ทาง Accellion จะแก้ไขได้เร็วเช่นเดิมแต่ก็ตัดสินใจจ้างทาง FireEye ให้ตรวจสอบความปลอดภัยซอฟต์แวร์จนพบช่องโหว่อีกชุดและแก้ไขไปแล้วทั้งหมด</p>\n<p>ไม่แน่ชัดว่าคนร้ายได้ข้อมูลจาก Qualys ไปในรอบใด โดยกลุ่ม CLOP มักส่งอีเมลเรียกค่าไถ่ไปล่วงหน้า หลังจากนั้นก็มักนำข้อมูลขึ้นเว็บและติดต่อนักข่าว</p>\n<p>ที่มา - <a href=\"https://www.bleepingcomputer.com/news/security/cybersecurity-firm-qualys-likely-latest-victim-of-accellion-hacks/\">Bleeping Computer</a>, <a href=\"https://www.globenewswire.com/news-release/2021/03/01/2184738/0/en/Mandiant-Issues-Final-Report-Regarding-Accellion-FTA-Attack.html\">Global News Wire</a></p>\n<p><img alt=\"No Description\" src=\"https://www.blognone.com/sites/default/files/externals/284849150da1923da64dbdbe04094b12.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/qualys\">Qualys</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3435fc6ed0817a0900bbaed8337610943fee33509d0bc48819ea48576d327b34","category":"Thai"}