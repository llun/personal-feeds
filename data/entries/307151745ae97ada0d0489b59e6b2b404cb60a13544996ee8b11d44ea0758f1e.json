{"title":"Bank Effect & Ever Given","link":"https://markpeak.net/bank-effect-ever-given/","date":1616989726000,"content":"<p>จากปัญหาเรือ Ever Given ขวางคลองสุเอซจนเป็นข่าวดังไปทั่วโลก เลยมาดูเรื่องสาเหตุว่าเกิดจากอะไร และพบว่าปัญหาหลักเลยคือสิ่งที่เรียกว่า <a href=\"https://en.wikipedia.org/wiki/Bank_effect\">Bank Effect</a></p>\n<p>คำว่า Bank ในที่นี้ไม่ได้แปลว่าธนาคาร แต่แปลว่า &#8220;ชายฝั่ง&#8221; ซึ่งคำแปลก็ตรงไปตรงมา มันคือปรากฏการณ์เมื่อเรือแล่นใกล้ฝั่งมากๆ นั่นเอง</p>\n<p>Bank Effect จะเกิดขึ้นในพื้นที่แคบๆ เช่น คลอง เมื่อเรือถูกบีบให้แล่นใกล้ฝั่งด้วยความเร็วสูง จะเกิด 2 เรื่องขึ้นมาคือ</p>\n<ul>\n<li>คลื่นจากเรือจะเด้งไปที่ชายฝั่งแล้วสะท้อนกลับมา ทำให้หัวเรือเบนออกจากฝั่ง</li>\n<li>ความแตกต่างของความดันน้ำ จะเกิดแรงดูด (suction) ที่ตอนกลางๆ เรือ ดูดท้ายเรือเข้าหาฝั่ง</li>\n</ul>\n<p>มีคลิปที่อธิบายเรื่องนี้อยู่พอสมควร ที่ลองดูแล้วเข้าใจง่ายๆ คือ</p>\n<p><iframe class='youtube-player' width='700' height='394' src='https://www.youtube.com/embed/PlvAv_3s-3w?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=en-US&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe></p>\n<p>อธิบายเรื่องความดันที่แตกต่างกัน</p>\n<p><iframe class='youtube-player' width='700' height='394' src='https://www.youtube.com/embed/AK_1qVtxjw8?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=en-US&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe></p>\n<p>และอันนี้ (นาทีประมาณ 6:30)</p>\n<p><iframe class='youtube-player' width='700' height='394' src='https://www.youtube.com/embed/RXxF9kMzOk0?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=en-US&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe></p>\n<p>กรณีของเรือ Ever Given มีคนทำแผนที่เส้นทางการวิ่งของเรือในคลองสุเอซไว้ชัดเจนดี เห็นได้ชัดว่าเรือมีอาการ &#8220;ส่าย&#8221; อยู่ก่อนแล้วจาก Bank Effect และปัจจัยเรื่องลมด้วย</p>\n<blockquote class=\"twitter-tweet\" data-width=\"550\" data-dnt=\"true\">\n<p lang=\"en\" dir=\"ltr\">AIS tracking of Ever Given running aground <a href=\"https://twitter.com/steffanwatkins?ref_src=twsrc%5Etfw\">@steffanwatkins</a> <a href=\"https://t.co/o10KAKrvI6\">pic.twitter.com/o10KAKrvI6</a></p>\n<p>&mdash; Eric Moreno (@KingNeptune767) <a href=\"https://twitter.com/KingNeptune767/status/1375827082819821576?ref_src=twsrc%5Etfw\">March 27, 2021</a></p></blockquote>\n<p><script async src=\"https://platform.twitter.com/widgets.js\" charset=\"utf-8\"></script></p>\n<p>อีกปัจจัยที่น่าจะเกี่ยวข้องคือ ขนาดของเรือ ซึ่ง Ever Given ถือเป็นเรือคาร์โก้ที่ใหญ่เป็นอันดับต้นๆ ของโลกด้วย</p>\n<p>พอไป<a href=\"https://en.wikipedia.org/wiki/List_of_largest_container_ships\">อ่านข้อมูลใน Wikipedia</a> ก็พบว่า เรือสินค้าถูกจำกัดขนาดมานานพอสมควรแล้ว จากปัจจัยขนาดของคลองสุเอซและคลองปานามาที่ค่อนข้างจำกัด ทำให้เรือสินค้ามีเพดานความยาวที่ประมาณ 400 เมตร ความกว้างที่ประมาณ 60 เมตร และความจุคอนเทนเนอร์ได้ 20,000 กล่องนิดๆ เท่านั้น</p>\n<p>พูดง่ายๆ ว่าในเชิงวิศวกรรมเรือ สามารถสร้างใหญ่กว่านี้ได้ไม่มีปัญหา แต่เอาเข้าคลองหรือเส้นทางเดินเรือสำคัญๆ ของโลกไม่ได้แล้ว</p>\n<p><img loading=\"lazy\" class=\"aligncenter size-full wp-image-2270\" src=\"https://markpeak.net/wp-content/uploads/2021/03/Ship_measurements_comparison.svg_.png\" alt=\"\" width=\"512\" height=\"384\" srcset=\"https://markpeak.net/wp-content/uploads/2021/03/Ship_measurements_comparison.svg_.png 512w, https://markpeak.net/wp-content/uploads/2021/03/Ship_measurements_comparison.svg_-300x225.png 300w\" sizes=\"(max-width: 512px) 100vw, 512px\" /></p>The post <a href=\"https://markpeak.net/bank-effect-ever-given/\">Bank Effect & Ever Given</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"307151745ae97ada0d0489b59e6b2b404cb60a13544996ee8b11d44ea0758f1e","category":"Thai"}