{"title":"Mario Balotelli นักเตะที่โลกลืม (ไปแล้ว)","link":"https://markpeak.net/mario-balotelli/","date":1623214776000,"content":"<p>Mario Balotelli น่าจะเป็นนักเตะตำแหน่งกองหน้าที่ high profile เป็นอันดับต้นๆ ในช่วงปี 2010 บวกลบ ด้วยทั้งคาแรกเตอร์ส่วนบุคคลที่โดดเด่น ประวัติการเตะกับสโมสรใหญ่ๆ ของยุโรป (อยู่ทั้งอินเตอร์มิลาน แมนเชสเตอร์ซิตี้ เอซีมิลาน ลิเวอร์พูล)</p>\n<p>จุดสูงสุดในอาชีพของเขาน่าจะเป็น<a href=\"https://www.youtube.com/watch?v=Uvuuc0fVZFg\">การยิงเยอรมนี 2 ลูก ในเกมรอบเซมิไฟนัล Euro 2012</a> ฉากถอดเสื้อเบ่งกล้ามกลายเป็นมีมที่น่าจดจำ (ก่อนที่อิตาลีไปแพ้สเปนยุคทองในรอบชิงชนะเลิศ 4-0)</p>\n<p></p>\n<p>แต่หลังจากช่วงนั้นมา ชื่อของ Balotelli ก็ค่อยๆ เงียบหายไป ปัญหาของเขาเกิดจากนิสัยใจคอ การขาดระเบียบวินัย และพฤติกรรมนอกสนาม ที่ผู้จัดการทีมต่างก็บอกว่า “จัดการได้ยาก”</p>\n<p>Balotelli ย้ายมาอยู่กับลิเวอร์พูลในฤดูกาล 2014-2015 แต่ไม่ประสบความสำเร็จ (ยิงได้ลีกได้ลูกเดียว) ปีต่อมาย้ายกลับมิลานแบบยืมตัวก็ไม่ประสบความสำเร็จอีก ปี 2016-2017 เขาย้ายไปเล่นในฝรั่งเศสกับนีซ และประสบความสำเร็จพอสมควรใน 2 ฤดูกาลแรก</p>\n<p>ปี 2019-2020 เขากลับอิตาลี อยู่กับ เบรสชาใน Series A แต่ทีมตกชั้น เขาไม่ได้ต่อสัญญาเพราะไม่ค่อยมาซ้อม ทำให้ซีซัน 2020-2021 เขากลายเป็นนักเตะไม่มีสังกัดอยู่ครึ่งปี ต้องไปซ้อมกับทีม Series D ไปพลางๆ ก่อนจะย้ายมาอยู่กับ Monza ใน Series B แบบสัญญาชั่วคราว 7 เดือน</p>\n<p>ความรู้ใหม่คือ Silvio Berlusconi อดีตเจ้าของทีมเอซีมิลาน และอดีตนายกอิตาลีผู้อื้อฉาว ตอนนี้กลายมาเป็นเจ้าของทีม Monza โดยดึงอดีตทีมงานของมิลานเดิมมาอยู่ด้วยหลายคน</p>\n<p>Monza หลัง Berlusconi เข้ามาเทคโอเวอร์ก็ทำผลงานได้ค่อนข้างดี เลื่อนชั้นจาก Series C ขึ้นมา แถมจบซีซันด้วยอันดับ 3 แต่แพ้ play-off เลยยังไม่สามารถเลื่อนชั้นขึ้นมา Series A ได้ ปีหน้าต้องเตะต่อใน Series B ต่อไป</p>\n<p>Balotelli ยิงให้กับ Monza ได้ 5 ประตูใน 12 นัด ถือเป็นการกลับมาที่ใช้ได้ แต่ถ้าดูในภาพรวมแล้ว นักเตะที่เคยรุ่งเรืองแบบเขา (คว้าแชมป์ Series A กับอินเตอร์ 3 รอบ, ได้ UCL กับอินเตอร์ 1 ครั้ง แต่นัดชิงไม่ได้ลง, แชมป์พรีเมียร์ลีกกับแมนซิตี้, รองแชมป์ยูโร 2012) จะชีวิตตกต่ำลง คงโทษใครอื่นไม่ได้นอกจากตัวเองล้วนๆ</p>\n<p>ใน<a href=\"https://www.goal.com/en/news/mario-balotelli-euros-monza-lost-spark/61owhymp5r3t1ck3td8l9j42s\">เว็บไซต์ Goal.com ภาคภาษาอังกฤษ มีบทความชุด Forgotten Men</a> เล่าถึงนักฟุตบอลที่เคยชื่อดัง (ประมาณนึง) แต่ก็เจออุปสรรคต่างๆ หลากหลายจนชื่อหายสาบสูญไป</p>\n<p>หนึ่งในนักฟุตบอลที่ high profile ที่สุดในซีรีส์นี้คงหนีไม่พ้น Balotelli นี่ล่ะ</p>\n<div>\n\t\t\t<div>\n\t\t\t\t<a href=\"https://www.goal.com/en/news/mario-balotelli-euros-monza-lost-spark/61owhymp5r3t1ck3td8l9j42s\">\n\t\t\t\t\t<img src=\"https://markpeak.net/wp-content/plugins/content-cards/skins/default/content-cards-placeholder.png\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.goal.com/en/news/mario-balotelli-euros-monza-lost-spark/61owhymp5r3t1ck3td8l9j42s\">\n\t\t\tMario Balotelli peaked at the Euros - and his Monza spell could help him rediscover a lost spark | Goal.com\t\t</a>\n\t</div>\n\t<div>\n\t\t<a href=\"https://www.goal.com/en/news/mario-balotelli-euros-monza-lost-spark/61owhymp5r3t1ck3td8l9j42s\">\n\t\t\t<p>In Mario Balotelli's frantic, frenetic career, Euro 2012 was the high point. Nine years on, he's spent half a season in Serie B with Monza - and enjoyed some success</p>\n\t\t</a>\n\t</div>\n\t<div>\n\t\t<img src=\"https://www.goal.com/favicon.ico\" />\t\twww.goal.com\t</div>\n</div>The post <a href=\"https://markpeak.net/mario-balotelli/\">Mario Balotelli นักเตะที่โลกลืม (ไปแล้ว)</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"e0f3e4672625d32124c15aa5be443357537ed44d3cafbe145dec70038dd5a86d","category":"Thai"}