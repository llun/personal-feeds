{"title":"ทวิตเตอร์กับ Billboard ทำชาร์ตเพลงฮิตจากการขึ้นเทรนด์บนทวิตเตอร์ อัพเดตชาร์ตรายวัน","link":"https://www.blognone.com/node/122532","date":1620269287000,"content":"<div><div><div><p>ทวิตเตอร์ร่วมกับ Billboard ทำชาร์ตเพลง The Billboard Hot Trending ที่อิงจากการที่มีคนพูดถึงเพลงและขึ้นเทรนด์บนทวิตเตอร์ โดยชาร์ตเพลงเปลี่ยนทุก 24 ชั่วโมง ตัวชาร์ตนี้เปิดพื้นที่โฆษณาด้วย โดย Julian Holguin หัวหน้าของ Billboard ระบุว่า ผู้ลงโฆษณาสามารถเข้าถึงชาร์ต The Billboard Hot Trending ได้ด้วย ไม่ว่าจะเป็นการโปรโมตเพลงโดยตรงในรูปแบบเนื้อหาคลิปที่จะปรากฏบนชาร์ต</p>\n<p>ชาร์ต The Billboard Hot Trending ต่างจากชาร์ตเพลงทั่วไปตรงที่ ไม่ได้นับยอดจากการสตรีมฟังเพลง แต่นับยอดจาการขึ้นเทรนด์บนทวิตเตอร์ จำนวนการกล่าวถึง ซึ่งอาจมาจากการปั่นเทรนด์เพื่อสนับสนุนศิลปินที่ชอบได้ ถือเป็นอีกเครื่องมือที่สร้างความสนุกสนานแก่แฟนเพลง และในขณะเดียวกันยังสร้างรายได้ให้แพลตฟอร์มด้วย</p>\n<p>Sarah Rosen หัวหน้าพันธมิตรด้านความบันเทิงของทวิตเตอร์กล่าวว่า เพลงเป็นหัวข้อที่โดดเด่นบนทวิตเตอร์มานาน โดยเฉพาะเมื่อศิลปินปล่อยซิงเกิลใหม่ หรือมีคอนเสิร์ต แฟนๆ ก็จะพูดถึงสิ่งนั้นบนทวิตเตอร์ ซึ่งเพลงที่ขึ้นเทรนด์ไม่จำเป็นต้องเป็นเพลงใหม่ แต่อาจเป็นเพลงจากโอกาสครบรอบก็ได้</p>\n<p><img src=\"https://www.blognone.com/sites/default/files/externals/fcdb5479789f05f393df46b936ae7091.png\" /></p>\n<p>ที่มา - <a href=\"https://www.bloomberg.com/news/articles/2021-05-05/billboard-teams-up-with-twitter-to-create-chart-for-most-tweeted-songs\">Bloomberg</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/billboard\">Billboard</a></div><div><a href=\"/topics/music\">Music</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3cdd679a7691836df15f4020433aa6691056fb6198f33e8ca0e73dea495fe787","category":"Thai"}