{"title":"Okta ผู้ให้บริการ Identity Management ซื้อกิจการคู่แข่ง Auth0 มูลค่า 6,500 ล้านดอลลาร์","link":"https://www.blognone.com/node/121549","date":1614955595000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Okta ผู้ให้บริการด้านการจัดการข้อมูลระบุตัวตนบนคลาวด์ (Identity Management) ประกาศซื้อกิจการบริษัทคู่แข่ง Auth0 ด้วยมูลค่า 6,500 ล้านดอลลาร์ โดยจ่ายเป็นหุ้นของ Okta ทั้งนี้ Auth0 ได้เพิ่มทุนรอบล่าสุดเมื่อปีที่แล้ว ที่มูลค่ากิจการราว 1,920 ล้านดอลลาร์ โดยมี Salesforce Ventures เป็นผู้ลงทุนหลักในรอบนั้น</p>\n<p>Todd McKinnon ซีอีโอและผู้ก่อตั้ง Okta พูดถึงดีลนี้ว่าบริการของ Auth0 เน้นไปที่กลุ่มนักพัฒนา โดยสร้างเครื่องมือ API เพื่อให้จัดการระบบระบุตัวตนได้ง่าย การรวมกับบริการของ Okta ที่เน้นเชื่อมต่อกับผู้ให้บริการคลาวด์ จึงทำให้เกิดประโยชน์สูงสุดกับลูกค้าของทั้งสองบริษัท</p>\n<p>ทั้งนี้ Auth0 จะยังคงดำเนินงานแยกเป็นอีกบริษัทต่อไป ในฐานะหน่วยงานภายใต้ Okta แต่ทั้งสองบริษัทจะร่วมมือในการพัฒนาและสนับสนุนผลิตภัณฑ์ระหว่างกัน</p>\n<p>ที่มา: <a href=\"https://investor.okta.com/news-releases/news-release-details/okta-signs-definitive-agreement-acquire-auth0-provide-customer\">Okta</a></p>\n<p><img alt=\"alt=&quot;Okta x Auth0&quot;\" src=\"https://www.blognone.com/sites/default/files/externals/b77ab262f52980b67acbfd183acebdc9.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/okta\">Okta</a></div><div class=\"field-item odd\"><a href=\"/topics/authentication\">Authentication</a></div><div class=\"field-item even\"><a href=\"/topics/acquisition\">Acquisition</a></div><div class=\"field-item odd\"><a href=\"/topics/auth0\">Auth0</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f374a3aa307a1418207467ef06be06f109fe13147eccba6b9fa64f94b683dfb0","category":"Thai"}