{"title":"โค้ดรองรับชิป Apple M1 เข้าโครงการลินุกซ์แล้ว คาดจะทันเวอร์ชั่น 5.13","link":"https://www.blognone.com/node/122117","date":1617986341000,"content":"<div><div><div><p>โครงการ Asahi Linux ส่งแพตช์เคอร์เนลลินุกซ์ให้รองรับชิป Apple M1 เข้า repository  โดยแพตช์เพิ่มการรองรับฮาร์ดแวร์ต่างๆ ของ M1 เฉพาะ เช่น Apple Interrupt Controller โดยความยากสำคัญคือกระบวนการบูตของ Apple M1 นั้นเป็นระบบเฉพาะของแอปเปิลเอง</p>\n<p>แม้แพตช์มาส่งเข้าโครงการลินุกซ์หลักแล้ว แต่แพตช์ชุดแรกก็รองรับฮาร์ดแวร์พื้นฐานมากๆ สามารถบูตลินุกซ์ขึ้นได้ และใช้งานผ่านคอนโซล UART จากพอร์ต USB-C เท่านั้น รายการ<a href=\"https://github.com/AsahiLinux/docs/wiki/Tasks\">ไดร์เวอร์ฮาร์ดแวร์ที่ต้องพัฒนาเพิ่มเติมเพื่อให้ใช้งานได้จริงยังมีอีกมาก</a></p>\n<p>แม้ว่าแอปเปิลจะมีแนวทางล็อกระบบปฎิบัติการบนอุปกรณ์ iOS ไม่ให้นักพัฒนาดัดแปลงเฟิร์มแวร์หรือรันระบบปฎิบัติการที่ไม่ได้รับอนุญาต แต่บน Apple M1 นั้นแอปเปิลกลับอนุญาตให้บูตระบบปฎิบัติการได้อิสระ Craig Federighi หัวหน้าฝ่ายวิศวกรรมซอฟต์แวร์ของแอปเปิลเคยระบุว่าหาก<a href=\"https://www.blognone.com/node/119736\">ไมโครซอฟท์อยากพัฒนาวินโดวส์บนชิป M1 ก็ทำได้</a></p>\n<p>ที่มา - <a href=\"https://git.kernel.org/pub/scm/linux/kernel/git/soc/soc.git/commit/?h=for-next&amp;id=0d5fe4b31785b732b71e764b55cda5c8d6e3bbbf\">kernel.org</a>, <a href=\"https://twitter.com/AsahiLinux/status/1380364593126539265\">@AsahiLinux</a></p>\n<p><img src=\"https://www.blognone.com/sites/default/files/externals/6d5123a214f6b8d41fdcfa57b1154f91.jpg\" /></p>\n</div></div></div><div><div>Topics: </div><div><div><a href=\"/topics/apple-m1\">Apple M1</a></div><div><a href=\"/topics/linux\">Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c2f98ffb490aee3d4b63df6d108c1675b040004361d36341356e121688b7f33","category":"Thai"}