{"title":"Embracer Group บริษัทเกมสวีเดน รายได้โต 80% รายได้หลักมาจากเกม Valheim","link":"https://www.blognone.com/node/122825","date":1621841912000,"content":"<div><div><div><p>Embracer Group บริษัทเกมสวีเดนที่เป็นบริษัทแม่ของ THQ Nordic และ Coffee Stain Studios ผู้จัดจำหน่ายเกมเอาตัวรอดแนวไวกิ้ง <a href=\"https://www.blognone.com/node/121080\">Valheim</a> เปิด<a href=\"https://embracer.com/wp-content/uploads/2021/05/1420092.pdf\">รายงานรายได้ไตรมาสแรกของปีนี้</a> (มกราคม-มีนาคม 2021) เติบโตถึง 80% จาก 161 ล้านดอลลาร์จากช่วงเดียวกันในปี 2020  เป็น 289.5 ล้านดอลลาร์ และกำไรจากการดำเนินงาน เติบโต 216% จาก 34.4 ล้านดอลลาร์ เป็น 108.7 ล้านดอลลาร์</p>\n<p>รายได้หลักมาจากเกม Valheim จากผู้จัดจำหน่าย Coffee Stain Studios ที่ขายได้กว่า 6.8 ล้านชุด ทำรายได้ไปกว่า 94 ล้านดอลลาร์ ส่วนสตูดิโอและฝั่งอื่นทำรายได้ดังนี้</p>\n<ul>\n<li>THQ Nordic (ทีมสร้าง Darksiders, Destroy All Humans) - 42.6 ล้านดอลลาร์</li>\n<li>Deep Silver (เกมตระกูล Metro, Dead Island) - 55.8 ล้านดอลลาร์</li>\n<li>Saber Interactive (พอร์ตเกม The Witcher 3 ลง Nintendo Switch) - 32.5 ล้านดอลลาร์</li>\n<li>Deca Games (ทีมสร้างเกมมือถือ) - 12.5 ล้านดอลลาร์</li>\n<li>ฝั่งจัดจำหน่ายเกมของพาร์ทเนอร์และภาพยนตร์ - 51.6 ล้านดอลลาร์</li>\n</ul>\n<p><img src=\"https://www.blognone.com/sites/default/files/externals/68e16f274a3e2ef588c33e4da662e079.jpg\" /></p>\n<p>หลัง Embracer Group ประกาศ<a href=\"https://www.blognone.com/node/119674\">ซื้อสตูดิโอพัฒนาเกมกว่า 11 แห่ง</a> ช่วงเดือนพฤศจิกายน ปี 2020 ล่าสุด Embracer ซื้อกลุ่มสตูดิโอเพิ่มอีก 5 สตูดิโอคือ Appeal Studios, Kaiko Massive Miniteam, Frame Break และ Gate21</p>\n<p>ในเอกสารยังระบุว่า Embracer Group จัดตั้งสตูดิโอ Free Radical Design ผู้สร้างเกม Timesplitters ขึ้นมาอีกครั้งโดยให้อยู่ใต้สังกัด Deep Silver และกำลังเตรียมนำแฟรนไชส์ Timesplitters กลับมาอยู่ในมือผู้ให้กำเนิดคือ Steve Ellis และ David Doak หลัง <a href=\"https://www.polygon.com/2018/8/15/17692384/thq-nordic-timesplitters-crytek\">THQ Nordic ซื้อมาจาก Crytek ในปี 2020</a></p>\n<p>ปัจจุบัน Embracer Group มีเกมที่พัฒนาอยู่รวม 160 เกม เตรียมวางจำหน่ายภายในเดือนมีนาคม ปี 2022 กว่า 90 เกม และมีเกมที่จะวางจำหน่ายในวันที่ 25 พฤษภาคมนี้ คือเกม Biomutant เกมแนวแอ็กชั่นสวมบทบาทของ THQ Nordic</p>\n<p>ผู้ที่สนใจสามารถอ่านรายงานผลประกอบการฉบับเต็ม<a href=\"https://embracer.com/wp-content/uploads/2021/05/1420092.pdf\">ได้ที่นี่</a> ค่าเงินในเอกสารเป็นหน่วยสวีดิชโครน (SEK)</p>\n<p>ที่มา - <a href=\"https://embracer.com/wp-content/uploads/2021/05/1420092.pdf\">Embracer Group</a> via <a href=\"https://venturebeat.com/2021/05/20/embracer-sells-6-8m-copies-of-valheim-has-160-games-in-development/\">VentureBeat</a></p>\n</div></div></div><div><div>Topics: </div><div><div><a href=\"/topics/embracer-group\">Embracer Group</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a8ec9fc793c34555e14d9420ba547deb2a658b5363ec45ccdce49e8918939da","category":"Thai"}