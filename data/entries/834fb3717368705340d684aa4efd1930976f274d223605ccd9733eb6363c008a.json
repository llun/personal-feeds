{"title":"PHP ถูกแฮกเซิร์ฟเวอร์ Git ใส่ช่องโหว้รันโค้ดจาก HTTP header","link":"https://www.blognone.com/node/121920","date":1617010325000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>โครงการ PHP ถูกแฮกเซิร์ฟเวอร์ Git ส่ง commit เข้ามาในระบบได้สองครั้ง โดยโค้ดที่คนร้ายยิงเข้ามาเป็นโค้ดที่ตรวจสอบค่า User Agent จาก HTTP header หากพบว่าขึ้นต้นด้วยคำว่า \"zerodium\" ก็จะรันโค้ดด้านในสตริง</p>\n<p>ตอนนี้ทีมงาน PHP ยังสอบสวนอยู่ว่าโค้ดนี้ถูกส่งเข้าเซิร์ฟเวอร์ได้อย่างไร แต่ทีมงานก็ตัดสินใจว่าไม่สามารถดูแลเซิร์ฟเวอร์ Git เองได้อีกต่อไปแล้ว และตัดสินใจย้าย repository ไปใช้ GitHub เป็นหลักแทน</p>\n<p>เดิม PHP ใช้ GitHub เป็น repository สำรองเพื่อสำเนาข้อมูลจากเซิร์ฟเวอร์ของตัวเองเท่านั้น การย้ายเซิร์ฟเวอร์มาเป็น GitHub ครั้งนี้ทำให้นักพัฒนาบางส่วนต้องขอสิทธิ์ commit กันใหม่</p>\n<p>โค้ดมุ่งร้ายเข้าไปใน repository เพียง 10 ชั่วโมงกว่าๆ เท่านั้น และยังไม่มี release ใดใช้โค้ดเหล่านี้ ทางทีมงานระบุว่าหากพบช่องโหว่อื่นอีกให้รีบแจ้ง security@php.net</p>\n<p>ที่มา - <a href=\"https://news-web.php.net/php.internals/113838\">PHP</a></p>\n<p><img alt=\"No Description\" src=\"https://www.blognone.com/sites/default/files/externals/97e393fe0f7c9e079fc03c83c7a7192b.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/php\">PHP</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"834fb3717368705340d684aa4efd1930976f274d223605ccd9733eb6363c008a","category":"Thai"}