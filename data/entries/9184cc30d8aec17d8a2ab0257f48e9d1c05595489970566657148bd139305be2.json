{"title":"เกิดอุบัติเหตุ Tesla ชนต้นไม้และไฟไหม้ เสียชีวิต 2 ราย ตำรวจเผยไม่มีใครนั่งควบคุมตรงพวงมาลัย","link":"https://www.blognone.com/node/122235","date":1618794788000,"content":"<div><div><div><p>เมื่อวันเสาร์ที่ 17 เมษายนที่ผ่านมา เกิดอุบัติเหตุรถ Tesla ชนในเท็กซัส และเกิดไฟไหม้รถ มีผู้เสียชีวิตสองราย ตำรวจบอกว่า ไม่มีใครนั่งควบคุมอยู่ตรงพวงมาลัย Mark Herman ตำรวจประจำเขต Harris County Precinct 4 ระบุว่า จากหลักฐานทางกายภาพในที่เกิดเหตุและการสัมภาษณ์พยานทำให้เจ้าหน้าที่เชื่อว่าไม่มีใครขับรถในขณะที่เกิดอุบัติเหตุ</p>\n<p>ตัวรถเป็น Tesla Model S ปี 2019 ตำรวจระบุว่ารถกำลังเข้าโค้งด้วยความเร็วสูง หลุดจากถนนไป 100 ฟุต และไปชนต้นไม้และเกิดไฟไหม้ อุบัติเหตุดังกล่าวเกิดขึ้นในย่านที่อยู่อาศัยใน Woodlands</p>\n<p>ตำรวจชี้ว่า ผู้เสียชีวิตเป็นผู้ชายอายุ 59 และ 69 ปี คนหนึ่งอยู่ที่ที่นั่งผู้โดยสารด้านหน้าและอีกคนหนึ่งอยู่ที่เบาะหลัง ภรรยาของผู้เสียชีวิตบอกว่าสามีต้องการออกไปขับรถ และมีการพูดถึงฟีเจอร์ Autopilot ของ Tesla ด้วย</p>\n<p><img src=\"https://www.blognone.com/sites/default/files/externals/4d002f70a05bc96cf1dfcacb40ca985e.png\" /></p>\n<p>หน่วยงานกำกับดูแล National Transportation Safety Board เคยแสดงข้อกังวลเกี่ยวกับแบตเตอรี่ที่ใช้ในรถยนต์ไฟฟ้านั้นยังมีความเสี่ยงจะเกิดอันตรายเรื่องการควบคุมความร้อน หรือ thermal runaway เวลาขับด้วยความเร็วสูง</p>\n<p>ด้าน Tesla ยังไม่ออกมากล่าวอะไรต่อเหตุการณ์นี้</p>\n<p>ที่มา - <a href=\"https://www.nytimes.com/2021/04/18/business/tesla-fatal-crash-texas.html\">New York Times</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/accident\">Accident</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9184cc30d8aec17d8a2ab0257f48e9d1c05595489970566657148bd139305be2","category":"Thai"}