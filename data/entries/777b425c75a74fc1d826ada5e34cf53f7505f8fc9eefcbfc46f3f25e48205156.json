{"title":"IBM ส่งเรือไร้คนขับ MAS ข้ามมหาสมุทรจากอังกฤษไปอเมริกา ฉลอง 400 ปีเรือ Mayflower","link":"https://www.blognone.com/node/123292","date":1624075649000,"content":"<div><div><div><p><a href=\"https://en.wikipedia.org/wiki/Mayflower\">Mayflower</a> เป็นชื่อของเรือที่ขนผู้อพยพชาวอังกฤษไปยังทวีปอเมริกาในปี 1620 จนสามารถตั้งเป็นอาณานิคมแห่งแรกๆ ในอเมริกา (และเป็นต้นกำเนิดของเทศกาลขอบคุณพระเจ้าในสหรัฐอเมริกา)</p>\n<p>เวลาผ่านมา 400 ปี ในยุคของยานพาหนะไร้คนขับ IBM ร่วมกับองค์กรวิจัยทางทะเล ProMare จึงสร้างเรือ Mayflower Autonomous Ship (MAS) ขึ้นมาในปี 2020 และหลังจากทดสอบในทะเลจริงมาหลายเดือน เรือ MAS ก็พร้อมจะเดินทางข้ามมหาสมุทรแอตแลนติก ตามเส้นทางของเรือ Matflower ต้นฉบับแล้ว แต่รอบนี้ไม่ต้องมีมนุษย์อยู่บนเรือเลย</p>\n<p><img src=\"https://www.blognone.com/sites/default/files/externals/1c2c0b65cc6e1130e99a91acf4c76666.jpg\" /></p>\n<p>MAS เป็นเรือขนาดความยาว 15 เมตร ความเร็วสูงสุด 10 น็อต ใช้พลังงานแสงอาทิตย์เก็บลงแบตเตอรี่เป็นหลัก (มีเครื่องยนต์ดีเซลเป็นเครื่องสำรอง) ติดตั้งเซ็นเซอร์ 30 ตัว กล้อง 6 ตัว ระบบประมวลผลบนเรือมีทั้ง IBM Power, NVIDIA Jetson Xavier, คอมพิวเตอร์อินเทล และคอมพิวเตอร์ที่ใช้ซีพียูแบบคัสตอม ฝั่งซอฟต์แวร์ใช้ระบบที่พัฒนาโดย IBM ทั้งหมด ถือเป็นยานพาหนะขับขี่อัตโนมัติระดับ 5 คือไม่ต้องใช้มนุษย์เลย</p>\n<p>MAS เริ่มออกเดินทางจากท่าเรือ Plymouth ในอังกฤษเมื่อวันที่ 15 มิถุนายน เป้าหมายคือเข้าเทียบท่าเรือ Plymouth ในรัฐแมสซาชูเซตส์ของสหรัฐอเมริกา แบบเดียวกับเรือ Mayflower เมื่อ 400 ปีก่อน โดย IBM ทำหน้าเว็บ <a href=\"https://mas400.com/dashboard#currentLocation\">MAS400</a> ให้เราสามารถติดตามเส้นทางของ MAS ได้แบบเรียลไทม์ (ตอนนี้ยังอยู่นอกชายฝั่งอังกฤษไม่ไกล เบี้ยวออกจากเส้นทางเป้าหมายเล็กน้อย) หรือติดตามได้จากทวิตเตอร์ <a href=\"https://twitter.com/ai_Mayflower\">@AI_Mayflower</a></p>\n<blockquote><p>Heading SW on a bit of a course correction to avoid traffic and choppier waters to the north. <a href=\"https://t.co/wORsfhsqix\">pic.twitter.com/wORsfhsqix</a></p>\n<p>— AI Captain - Mayflower Autonomous Ship (@AI_Mayflower) <a href=\"https://twitter.com/AI_Mayflower/status/1405232858982125574?ref_src=twsrc%5Etfw\">June 16, 2021</a></p></blockquote>\n<p>ที่มา - <a href=\"https://newsroom.ibm.com/2020-09-15-Mayflower-Autonomous-Ship-Launches\">IBM</a>, <a href>The Register</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/self-driving-car\">Self-Driving Car</a></div><div><a href=\"/topics/research\">Research</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"777b425c75a74fc1d826ada5e34cf53f7505f8fc9eefcbfc46f3f25e48205156","category":"Thai"}