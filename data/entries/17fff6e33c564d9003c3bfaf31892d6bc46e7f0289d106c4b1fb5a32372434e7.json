{"title":"Blizzard ยืนยัน Diablo II: Resurrected ใช้เซฟเกมเดิมได้ เปิดมาแล้วเล่นต่อได้เลย","link":"https://www.blognone.com/node/121556","date":1615000916000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Matthew Cederquist โปรดิวเซอร์ของ<a href=\"https://www.blognone.com/node/121295\">เกม Diablo II: Resurrected ภาครีเมคกราฟิก</a> ออกมาให้ข้อมูลว่าเกมภาครีเมคจะสามารถใช้ไฟล์เซฟเก่าของ Diablo II ภาคต้นฉบับได้ด้วย (หากยังมีเก็บเอาไว้ เพราะเกมมีอายุ 20 ปีแล้ว)</p>\n<p>นั่นแปลว่าเราสามารถนำไฟล์เซฟเดิมมาเปิดใน Diablo II: Resurrected แล้วเล่นต่อจากจุดเดิมได้ทันที</p>\n<p>Blizzard ระบุว่า Diablo II: Resurrected ถือเป็นเกมเดิมนำมาทำกราฟิกใหม่ ตัวเอนจินเกมยังเป็นของเดิม ไม่ได้เป็นการสร้างเอนจินใหม่ให้ดูเหมือนของเดิม เซฟเดิมจึงยังใช้งานได้ปกติ เกมยังมีปุ่มให้สลับโหมดกราฟิกแบบเก่า-ใหม่ (legacy toggle) ได้ด้วย</p>\n<p>ที่มา - <a href=\"https://www.theverge.com/2021/3/4/22314085/diablo-ii-remastered-original-save-files-savegames\">The Verge</a></p>\n<p><img src=\"https://www.blognone.com/sites/default/files/externals/2986a3e168a0633e6551756a9403a3aa.jpg\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/diablo\">Diablo</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17fff6e33c564d9003c3bfaf31892d6bc46e7f0289d106c4b1fb5a32372434e7","category":"Thai"}