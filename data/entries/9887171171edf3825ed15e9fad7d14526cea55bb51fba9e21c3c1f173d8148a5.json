{"title":"iOS 14.5 จะ Recalibrate ค่าความจุสูงสุดของแบตเตอรี่ ให้แม่นยำขึ้น มีผลกับ iPhone 11, 11 Pro และ 11 Pro Max","link":"https://www.blognone.com/node/122005","date":1617320922000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แอปเปิลเพิ่ม<a href=\"https://support.apple.com/th-th/HT212247\">ข้อมูล</a>ในหน้า Support โดยบอกว่าใน iOS 14.5 ซึ่งตอนนี้ยังมีสถานะเบต้า จะมีการปรับเทียบ (Recalibrate) ข้อมูลประสิทธิภาพแบตเตอรี่ที่รายงานใหม่ มีผลกับ iPhone ตระกูล 11 ทุกรุ่น ได้แก่ iPhone 11, iPhone 11 Pro และ iPhone 11 Pro Max เนื่องจากมีรายงานปัญหาจากผู้ใช้งานบางส่วน ว่าข้อมูลที่แสดงไม่ถูกต้อง</p>\n<p>ปกติผู้ใช้งาน iOS สามารถดูประสิทธิภาพความจุของแบตเตอรี่ iPhone ได้ โดยไปที่ Settings &gt; Battery &gt; Battery Health ซึ่งหากตัวเลขความจุสูงสุดลดลงมาก จะมีข้อความเตือนว่าแบตเตอรี่อาจเสื่อมสภาพ</p>\n<p>แอปเปิลบอกว่าผู้ใช้ iPhone 11 เมื่ออัพเดตเป็น iOS 14.5 แล้ว จะพบข้อความแสดงเพิ่มเติมในหน้า Battery Health ซึ่งบอกสถานะการ Recalibrate ค่าแบตเตอรี่ โดยอาจใช้เวลา 2-3 สัปดาห์ เพื่อดูรอบจากการชาร์จแต่ละครั้ง ข้อความที่แสดงมีทั้งหมด 3 กรณี คือ (1) กำลัง Recalibrate หากสำเร็จข้อความจะหายไป และจากนี้ตัวเลขที่แสดงจะมีความแม่นยำมากขึ้น (2) Unable to recommend service ระบบพยายามทำ Recalirate อีกครั้งหนึ่ง และ (3) Recalibration not successful กรณีนี้แอปเปิลอาจพิจารณาเปลี่ยนแบตเตอรี่ตามข้อความแนะนำได้โดยไม่เสียค่าใช้จ่าย</p>\n<p>ที่มา: <a href=\"https://support.apple.com/th-th/HT212247\">แอปเปิล</a> ผ่าน <a href=\"https://www.macrumors.com/2021/03/31/ios-14-5-iphone-11-battery-recalibration/\">MacRumors</a></p>\n<p><img alt=\"alt=&quot;Battery in iOS 14.5&quot;\" src=\"https://www.blognone.com/sites/default/files/externals/7b1074adebfa5264fc0f60548961dd31.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/iphone-11\">iPhone 11</a></div><div class=\"field-item even\"><a href=\"/topics/iphone-11-pro\">iPhone 11 Pro</a></div><div class=\"field-item odd\"><a href=\"/topics/battery\">Battery</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9887171171edf3825ed15e9fad7d14526cea55bb51fba9e21c3c1f173d8148a5","category":"Thai"}