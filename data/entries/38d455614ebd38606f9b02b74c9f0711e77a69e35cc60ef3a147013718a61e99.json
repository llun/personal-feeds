{"title":"แอพ Twitter บน iOS ยืนยันเอง ฟีเจอร์ Twitter Blue ค่าบริการ 99 บาทต่อเดือน","link":"https://www.blognone.com/node/122893","date":1622163940000,"content":"<div><div><div><p>ก่อนหน้านี้มี<a href=\"https://www.blognone.com/node/122696\">รายงานข่าว</a>เกี่ยวกับฟีเจอร์ใหม่ Twitter Blue ซึ่งเป็นฟีเจอร์พรีเมียม สามารถ Undo ข้อความ และ Collections เซฟทวีตที่ชอบ แต่ยังไม่มีการเปิดตัวอย่างเป็นทางการ</p>\n<p>ล่าสุด Twitter เพิ่มข้อมูลผ่านหน้าแอปใน App Store ในส่วน in-app purchase ระบุชื่อบริการ Twitter Blue ว่ามีราคาอยู่ที่ 99 บาทต่อเดือน (2.99 ดอลลาร์ในอเมริกา) แต่ตัวแอปล่าสุดยังไม่มีส่วนให้จ่ายเงินหรือรายละเอียดเพิ่มเติม</p>\n<p>ตัวแทน Twitter ปฏิเสธที่จะให้ข้อมูลเพิ่มเติมจากรายงานดังกล่าว</p>\n<p>ที่มา: <a href=\"https://www.engadget.com/twitter-blue-subscription-service-221158283.html\">Engadget</a></p>\n<p><img src=\"https://www.blognone.com/sites/default/files/externals/e5b4c3b2b972ad60a23b09ec154a1379.png\" /></p>\n<p><img src=\"https://www.blognone.com/sites/default/files/externals/bc37f6e177bc45a68f3caff43c174879.png\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38d455614ebd38606f9b02b74c9f0711e77a69e35cc60ef3a147013718a61e99","category":"Thai"}