{"title":"Google Cloud ออก Open Saves ซอฟต์แวร์ช่วยจัดการสตอเรจของเซิร์ฟเวอร์เกม","link":"https://www.blognone.com/node/122472","date":1619926758000,"content":"<div><div><div><p>อุตสาหกรรมเกมในช่วงหลังนิยมใช้คลาวด์เป็น backend กันมากขึ้น และผู้ให้บริการคลาวด์เองก็เริ่มออกบริการ-ซอฟต์แวร์มาจับตลาดบริษัทเกมเช่นกัน</p>\n<p>กรณีล่าสุดคือ Google Cloud ร่วมกับ 2K Games เปิดตัวซอฟต์แวร์ชื่อ Open Saves เอาไว้จัดการระบบสตอเรจของเกมบนคลาวด์</p>\n<p>ปัญหาเกิดจากสตอเรจบนคลาวด์มีให้เลือกหลากหลาย ทั้งแบบแคชระยะสั้น, ข้อมูลเชิงโครงสร้าง (structured), ข้อมูลแบบวัตถุ (object) ทำให้นักพัฒนาเกมอาจเจอปัญหาเลือกไม่ถูก ซึ่งส่งผลต่อประสิทธิภาพ-ต้นทุนค่าสตอเรจ</p>\n<p>กูเกิลกับ 2K จึงพัฒนา Open Saves เป็นตัวคั่นกลาง คอยเลือกสตอเรจให้เหมาะสมกับข้อมูลแต่ละประเภทโดยอัตโนมัติ เช่น เลือกชนิดของแคชให้โดยอิงจากขนาดข้อมูล-ความถี่ในการเรียกใช้</p>\n<p><img src=\"https://www.blognone.com/sites/default/files/externals/30981168aeedd92556ecc596a5e28e11.jpg\" /></p>\n<p><img src=\"https://www.blognone.com/sites/default/files/externals/e660cc67a6804ead1e8ec3d36d6d2bbe.jpg\" /></p>\n<p>ตัวโปรแกรมเป็นโอเพนซอร์ส นำไปรันบนเครื่องตัวเอง (on premise) ได้แบบไม่ต้องเช่า Google Cloud (แต่ยังรองรับเฉพาะสตอเรจ Google Cloud) เขียนด้วย Go แต่สามารถเชื่อมกับโปรแกรมภาษาใดๆ ก็ได้ผ่าน gRPC API</p>\n<p>ก่อนหน้านี้ Google Cloud เคยออกบริการชื่อ Open Match สำหรับจับคู่แข่งขัน (matchmaking) เป็นโอเพนซอร์สให้ใช้งานเช่นกัน</p>\n<p>ที่มา - <a href=\"https://cloud.google.com/blog/products/media-entertainment/introducing-open-saves\">Google</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/2k-games\">2K Games</a></div><div><a href=\"/topics/open-source\">Open Source</a></div><div><a href=\"/topics/games\">Games</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d1a66ae3df48d285b28444a05b26f9beeabf30c5419aaaf9b3d20e4bd5d2527","category":"Thai"}