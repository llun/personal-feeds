{"title":"เปิดตัว Wikimedia Enterprise บริการ API แบบจ่ายเงิน ให้ลูกค้าองค์กรดูดข้อมูลเยอะๆ แบบเรียลไทม์","link":"https://www.blognone.com/node/121739","date":1615992953000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Wikimedia Foundation หน่วยงานแม่ของ Wikipedia และโครงการอื่นๆ ในเครือ เปิดตัว <strong>Wikimedia Enterprise</strong> เป็นบริการ API เพื่อเข้าถึงข้อมูลของโครงการในสังกัด <strong>แบบคิดเงิน</strong> สำหรับกลุ่มลูกค้าองค์กร</p>\n<p>ตัวโครงการของ Wikimedia ทั้งหมดจะยังเป็นเนื้อหาฟรีเช่นเดิม แต่สำหรับองค์กรที่อยากดึงข้อมูลจำนวนมากแบบเรียลไทม์ (bulk and realtime) ต้องมาจ่ายเงินเพื่อใช้ API ตัวนี้แทน (ตอนนี้ยังไม่เสร็จ ยังไม่มีราคา คาดว่าจะออกเวอร์ชันแรกในเดือนพฤษภาคม-มิถุนายน 2021)</p>\n<p>Wikimedia Foundation บอกว่าต้องการแก้ปัญหาการดูดข้อมูลจากหน้าเว็บ (site-scraping) เป็นจำนวนมากๆ และบ่อยๆ โดยที่องค์กรไม่เสียเงินเลย (เช่น กรณีของกูเกิลหรือบริษัทไอทียักษ์ใหญ่รายอื่น) และต้องหารายได้กลับมาสนับสนุนโครงการ นอกเหนือจากการรับบริจาคตามปกติ</p>\n<p>การออก API แบบเสียเงินมุ่งเป้าที่การใช้งานแบบดูดข้อมูลมากๆ และบ่อยๆ (bulk and realtime) เท่านั้น หากต้องการดูดข้อมูลมากๆ แต่ไม่บ่อย ยังสามารถใช้ได้ฟรีจากหน้า <a href=\"https://dumps.wikimedia.org/\">Dumps</a> ที่มีอยู่แล้วในปัจจุบัน ส่วนการดูดข้อมูลไม่มากแต่บ่อยๆ ก็สามารถทำได้ฟรี หากเป็นนักวิจัยหรือการใช้งานที่ไม่ใช่เชิงพาณิชย์ แต่ต้องส่งคำขอเป็นกรณีไป</p>\n<p><img alt=\"No Description\" src=\"https://www.blognone.com/sites/default/files/externals/020af150f312a1bbfbcb27431a37f63e.png\" ></p>\n<p>ตัวอย่างหน้าตาของ Wikimedia Enterprise รุ่นอัลฟ่า (ยังใช้โค้ดเนมว่า Okapi อยู่)</p>\n<p>ที่มา - <a href=\"https://meta.wikimedia.org/wiki/Wikimedia_Enterprise\">Wikimedia</a>, <a href=\"https://www.wired.com/story/wikipedia-finally-asking-big-tech-to-pay-up/\">Wired</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/wikimedia-foundation\">Wikimedia Foundation</a></div><div class=\"field-item odd\"><a href=\"/topics/enterprise\">Enterprise</a></div><div class=\"field-item even\"><a href=\"/topics/api\">API</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4679af28a2b318e658d93e674d9d54cba926020d0ba9358d1d2ecec435fb117","category":"Thai"}