{"title":"Martin Scorsese บอก สตรีมมิ่งทำภาพยนตร์ด้อยค่า, อยากให้ใช้คนจัดหนังแทนอัลกอริทึ่ม","link":"https://www.blognone.com/node/121248","date":1613619675000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Matin Scorsese เขียน<a href=\"https://harpers.org/archive/2021/03/il-maestro-federico-fellini-martin-scorsese/\">บทความลงนิตยสาร Harper’s</a> บริการสตรีมมิ่งยักษ์ใหญ่อย่าง Disney+ หรือ Netflix ด้อยค่าภาพยนตร์ โดยการทำให้ภาพยนตร์กลายสภาพเป็นแค่ “คอนเทนต์” หรือสินค้าชิ้นหนึ่งที่ไร้คุณค่าทางศิลปะ ซึ่งแม้การทำให้ทุกอย่างกลายเป็นคอนเทนต์เหมือนกันหมด จะฟังดูเท่าเทียม แต่เขาไม่เห็นด้วย เพราะคิดว่าถ้าคอนเทนต์ถูกจัดลำดับโดยอัลกอริทึ่ม จากสิ่งที่คนดูเคยดูไปแล้ว มันจะส่งผลในทางลบต่อวงการศิลปะภาพยนตร์</p>\n<p>แต่ Scorsese ก็ชื่นชมบริการสตรีมมิ่งอย่าง Criterion Channel หรือ MUBI ที่มีการตั้งใจจัดลิสต์หนังโดยใช้มนุษย์ เพราะการใช้มนุษยต่างหาก ที่จะเป็นการ “จัดลิสต์ภาพยนตร์” (curated) อย่างแท้จริง แทนที่จะเป็นการ “ประกอบสร้าง” (engineered) เหมือนอัลกอริทึ่ม ที่เป็นแค่การเอาเครื่องจักรมาคาดเดาว่าผู้บริโภคชอบดูอะไร โดยการใช้คณิตศาสตร์เป็นองค์ประกอบเท่านั้น</p>\n<p><img src=\"https://www.blognone.com/sites/default/files/externals/e620bd8c434d2d69f3cd8c5587fb2f19.jpg\" alt=\"\" /></p>\n<p>ปฏิเสธไม่ได้ว่า COVID-19 อาจจะเร่งการเปลี่ยนแปลงโลกการชมภาพยนตร์ไปอย่างมากภายในเวลาแค่ปีเดียว และอนาคตของโรงภาพยนตร์เอง หากไม่ปรับตัว ก็ดูจะไม่แน่นอนนัก หลังค่ายหนังใหญ่ๆ เริ่มนำภาพยนตร์มาลงสตรีมมิ่งโดยตรงมากขึ้น หรือแม้แต่ Scorsese เองก็เคยทำ The Irishman ลง Netflix เพราะไม่ค่อยมีค่ายหนังอื่นยอมให้ทำหนังยาวขนาดนั้น</p>\n<p>คงต้องติดตามกันต่อไปว่าจะมีบริการสตรีมมิ่งที่เน้นความสำคัญในการใช้คนมาจัดลิสต์ภาพยนต์นอกกระแส ภาพยนตร์อินดี้ หรืออื่นๆ เช่น MUBI หรือ Criterion Channel เพิ่มมากขึ้นหรือไม่ และจะมีคนสนใจบริการเหล่านั้นมากแค่ไหนในอนาคต</p>\n<p>ที่มา - <a href=\"https://harpers.org/archive/2021/03/il-maestro-federico-fellini-martin-scorsese/\">Harper’s Magazine</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/streaming\">Streaming</a></div><div class=\"field-item odd\"><a href=\"/topics/netflix\">Netflix</a></div><div class=\"field-item even\"><a href=\"/topics/disney-plus\">Disney+</a></div><div class=\"field-item odd\"><a href=\"/topics/stream\">Stream</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e029916b86217fbc210f91dc675ffbda645d843d888c465c66c8f4dfa250a5f","category":"Thai"}