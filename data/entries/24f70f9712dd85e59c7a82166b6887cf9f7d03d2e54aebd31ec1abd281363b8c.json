{"title":"แอปเปิลออกแบบหน้าจอ Safari ใหม่ รองรับ extension ทุกแพลตฟอร์ม","link":"https://www.blognone.com/node/123058","date":1623094846000,"content":"<div><div><div><p>แอปเปิลออกแบบหน้าจอ Safari ใหม่โดยมีส่วนสำคัญคือการย้ายส่วนแสดงแท็บขึ้นไปอยู่ระดับเดียวกับ URL  และยังรองรับการจัดกลุ่มแท็บให้สลับไปมาระหว่างกลุ่มได้ง่ายขึ้น การจัดกลุ่มแท็บสามารถซิงก์ข้ามอุปกรณ์ได้ทั้ง Mac, iPad, และ iPhone</p>\n<p>ฟีเจอร์สำคัญอีกอย่างคือการรองรับส่วนขยาย (web extension) สามารถดาวน์โหลดจาก App Store ได้ ก่อนหน้านี้<a href=\"https://www.blognone.com/node/123034\">แอปเปิลเข้าร่วมกับกูเกิล, ไมโครซอฟท์, และมอซิลล่า</a> เพื่อตั้งกลุ่มทำงานออกมาตรฐานการทำงานส่วนขยายให้ตรงกันทุกเบราว์เซอร์ รอบนี้แอปเปิลประกาศรองรับส่วนขยายนี้บนทุกแพลตฟอร์ม ทั้ง macOS, iPadOS, และ iOS</p>\n<p>ฟีเจอร์ Intelligent Tracking Prevention ใน Safari ยังเพิ่มมาตรการอีกขั้นด้วยการซ่อนไอพีผู้ใช้เมื่อเชื่อมต่อกับเซิร์ฟเวอร์ติดตามตัว ทำให้เซิร์ฟเวอร์เหล่านั้นไม่สามารถใช้หมายเลขไอพีเพื่อระบุตัวตนผู้ใช้ได้อีกต่อไป</p>\n<p>ที่มา - Apple <a href=\"https://www.apple.com/newsroom/2021/06/apple-advances-its-privacy-leadership-with-ios-15-ipados-15-macos-monterey-and-watchos-8/\">1</a>, <a href=\"https://www.apple.com/newsroom/2021/06/apple-previews-new-ipad-productivity-features-with-ipados-15/\">2</a></p>\n<p><img src=\"https://www.blognone.com/sites/default/files/externals/7fdb7abb8ae2a4e459dcbdb3d062e1d6.jpg\" /></p>\n</div></div></div><div><div>Topics: </div><div><div><a href=\"/topics/safari\">Safari</a></div><div><a href=\"/topics/browser\">Browser</a></div><div><a href=\"/topics/apple\">Apple</a></div><div><a href=\"/topics/extension\">Extension</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24f70f9712dd85e59c7a82166b6887cf9f7d03d2e54aebd31ec1abd281363b8c","category":"Thai"}