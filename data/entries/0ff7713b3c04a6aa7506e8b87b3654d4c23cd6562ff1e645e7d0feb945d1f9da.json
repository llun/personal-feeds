{"title":"AMD เปิดตัวการ์ดจอตระกูล Radeon RX6000M สถาปัตยกรรม RDNA 2 ครั้งแรกบนโน้ตบุ๊ก","link":"https://www.blognone.com/node/122949","date":1622524208000,"content":"<div><div><div><p>AMD เปิดตัวจีพียูซีรีส์ Radeon RX6000M สถาปัตยกรรม RDNA2 ครั้งแรกบนโน้ตบุ๊ก ประสิทธิภาพมากกว่า RDNA รุ่นแรกถึง 1.5 เท่า และกินพลังงานลดลง 43%</p>\n<p>จีพียูชุดนี้ประกอบด้วยจีพียูสามรุ่นคือ RX 6800M, RX 6700M และ RX6600M อัตราการปล่อยความร้อน 145W, 135W และ 100W ตามลำดับ มีสเปกดังนี้</p>\n<ul>\n<li>RX6800M - แรม GDDR6 12GB, 40 Compute Units สัญญาณนาฬิกา 2300MHz, Infinity cache 96MB</li>\n<li>RX6700M - แรม GDDR6 10GB, 36 Compute Units สัญญาณนาฬิกา 2300MHz, Infinity cache 80MB</li>\n<li>RX6600M - แรม GDDR6 8GB, 28 Compute Units สัญญาณนาฬิกา 2177MHz, Infinity cache 32MB</li>\n</ul>\n<p>AMD ระบุว่า RX6800M สามารถเล่นเกมเช่น Assassin’s Creed: Valhalla, Call of Duty: Black Ops Cold War และ Resident Evil Village ได้เหนือกว่า RTX3080 รุ่นโน้ตบุ๊กของฝั่ง Nvidia และจะเริ่มใช้งานบนโน้ตบุ๊กเกมมิ่ง Asus ROG Strix G15 รุ่นถัดไป</p>\n<p>RX 6700M AMD ระบุว่าสามารถเล่นเกมชั้นนำ (ไม่ระบุว่าเป็นเกมอะไร แต่ภาพประกอบคือ Far Cry 6) ได้บนความละเอียด 1440p ที่เฟรมเรตเกิน 100fps แต่ยังไม่มีระบุว่าจะมาในโน้ตบุ๊กรุ่นใดบ้าง ส่วน RX6600M โฟกัสการเล่นเกมที่ 1080p ที่เกิน 100fps เช่นกัน และจะมาบน HP Omen 16 วางจำหน่ายภายในเดือนนี้</p>\n<p>ที่มา - <a href=\"https://www.amd.com/en/events/computex\">AMD Computex Keynote</a></p>\n<p><img src=\"https://www.blognone.com/sites/default/files/externals/1514ef259920d6cf3279dd3ba82f29b4.jpg\" /><img src=\"https://www.blognone.com/sites/default/files/externals/7fcf128f40941f39b7a5ce956d4344be.png\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/radeon\">Radeon</a></div><div><a href=\"/topics/rdna-2\">RDNA 2</a></div><div><a href=\"/topics/laptop\">Laptop</a></div><div><a href=\"/topics/gpu\">GPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ff7713b3c04a6aa7506e8b87b3654d4c23cd6562ff1e645e7d0feb945d1f9da","category":"Thai"}