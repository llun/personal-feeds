{"title":"ครอบครัวของ Lee Kun-hee อดีตซีอีโอซัมซุงผู้ล่วงลับ ประกาศจ่ายภาษีมรดกกว่าหมื่นล้านเหรียญ","link":"https://www.blognone.com/node/122394","date":1619579099000,"content":"<div><div><div><p><a href=\"https://www.blognone.com/node/119210\">จากการเสียชีวิตของ Lee Kun-hee อดีตซีอีโอและประธานบอร์ดของซัมซุง</a> วันนี้ครอบครัว Lee ได้ออกมาเปิดเผยว่าจะจ่ายภาษีมรดกเป็นมูลค่า 12 ล้านล้านวอน หรือกว่าหมื่นล้านเหรียญสหรัฐฯ โดยจะจ่ายเป็น 6 งวดเป็นระยะเวลา 5 ปี และรวมถึงการบริจาคที่ดินส่วนหนึ่งกับคอลเลกชั่นงานศิลปะให้แก่พิพิธภัณฑ์ในเกาหลีใต้ด้วย</p>\n<p>ครอบครัว Lee กล่าวว่า ภาษีที่จ่ายนั้นมาจากการถือหุ้นของ Lee Kun-hee ในบริษัท Samsung Electronics, Samsung Life Insurance และ Samsung C&amp;T รวมถึงอสังหาริมทรัพย์ของเขา</p>\n<p>Lee Kun-hee ถือหุ้น 4.18% ใน Samsung Electronics ถือหุ้นใน Samsung Life Insurance 20.76% และ Samsung C&amp;T 2.88% งานศิลปะของ Lee มีจำนวนมากกว่า 23,000 ชิ้น รวมถึงผลงานของ Pablo Picasso, Marc Chagall, Paul Gauguin, Claude Monet, Joan Miro และ Salvador Dali</p>\n<p><img src=\"https://www.blognone.com/sites/default/files/externals/8721989c538eacd99e307c8bbc5d5b46.jpg\" /></p>\n<p>ที่มา - <a href=\"https://asia.nikkei.com/Business/Technology/Samsung-s-Lee-family-accepts-inheritance-tax-bill-of-almost-11bn\">Nikkei Asia</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/south-korea\">South Korea</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ae14f2f7ecbab415c891b36dadf104e0802c11db478fda995c62bc55d832509","category":"Thai"}