{"title":"IBM ซื้อกิจการ Turbonomic ผู้พัฒนาซอฟต์แวร์ Resource Management บนคลาวด์ด้วย AI","link":"https://www.blognone.com/node/122467","date":1619859479000,"content":"<div><div><div><p>ไอบีเอ็มประกาศเข้าซื้อกิจการ Turbonomic ผู้พัฒนาซอฟต์แวร์สำหรับบริการจัดการทรัพยากรแอพพลิเคชัน (Application Resource Management) และจัดการประสิทธิภาพเครือข่าย (Network Performance Management) โดยใช้ AI ในการจัดการทั้ง full stack บนคลาวด์</p>\n<p>ดีลนี้ไม่มีการเปิดเผยมูลค่า แต่มูลค่ากิจการล่าสุดจากการเพิ่มทุนของ Turbonomic อยู่ที่ 963 ล้านดอลลาร์ ขณะที่ Reuters อ้างข้อมูลว่าดีลนี้อยู่ราว 1,500-2,000 ล้านดอลลาร์ นักลงทุนเดิมมีทั้ง General Atlantic, Cisco และ Red Hat ซึ่งรายสุดท้ายปัจจุบันเป็นบริษัทในเครือไอบีเอ็มนั่นเอง</p>\n<p>ไอบีเอ็มบอกว่าเทคโนโลยีของ Turbonomic จะนำมารวมเข้ากับแพลตฟอร์มจัดการทรัพยากร Instana ที่ซื้อกิจการไปเมื่อปลายปีที่แล้ว</p>\n<p>ที่มา: <a href=\"https://newsroom.ibm.com/2021-04-29-IBM-to-Acquire-Turbonomic-Building-Industrys-Most-Comprehensive-AIOps-Capabilities-for-Hybrid-Cloud\">ไอบีเอ็ม</a> และ <a href=\"https://techcrunch.com/2021/04/29/ibm-is-acquiring-turbonomic-valued-at-963m-in-2019/\">TechCrunch</a></p>\n<p><img src=\"https://www.blognone.com/sites/default/files/externals/74bddaa916dcc876e627aa70069aba58.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div><div><a href=\"/topics/cloud-computing\">Cloud Computing</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ee5b494b3bd8acb9f215357efb329dc68802335aa5dec9d4ae970efe54b25b0","category":"Thai"}