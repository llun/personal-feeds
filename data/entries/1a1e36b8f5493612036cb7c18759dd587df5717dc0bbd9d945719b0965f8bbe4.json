{"title":"Flash Express และ U SAWARE แชร์ประสบการณ์ใช้ Intel NUC นำคอมพิวเตอร์ขนาดเล็กผลักดันธุรกิจ","link":"https://www.blognone.com/node/121895","date":1616751324000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Intel NUC เป็นมินิพีซีจาก Intel ที่มีขนาดเล็ก คล่องตัว แต่ทรงพลัง ทั้งยังอัพเกรดได้ทั้งแรมและสตอเรจ และมาพร้อมกับระบบระบายความร้อนที่ออกแบบมาพิเศษให้เงียบที่สุด ปัจจุบันมีสเปกเครื่องสูงสุดถึงซีพียู Intel Core 10th Gen และมีหลากราคาหลายระดับให้เลือกได้สำหรับทุกขนาดธุรกิจ</p>\n<p>ในปัจจุบันที่ธุรกิจยุคใหม่ต้องมีคอมพิวเตอร์เข้ามาเกี่ยวข้องแทบจะทุกขั้นตอน ไม่ว่าจะเป็นเบื้องหน้าหรือเบื้องหลัง ทำให้บางครั้งความยุ่งยากในด้านอุปกรณ์ ก็อาจกลายมาเป็นอุปสรรคในกลายขยายธุรกิจได้</p>\n<p>Intel NUC จึงเข้ามาแก้ไขปัญหาในจุดนี้ โดยขนาดกะทัดรัดที่ทำให้การขนส่งทำได้ครั้งละเป็นจำนวนมาก ไม่เปลืองพื้นที่ในการเก็บรักษา คอนฟิกและติดตั้งได้ง่าย ไม่ซับซ้อนเหมือนการใช้งานพีซีตั้งโต๊ะขนาดใหญ่</p>\n<p><img alt=\"No Description\" src=\"https://www.blognone.com/sites/default/files/externals/f4a9f851e9889386b79dce3dc7c1c2be.jpg\" ></p>\n<p>ในวันนี้ ผู้เขียนจะพาไปชมสองกรณี ทั้งในฝั่งตัวแทนจำหน่ายของ Intel NUC อย่าง U SAWARE และในฝั่งธุรกิจอย่างบริษัทขนส่งแห่งอนาคตอย่าง Flash Express หนึ่งในลูกค้าของ U SAWARE ที่มีการนำ Intel NUC ไปใช้งานในด้านโลจิสติก เพื่อสนับสนุนในการขยายธรุกิจในอนาคต</p>\n<p><strong>U SAWARE ตัวแทนจำหน่าย Intel NUC ตัวช่วยผลักดันธุรกิจด้านฮาร์ดแวร์</strong></p>\n<p>U SAWARE เป็นบริษัทจัดจำหน่ายอุปกรณ์ต่อพ่วงด้านคอมพิวเตอร์สำหรับธุรกิจที่เปิดทำการมาตั้งแต่ปี 2011 ปัจจุบันจำหน่ายทั้งฮาร์ดแวร์ และซอฟต์แวร์ต่างๆ โดยมีพาร์ทเนอร์ทั้งโรงพยาบาล โรงแรมชื่อดังมากมาย และบริษัทให้บริการด้านโลจิสติกชั้นนำ</p>\n<p><img alt=\"No Description\" src=\"https://www.blognone.com/sites/default/files/externals/8bb94c4f06bf53af507c169dca577864.jpg\" ></p>\n<p>โดยคุณกาญจนา นพภักดี ผู้บริหารบริษัท U SAWARE จำกัด ได้ให้ข้อมูลในการสัมภาษณ์กับ Blognone ว่าอุปกรณ์ Intel NUC ที่มีขนาดเล็กกระทัดรัด มีพอร์ตเชื่อมต่อครบถ้วน และสามารถปรับแต่งสเปกได้หลากหลาย สามารถนำไปใช้ได้กับผลิตภัณฑ์และบริการมากมายของบริษัท</p>\n<p>คุณกาญจนาให้ข้อมูลเพิ่มเติมว่า อีกหนึ่งข้อได้เปรียบของ Intel NUC คือการที่อุปกรณ์หนึ่งเครื่อง สามารถต่อจอภาพได้หลายหน้าจอ ทำให้ประหยัดพลังงาน ประหยัดต้นทุนของลูกค้า ลดความซับซ้อน และเพิ่มความรวดเร็วในการขนส่งและติดตั้งลงได้มาก และเพราะลูกค้าของ U SAWARE ที่เป็นบริษัทโลจิสติก ย่อมเน้นความเร็วเป็นสิ่งสำคัญ จุดขายในด้านความรวดเร็วในการเคลื่อนย้ายและติดตั้งของ Intel NUC เช่นนี้ จึงเป็นอีกหนึ่งปัจจัยที่ดึงดูดลูกค้าได้เป็นอย่างมาก</p>\n<p>การใช้งาน Intel NUC ไม่ใช่เพียงแค่การติดตั้งที่ไม่กินพื้นที่ แต่หากเครื่องมีปัญหาต้องพร้อมเข้าไปเปลี่ยนหรือซ่อมบำรุงให้ทันท่วงที โดยธุรกิจไม่สะดุด U SAWARE มีทีมงานให้บริการซ่อมบำรุง Intel NUC โดยเฉพาะทั้งแบบ on-site ในวันทำการถัดไปหลังจากแจ้งปัญหา หรือจะอัพเกรดเป็นแบบ 24 ชั่วโมง 7 วันก็ได้ขึ้นกับเงื่อนไขทางธุรกิจของลูกค้า โดย Intel NUC มีส่วนประกอบแต่ละรุ่นคล้ายกันทำให้ช่างของ U SAWARE มีความชำนาญในการแก้ไขปัญหา</p>\n<p><strong>Flash group หนึ่งในผู้ใช้ Intel NUC เพื่อการขยายธุรกิจอย่างรวดเร็ว ฉับไว</strong></p>\n<p>Flash group นอกจากจะเป็นกลุ่มบริษัทที่มีฐานหลักเป็น Flash Express ผู้ให้บริการด้าน E-commerce แบบครบวงจร สัญชาติไทยแล้ว ยังมีบริษัทอื่นๆ ในเครือ เพื่อให้บริการด้าน E-commerce แบบครบวงจร ทั้งบริษัท Flash Logistic บริการขนส่งสินค้าขนาดใหญ่, Flash Money สำหรับการให้บริการทางการเงิน, Flash Fullfilment บริการการด้านคลังสินค้า และ Flash Tech หน่วยงานใหม่ด้านเทคโนโลยีของ Flash Group</p>\n<p><img alt=\"No Description\" src=\"https://www.blognone.com/sites/default/files/externals/856f79bf72984d8cc2ad4335de58f4c8.jpg\" ></p>\n<p>คุณจรัสพักตร์ การปลื้มจิตต์ พาร์ทเนอร์กลุ่มธุรกิจแฟลช ให้ข้อมูลในการสัมภาษณ์ว่าปัจจุบัน Flash Express มีพนักงานกว่า 27,000 คน และเติบโตอย่างรวดเร็วโดยเฉพาะในช่วงปี 2020 ที่มียอดสั่งพัสดุมากขึ้น โดยเติบโตกว่า 500% ในช่วงไตรมาสที่มีการล็อกดาวน์จากการระบาดของไวรัส COVID-19</p>\n<p>การขยายตัวที่รวดเร็วของธุรกิจ ย่อมต้องมาคู่กับปัจจัยในการจัดการระบบ โดยใช้เทคโนโลยีเป็นองค์ประกอบ ทั้งในด้านการทำงานภายใน การตอบสนองกับลูกค้า และระบบบริหารจัดการบุคคล Flash Group จึงมีการจัดตั้งกลุ่ม Flash Tech ขึ้นมา เพื่อปรับปรุงการทำงานให้รวดเร็ว ว่องไว และรองรับการขยายตัวของธุรกิจได้ดียิ่งขึ้น</p>\n<p>โดย Flash Tech ได้มีการนำ Intel NUC ไปใช้เป็นคอมพิวเตอร์เพื่อสนับสนุนการทำงานของระบบขนส่ง และระบบการจัดการพัสดุ ควบคู่ไปกับแอปพลิเคชั่นที่พัฒนาภายในกว่า 35 แอปพลิเคชั่น ที่ส่งผลตั้งแต่ต้นทาง ยาวไปถึง “last mile delivery” หรือการข่นส่งสินค้าในระยะสุดท้ายก่อนถึงมือผู้รับ</p>\n<p>Intel NUC ที่มีขนาดกะทัดรัด ทำให้ใช้พื้นที่จัดเก็บน้อยลง ทีมงานสามารถตั้งค่าคอนฟิกไว้ล่วงหน้าก่อนจัดส่งไปยังสาขาต่างๆ ให้ใช้งานได้ทันที ช่วยให้การขยายสาขาเป็นไปได้อย่างรวดเร็วและมีความยืดหยุ่นมากขึ้น เมื่อเทียบกับพีซีออล-อิน-วัน แบบทั่วไป ที่รวมฮาร์ดแวร์ไว้กับหน้าจอทำให้ขนส่งได้ยาก</p>\n<p>โดยรวมแล้วการใช้งาน Intel NUC ยังทำให้สิ้นเปลืองวัสดุในการบรรจุน้อยลง จึงเป็นมิตรต่อสิ่งแวดล้อม ช่วยลดการใช้ทรัพยากรธรรมชาติและพร้อมรองรับการเติบโตอย่างรวดเร็วของ Flash Group ได้อย่างยั่งยืน</p>\n<p><strong>Intel NUC ผู้ช่วยแห่งธุรกิจยุค 4.0</strong></p>\n<p>ทั้งประสิทธิภาพ ความหลากหลายในการใช้งาน และขนาดกะทัดรัดที่เป็นจุดเด่นของ Intel NUC จึงทำให้ Intel NUC เป็นผลิตภัณฑ์ที่ทั้งผู้จัดจำหน่ายอย่าง U SAWARE และผู้ใช้งานอย่าง Flash Group ประทับใจ และเป็นอีกหนึ่งตัวช่วยที่สำคัญในการพัฒนาธุรกิจอย่างรวดเร็ว คล่องตัว ในยุคที่เทคโนโลยีเปลี่ยนแปลงตลอดเวลา และมีส่วนในทุกด้านของธุรกิจเช่นในปัจจุบัน</p>\n<iframe width=\"640\" height=\"365\" src=\"https://www.youtube.com/embed/DYh0debFeaw\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/nuc\">NUC</a></div><div class=\"field-item even\"><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a1e36b8f5493612036cb7c18759dd587df5717dc0bbd9d945719b0965f8bbe4","category":"Thai"}