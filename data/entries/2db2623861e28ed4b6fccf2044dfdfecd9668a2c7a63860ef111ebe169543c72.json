{"title":"Qualcomm ประกาศอัพเดตไดรเวอร์หน่วยประมวลผล AI (NNAPI) ผ่าน Google Play","link":"https://www.blognone.com/node/122789","date":1621569311000,"content":"<div><div><div><p>Qualcomm เคยประกาศอัพเดตไดรเวอร์จีพียูของ Snapdragon ผ่าน Google Play ในช่วงต้นปี 2020 (<a href=\"https://www.blognone.com/node/115435\">ข่าวเก่า</a>)</p>\n<p>เวลาผ่านมาปีกว่า Qualcomm กับกูเกิลประกาศความร่วมมือลักษณะเดียวกัน เพิ่มการอัพเดตไดรเวอร์หน่วยประมวลผล AI (NNAPI driver) ผ่าน Google Play Services ทำให้ผู้ใช้ Snapdragon ได้รับไดรเวอร์ล่าสุดโดยอัตโนมัติ ไม่ต้องทำอะไรเพิ่ม ผลคือแอพที่ใช้การประมวลผล AI ในเครื่อง (เช่น Google Maps หรือ Assistant) ทำงานอย่างมีประสิทธิภาพมากขึ้น</p>\n<p>ปัญหาเรื่องการอัพเดตเวอร์ชัน Android ส่วนหนึ่งเกิดจากไดรเวอร์ของฮาร์ดแวร์ ที่ผู้ผลิตชิปไม่อัพเดตต่อให้แล้ว (Qualcomm ก็คือหนึ่งในนั้น) โครงการต่างๆ ของกูเกิลในช่วงหลัง เช่น <a href=\"https://www.blognone.com/node/112721\">Project Treble ที่แยกส่วนระบบปฏิบัติการออกจากฮาร์ดแวร์</a> หรือ <a href=\"https://www.blognone.com/node/109693\">Project Mainline ที่อัพเดตบางส่วนของระบบปฏิบัติการผ่าน Play Store</a> รวมถึงความร่วมมือกับผู้ผลิตฮาร์ดแวร์ในลักษณะนี้ ย่อมช่วยให้ผู้ใช้ Android ได้รับการอัพเดตซอฟต์แวร์มากขึ้นในภาพรวม</p>\n<p>ที่มา - <a href=\"https://www.qualcomm.com/news/onq/2021/05/20/announced-google-io-2021-regular-google-nnapi-updates-qualcomm-snapdragon-mobile\">Qualcomm</a></p>\n<p><img src=\"https://www.blognone.com/sites/default/files/externals/b460ee0657bf8754b2d2e0b02c704a9e.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/google-play\">Google Play</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2db2623861e28ed4b6fccf2044dfdfecd9668a2c7a63860ef111ebe169543c72","category":"Thai"}