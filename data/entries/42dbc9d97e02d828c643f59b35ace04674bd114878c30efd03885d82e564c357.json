{"title":"โจ ไบเดน ออกคำสั่งประธานาธิบดี ควบคุมการควบรวมบริษัทเทคโนโลยี ป้องกันผูกขาด","link":"https://www.blognone.com/node/123649","date":1625906239000,"content":"<div><div><div><p>ประธานาธิบดีโจ ไบเดน เซ็นคำสั่งประธานาธิบดี (executive order) เพิ่มมาตรการส่งเสริมการแข่งขันทางธุรกิจของบริษัทอเมริกัน ลดปัญหาการผูกขาดจากการควบรวมธุรกิจ (consolidation) ที่เพิ่มขึ้นสูงในช่วงหลัง</p>\n<p>คำสั่งประธานาธิบดีฉบับนี้ ประกอบด้วยมาตรการจำนวน 72 ข้อจากหน่วยงานรัฐบาลต่างๆ และครอบคลุมอุตสาหกรรมที่หลากหลาย ตั้งแต่เกษตร การบิน สุขภาพ ขนส่งฯลฯ ส่วนที่เกี่ยวกับอุตสาหกรรมเทคโนโลยีมี 3 ประเด็นคือ</p>\n<ul>\n<li>การซื้อกิจการคู่แข่งเพื่อตัดโอกาสในอนาคต (killer acquisition) - ประกาศนโยบายของรัฐบาล ควบคุมการควบรวมให้เข้มงวดมากขึ้น</li>\n<li>การเก็บข้อมูลส่วนบุคคลมากจนเกินควร - ให้ FTC ออกกฎเรื่องการเก็บข้อมูลผู้ใช้งาน</li>\n<li>บริษัทไอทียักษ์ใหญ่ แข่งขันกับรายเล็กอย่างไม่เป็นธรรม - ให้ FTC ออกกฎที่ระบุว่าวิธีใดบ้างไม่เป็นธรรม</li>\n</ul>\n<p>ในคำสั่งประธานาธิบดีฉบับนี้ ยังมีเรื่อง<a href=\"https://www.blognone.com/node/123614\">กฎ Right-to-Repair สำหรับผู้ผลิตสมาร์ทโฟน</a> และกฎเรื่อง net neutrality ของอุตสาหกรรมโทรคมนาคมด้วย</p>\n<p>คำสั่งของไบเดนถือเป็นคำสั่งทางบริหาร ที่มีผลต่อหน่วยงานของรัฐบาลสหรัฐเท่านั้น ในรัฐสภาสหรัฐเองยังมีร่างกฎหมายหลายฉบับที่เป็นเรื่องการกำกับดูแลบริษัทเทคโนโลยี และมีผลต่อบริษัทเอกชนมากกว่าด้วย</p>\n<p><img src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" /></p>\n<p>ที่มา - <a href=\"https://www.whitehouse.gov/briefing-room/statements-releases/2021/07/09/fact-sheet-executive-order-on-promoting-competition-in-the-american-economy/\">White House</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/acquisition\">Acquisition</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42dbc9d97e02d828c643f59b35ace04674bd114878c30efd03885d82e564c357","category":"Thai"}