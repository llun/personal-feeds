{"title":"เปลี่ยนใจแม้มีโรงงานผลิต AstraZeneca ในประเทศ ออสเตรเลียสั่งวัคซีน Pfizer เพิ่ม","link":"https://www.blognone.com/node/122125","date":1618045083000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ออสเตรเลียเปลี่ยนแผนการฉีดวัคซีนในประเทศ โดยแนะนำให้ประชาชนอายุต่ำกว่า 50 ปีฉีดวัคซีนจาก Pfizer แทน แม้เดิมจะสั่งซื้อวัคซีน <a href=\"https://www.blognone.com/node/119745\">ChAdOx1</a> ของ AstraZeneca ไปถึง 50 ล้านโดส เพียงพอสำหรับประชากรทั้งประเทศแล้วก็ตาม</p>\n<p>ออสเตรเลียมี<a href=\"https://www.blognone.com/node/121179\">บริษัท CSL Behring รับผลิตวัคซีนให้ AstraZeneca</a> กำลังผลิตถึง 53.8 ล้านโดสต่อปี โดยออสเตรเลียเองสั่งซื้อไปแล้ว 50 ล้านโดสเพียงพอสำหรับประชากรทั้งหมด 25 ล้านคน แต่หลังจากมี<a href=\"https://www.blognone.com/node/122083\">รายงานความเชื่อมโยงระหว่างการเกิดลิ่มเลือดและวัคซีน</a> ทางออสเตรเลียก็เปลี่ยนคำแนะนำให้ผู้ที่มีอายุต่ำกว่า 50 ปี ใช้วัคซีน Pfizer แทนพร้อมกับประกาศซื้อวัคซีนจาก Pfizer เพิ่ม</p>\n<p>ตามแผนของรัฐบาลออสเตรเลีย เมื่อสิ้นเดือนมีนาคมที่ผ่านมาควรฉีดวัคซีนได้ 4 ล้านโดส แต่กลับฉีดจริงได้เพียง 6 แสนโดส</p>\n<p>ภาพรวมตอนนี้ออสเตรเลียสั่งวัคซีนจาก AstraZeneca 50 ล้านโดส, Pfizer 40 ล้านโดส, Novavax 51 ล้านโดส, และยังจองวัคซีนผ่านโครงการ COVAX ไปอีก 25 ล้านโดส</p>\n<p>ที่มา - <a href=\"https://www.cnbc.com/2021/04/09/australia-doubles-pfizer-vaccine-after-clotting-case-from-astrazeneca-.html\">CNBC</a>, <a href=\"https://www.health.gov.au/node/18777/australias-vaccine-agreements\">health.gov.au</a></p>\n<p><img alt=\"No Description\" src=\"https://www.blognone.com/sites/default/files/externals/d3ee8116e902ef220033013367d60c21.jpg\" ><br />\nภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/australia\">Australia</a></div><div class=\"field-item odd\"><a href=\"/topics/covid-19\">COVID-19</a></div><div class=\"field-item even\"><a href=\"/topics/pfizer\">Pfizer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c39d372e08497494ca93c342a9cc3d23dc0888a537aa998647464b193dc1595a","category":"Thai"}