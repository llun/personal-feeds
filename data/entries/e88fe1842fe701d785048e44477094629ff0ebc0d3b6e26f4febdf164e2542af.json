{"title":"Microsoft Office for ARM64 มาแล้ว, รันบน ARM64EC มีทั้งโค้ด ARM และ x64 ผสมกัน","link":"https://www.blognone.com/node/123473","date":1624938415000,"content":"<div><div><div><p>ไมโครซอฟท์ออกเครื่องมือตัวใหม่ ARM64EC (“Emulation Compatible”) มาเพื่อแก้ปัญหาการนำแอพ x86/x64 ไปรันบน Windows 11 on ARM</p>\n<p>เดิมทีการรันแอพ x64 บน ARM ทำได้ 2 วิธีคือ คอมไพล์ใหม่เป็น ARM ทั้งหมด (ประสิทธิภาพดี แต่เสียแรงทำ) หรือรันบนอีมูเลเตอร์ (ประสิทธิภาพไม่ดี แต่รันได้เลย)</p>\n<p>ปัญหาคือแอพที่ใหญ่และซับซ้อนมากๆ อาจมีไลบรารีหรือปลั๊กอินจากบริษัทอื่นๆ ที่ยังไม่รองรับ ARM ทำให้การคอมไพล์ใหม่ทั้งหมดเป็นไปไม่ได้เลย ไมโครซอฟท์จึงออก ARM64EC เพื่อแก้ปัญหาแบบไฮบริด ให้ไบนารี x86 และ ARM ผสมผสานกันได้</p>\n<p>การใช้ ARM64EC จะทำให้เราสามารถแปลงโค้ดบางส่วนเป็น ARM เพื่อรันแบบเนทีฟได้ก่อน โค้ดส่วนที่ยังเป็น x64 จะรันในอีมูเลเตอร์ต่อไป วิธีนี้ช่วยให้นักพัฒนาสามารถค่อยๆ พอร์ตโค้ดทีละส่วนเป็น ARM ได้</p>\n<p>ไมโครซอฟท์ระบุว่าตอนนี้แอพของตัวเองที่เริ่มใช้ท่านี้แล้วคือ Office for ARM 64 บิต ที่จะเปิดให้ทดสอบในเร็วๆ นี้</p>\n<p>ARM64EC เปิดให้ใช้งานแล้ว ผู้ใช้ต้องติดตั้ง Windows Insider SDK ของ Windows 11 ร่วมกับ Visual Studio 16.11 Preview 2 ขึ้นไป</p>\n<p><img src=\"https://www.blognone.com/sites/default/files/externals/7c22b12347afc88b6b3ad5e212f79db5.jpg\" /></p>\n<p><img src=\"https://www.blognone.com/sites/default/files/externals/2b0969785ac75f45f163e8d2316df0cd.png\" /></p>\n<p>ที่มา - <a href=\"https://blogs.windows.com/windowsdeveloper/2021/06/28/announcing-arm64ec-building-native-and-interoperable-apps-for-windows-11-on-arm/\">Windows Developer</a>, <a href=\"https://insider.office.com/en-us/blog/64-bit-office-for-windows-on-arm\">Office Insider</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/arm-pc\">ARM PC</a></div><div><a href=\"/topics/microsoft\">Microsoft</a></div><div><a href=\"/topics/windows-11\">Windows 11</a></div><div><a href=\"/topics/development\">Development</a></div><div><a href=\"/topics/arm\">Arm</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e88fe1842fe701d785048e44477094629ff0ebc0d3b6e26f4febdf164e2542af","category":"Thai"}