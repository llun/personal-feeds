{"title":"Google ถูกฟ้องเพราะเคยโฆษณาว่า Stadia เล่นเกมระดับ 4K ได้ แต่จริงๆ ใช้การอัพสเกล","link":"https://www.blognone.com/node/121353","date":1614137863000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Google ถูกผู้บริโภครวมตัวกันฟ้องแบบกลุ่ม เนื่องจากการทำธุรกิจแบบไม่เป็นธรรมและหลอกลวง เกี่ยวกับข้อมูลด้านความละเอียดและคุณภาพของภาพในเกมบน Stadia</p>\n<p>คำฟ้องมี Google, Bungie, และ id Software เป็นจำเลยร่วม จากโฆษณาที่เคยระบุ ทั้งใน<a href=\"https://twitter.com/DOOM/status/1108059651990605824\">ทวิตเตอร์ของ Doom</a> ทวิตเตอร์ที่ Phil Harrison <a href=\"https://twitter.com/MrPhilHarrison/status/1181739544783097858\">ตอบผู้ใช้ที่ถามถึงเรื่องความละเอียด</a> และข้อมูลจาก Bungie เกี่ยวกับความละเอียดของเกม Destiny บน Stadia รวมถึงระบุว่า Google ไม่แก้ไข หรือชี้แจงข้อมูล แต่กลับบอกว่า<a href=\"https://www.gamesindustry.biz/articles/2019-11-25-google-responds-to-criticisms-of-stadias-4k-support\">เตรียมให้ผู้พัฒนาปรับประสิทธิภาพของตัวเกมอยู่</a></p>\n<p>นอกจากเรียกร้องเงินชดเชยจากการที่ผู้ฟ้องซื้ออุปกรณ์ Stadia แล้ว ในคำฟ้องยังระบุให้ Google ต้องแสดงข้อมูลความละเอียด และเฟรมต่อวินาทีของทุกเกมบน Stadia เป็นสาธารณะอีกด้วย</p>\n<p>ที่มา - <a href=\"https://www.gamesindustry.biz/articles/2021-02-22-class-action-suit-takes-aim-at-google-stadias-4k-claims\">gamesindustry.biz</a></p>\n<p><img src=\"https://www.blognone.com/sites/default/files/externals/4b4438e0336e7b1ee760d568d102021e.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/stadia\">Stadia</a></div><div class=\"field-item even\"><a href=\"/topics/lawsuits\">Lawsuits</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1fe32265deb6ebfa686680393f9a445874f4ec9f5ce4c8690a96cba9e98e8a66","category":"Thai"}