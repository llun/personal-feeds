{"title":"Rancher Desktop โปรแกรมใหม่สำหรับสร้าง Kubernetes บนเดสก์ทอป ใช้ WSL 2","link":"https://www.blognone.com/node/122514","date":1620190075000,"content":"<div><div><div><p>Rancher Labs ผู้พัฒนาดิสโทร Kubernetes รายใหญ่ในเครือ SUSE เปิดโครงการ Rancher Desktop ให้นักพัฒนาสามารถรัน Kubernetes ในเครื่องตัวเองได้ ก่อนนำไปใช้รันบนคลัสเตอร์จริง</p>\n<p>ก่อนหน้านี้นักพัฒนามีทางเลือกสำหรับการรัน Kubernetes ในเครื่องอยู่แล้วด้วยการใช้ Docker Desktop แต่ก็มีข้อจำกัดอยู่บ้าง เช่น ตัวเอนจิน Kubernetes บน Docker Desktop ทุกวันนี้ยังเป็นเวอร์ชั่น 1.19 อยู่ ส่วน Rancher Desktop นั้นใส่ Kubernetes เวอร์ชั่น 1.20 มาแล้ว และมีแนวทางให้เลือกเวอร์ชั่นใช้งานได้</p>\n<p>สิ่งที่ Rancher Desktop ต่างจาก Docker Desktop คือทุกอย่างต้องทำงานใน Kubernetes เท่านั้น แม้แต่กระบวนการ build image ต่างๆ ขณะที่ Docker Desktop นั้นใช้ Docker Engine ในการ build</p>\n<p>Rancher Desktop ยังเป็นโครงการระดับทดลองเท่านั้น ตอนนี้รองรับทั้งวินโดวส์และ Mac OS</p>\n<p>ที่มา - <a href=\"https://github.com/rancher-sandbox/rd/releases\">GitHub: rancher-sandbox</a></p>\n<p><img src=\"https://www.blognone.com/sites/default/files/externals/3d6413c274f978e88ec0ab805f9b7395.jpg\" /></p>\n<p>ภาพโดย Emo Hayden Barnes <a href=\"https://twitter.com/unixterminal/status/1389274799378141187\">@unixterminal</a></p>\n</div></div></div><div><div>Topics: </div><div><div><a href=\"/topics/rancher\">Rancher</a></div><div><a href=\"/topics/kubernetes\">Kubernetes</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b89870a6b50da1ce23689c24248f8acc2e96d00e90ec0dedc7f1510e07d6c59c","category":"Thai"}