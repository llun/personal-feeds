{"title":"เฟซบุ๊กปล่อยฟีเจอร์เสียง 3 ชุดรวด: ห้องคุยเสียงแบบ Clubhouse, Podcast, โพสเสียงสั้น","link":"https://www.blognone.com/node/122250","date":1618856901000,"content":"<div><div><div><p>เฟซบุ๊กเปิดตัวฟีเจอร์สำหรับการสื่อสารแบบสังคมออนไลน์ด้วยเสียง 3 ฟีเจอร์รวด ได้แก่</p>\n<ul>\n<li><strong>Soundbites</strong> โพสเสียงสั้นๆ สำหรับเล่าเรื่องราวง่ายๆ เช่น ร่ายกลอน, เล่าเรื่องตลก, ไปจนถึงการรีวิวสินค้าและอาหาร สำหรับฟีเจอร์นี้จะมี Sound Studio สำหรับปรับแต่งเสียง เพิ่มเพลงแบ็กกราวน์ หรือตัดเสียงรบกวนให้ด้วย</li>\n<li><strong>Podcast</strong> โพสเสียงขนาดยาวขึ้น และตัวแอปเฟซบุ๊กจะรองรับการฟัง Podcast ต่อเนื่องแม้แอปรันเบื้องหลัง สำหรับเพจที่ได้ฟีเจอร์นี้จะมีแท็บ Podcast ให้เฉพาะ</li>\n<li><strong>Live Audio Rooms</strong> ห้องคุยเสียงแบบเดียวกับ Clubhouse <a href=\"https://www.blognone.com/node/121140\">ตามที่เคยมีข่าวลือออกมาก่อนหน้านี้</a> ตอนนี้ยังทดสอบฟีเจอร์นี้เฉพาะใน Group เท่านั้น และจะขยายออกไปในเพจอื่นๆ ในอนาคต</li>\n</ul>\n<p>เฟซบุ๊กยังประกาศแนวทางสร้างรายได้สำหรับครีเอเตอร์บนแพลตฟอร์มเสียงใหม่นี้ ผู้ฟังสามารถให้ดาวเป็นรายได้ของครีเอเตอร์ ส่วน Live Audio Room สามารถเปิดรับสมาชิกเสียเงินเข้าร่วมห้องได้</p>\n<p>ทุกฟีเจอร์ที่ประกาศออกมายังทดสอบวงจำกัด สำหรับ Soundbites จะทดสอบกับครีเอเตอร์ที่ได้รับเชิญก่อน, Podcast ไม่ระบุเวลาปล่อยชัดเจน, และ Live Audio Rooms น่าจะใช้งานได้ทุกคนภายในกลางปีนี้</p>\n<p>ที่มา - <a href=\"https://about.fb.com/news/2021/04/bringing-social-audio-experiences-to-facebook/\">Facebook</a></p>\n<p><img src=\"https://www.blognone.com/sites/default/files/externals/f27cff1b99afbd5570c67a057380f515.png\" /><br />\nหน้าจอ Live Audio Rooms</p>\n<p><img src=\"https://www.blognone.com/sites/default/files/externals/03fcd0fb7d190ae6bd2f2d6fbf5da3cb.png\" /><br />\nหน้าจอ Podcast</p>\n<p><img src=\"https://www.blognone.com/sites/default/files/externals/8a02ac5db3c5762e491dcdde372ee2ab.png\" /><br />\nหน้าจอ Soundbites พร้อมเครื่องมือปรับแต่งเสียง Sound Studio</p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/clubhouse\">Clubhouse</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ddaf43cec65c9fb9ba63cabb9c66f85256a36bb8dc94e36364c3cde42f5c9b0d","category":"Thai"}