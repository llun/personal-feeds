{"title":"[ลือ] iPhone 14 กล้องหลัง 48MP ส่วน iPhone 15 มี Face ID ทำงานใต้หน้าจอ ไม่มีรอยบากแล้ว","link":"https://www.blognone.com/node/122194","date":1618467010000,"content":"<div><div><div><p>Ming-Chi Kuo นักวิเคราะห์สายซัพพลายเชน ที่มีผลงานให้ข้อมูลสินค้าใหม่แอปเปิลได้แม่นยำที่สุด ออกรายงานข้อมูล iPhone รุ่นใหม่ที่เตรียมวางขายของแอปเปิล โดยคราวนี้ไม่ได้พูดถึง iPhone รุ่นที่จะออกในปีนี้ 2021 หรือ iPhone 13 แต่ Kuo ให้ข้อมูลข้ามไปปี 2022 และ 2023 เลย</p>\n<p>เริ่มที่ iPhone ปี 2022 หรือเรียกตอนนี้ว่า iPhone 14 จะมาพร้อมกล้องหลัง 48MP หน้าจอแสดงผลที่ละเอียดมากกว่ารุ่น iPhone 12 และอาจรองรับการถ่ายวิดีโอระดับ 8K โดย iPhone ปี 2022 จะออกมาทั้งหมด 4 รุ่น แต่แบ่งเป็นรุ่นจอ 6.7 นิ้ว และ 6.1 นิ้ว ในสเป็กระดับบน และระดับทั่วไป ซึ่งมีข้อสังเกตว่าขนาดหน้าของรุ่นที่เป็น mini หายไป</p>\n<p>มาถึงข้อมูล iPhone ปี 2023 โดยหน้าจอแสดงผลเต็มพื้นที่ ใช้ Face ID แบบใต้หน้าจอ ทำให้ไม่มีรอยบากแหว่ง อย่างไรก็ตาม Kuo ไม่ได้ให้ข้อมูลว่า iPhone ปี 2023 จะมี Touch ID ใต้หน้าจอแบบที่หลายคนคาดการณ์กันหรือไม่แต่อย่างใด</p>\n<p>ที่มา: MacRumors <a href=\"https://www.macrumors.com/2021/04/14/kuo-2022-iphones-no-mini-upgraded-camera/\">[1]</a>, <a href=\"https://www.macrumors.com/2021/04/14/kuo-2023-iphones-under-display-face-id/\">[2]</a>, <a href=\"https://www.macrumors.com/2021/04/14/kuo-no-new-iphone-mini-in-2022/\">[3]</a></p>\n<p><img src=\"https://www.blognone.com/sites/default/files/externals/d5ae29f129752b362ed3bc14df3bd692.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/iphone\">iPhone</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7442a0c4915d1b07419b51d16268d53f924030e4d982d0af47749e84cc80afde","category":"Thai"}