{"title":"ไมโครซอฟท์จับมือสมาคมสื่อยุโรป เสนอกฎหมายแพลตฟอร์มจ่ายเงินสื่อแบบออสเตรเลีย","link":"https://www.blognone.com/node/121348","date":1614125618000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ประเด็นเรื่องกฎหมายสื่อ News Media Bargaining Code ของออสเตรเลีย จบลงด้วย<a href=\"https://www.blognone.com/node/121331\">รัฐบาลออสเตรเลียยอมถอย ปรับแก้กฎหมายให้สอดคล้องกับแพลตฟอร์มออนไลน์มากขึ้น</a> แต่ประเด็นเรื่องแพลตฟอร์มควรจ่ายเงินให้สื่อยังไม่จบลงง่ายๆ</p>\n<p><a href=\"https://www.blognone.com/node/120943\">ไมโครซอฟท์ที่แสดงท่าทีมาตลอดว่า \"พร้อมจ่าย\"</a> ไปคุยกับสมาคมสื่อในยุโรปหลายแห่ง และออกมาเรียกร้องให้ยุโรปออกกฎหมายลักษณะเดียวกับออสเตรเลียบ้างเช่นกัน</p>\n<p>สมาคมสื่อที่ไมโครซอฟท์ไปผนึกกำลังด้วย ได้แก่ European Publishers Council (EPC), News Media Europe (NME), European Newspaper Publisher's Association (ENPA), European Magazine Media Association (EMMA) โดยทั้งหมดจะร่วมกันพัฒนาโซลูชันให้สื่อได้รับเงินจากบริษัทเทคโนโลยี ที่ใช้กฎหมายของออสเตรเลียเป็นต้นแบบ</p>\n<p>ยุโรปเองเพิ่งมีกฎหมาย EU Digital Single Market Copyright Directive ที่ยกระดับเรื่องลิขสิทธิ์ในยุคออนไลน์ที่แพลตฟอร์มมีบทบาทมากขึ้นกว่าเดิม กฎหมายนี้จะมีผลบังคับใช้ในเดือนมิถุนายน 2021 และกลุ่มของไมโครซอฟท์ในรอบนี้ก็ออกมาเรียกร้องให้ประเทศสมาชิกต่างๆ ผลักดันกฎหมายของตัวเองตามแนวทางนี้</p>\n<p><img alt=\"No Description\" src=\"https://www.blognone.com/sites/default/files/externals/8ac7dad42d9f29daeea07ba531b63e79.png\" ></p>\n<p>ที่มา - <a href=\"https://blogs.microsoft.com/eupolicy/2021/02/22/europe-press-publishers-microsoft-call-for-australian-style-arbitration-mechanism-in-europe/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/europe\">Europe</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/news\">News</a></div><div class=\"field-item odd\"><a href=\"/topics/australia\">Australia</a></div><div class=\"field-item even\"><a href=\"/topics/law\">Law</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61727d88ab6b77e51abdff7e3e2b7015a0d5f64fea8fd23e8304815a17743cf2","category":"Thai"}