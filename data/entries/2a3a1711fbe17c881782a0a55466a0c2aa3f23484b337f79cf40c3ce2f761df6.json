{"title":"Amazon เปิดตัวหูฟัง Echo Buds รุ่นที่สอง ขนาดเล็กลง 20% ใช้ระบบตัดเสียง ANC ของตัวเอง","link":"https://www.blognone.com/node/122191","date":1618453737000,"content":"<div><div><div><p>Amazon เปิดตัวหูฟังไร้สาย Echo Buds รุ่นที่สอง (<a href=\"https://www.blognone.com/node/112179\">รุ่นแรกเปิดตัวในปี 2019</a>) ปรับปรุงให้ขนาดเล็กลง 20% น้ำหนักเบาขึ้น เสียงดีขึ้น</p>\n<p>Echo Buds รุ่นแรกใช้ระบบตัดเสียง Active Noise Cancellation จาก Bose แต่รุ่นที่สองนี้เลิกใช้ Bose หันมาใช้เทคโนโลยี ANC ของตัวเองที่บอกว่าตัดเสียงได้ดีกว่าเดิม 2 เท่า ฟีเจอร์อื่นคือกันน้ำ IPX4 เหมือนรุ่นแรก รองรับคำสั่งเสียง Alexa (เช่น Alexa, turn on Passthrough) และตั้งค่าให้ใช้กับ Siri/Google Assistant ได้</p>\n<p>Echo Buds 2nd Gen มีให้เลือกสองสีคือ ขาวกับดำ แยกเป็นรุ่นเคสชาร์จผ่าน USB-C ราคา 119.99 ดอลลาร์ และรุ่นเคสชาร์จไร้สาย 139.99 ดอลลาร์ (ในช่วงแรกมีราคาโปรโมชั่นที่ 99.99 ดอลลาร์ และ 119.99 ดอลลาร์ตามลำดับ) ผู้ซื้อยังได้ของแถมเป็น Amazon Music Unlimited กับ Audible Plus ฟรี 6 เดือน</p>\n<p>ที่มา - <a href=\"https://press.aboutamazon.com/news-releases/news-release-details/amazon-introduces-all-new-echo-buds-smaller-lighter-even-better\">Amazon</a></p>\n<p><img src=\"https://www.blognone.com/sites/default/files/externals/e46e96b66fd90bd2f8bcac8b401a11fe.jpg\" /></p>\n<p><img src=\"https://www.blognone.com/sites/default/files/externals/b337e7e1919fa47ad9d17e7884f574e5.jpg\" /></p>\n<p><img src=\"https://www.blognone.com/sites/default/files/externals/225c0cb94827ac1c198dd41c1987d7dd.jpg\" /></p>\n<p><img src=\"https://www.blognone.com/sites/default/files/externals/cb9f538e121cac159fcd6a24e05cddb1.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/earphones\">Earphones</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a3a1711fbe17c881782a0a55466a0c2aa3f23484b337f79cf40c3ce2f761df6","category":"Thai"}