{"title":"อธิบายสเปกขั้นต่ำ Windows 11 ซีพียู Core 8th Gen, Ryzen 2000 ขึ้นไป ต้องมี TPM","link":"https://www.blognone.com/node/123410","date":1624628394000,"content":"<div><div><div><p>ประเด็นเรื่อง <a href=\"https://www.blognone.com/node/123388\">สเปกขั้นต่ำของ Windows 11</a> สร้างความสับสนให้ผู้ใช้อย่างมาก โดยเฉพาะเรื่องซีพียูที่รองรับ และชิป TPM (Trusted Platform Module) สำหรับความปลอดภัย</p>\n<p>คำอธิบายของไมโครซอฟท์ตามช่องทางต่างๆ เริ่มมีรายละเอียดออกมามากขึ้น ดังนี้</p>\n<p><img src=\"https://www.blognone.com/sites/default/files/externals/c500ff9601e4f96e261a87732a4676e7.jpg\" /></p>\n<p><strong>ซีพียูที่รองรับ</strong></p>\n<p>ไมโครซอฟท์มีรายการซีพียูที่รองรับจากทั้ง 3 แบรนด์คือ <a href=\"https://docs.microsoft.com/en-us/windows-hardware/design/minimum/supported/windows-11-supported-amd-processors\">AMD</a>, <a href=\"https://docs.microsoft.com/en-us/windows-hardware/design/minimum/supported/windows-11-supported-intel-processors\">Intel</a>, <a href=\"https://docs.microsoft.com/en-us/windows-hardware/design/minimum/supported/windows-11-supported-qualcomm-processors\">Qualcomm</a> โดยสรุปแบบคร่าวๆ คือ</p>\n<ul>\n<li>AMD Ryzen 2000 ขึ้นไป</li>\n<li>Intel Core 8th Gen ขึ้นไป</li>\n<li>Qualcomm Snapdragon 850, 7c, 8c, 8cx, Microsoft SQ1/SQ2</li>\n</ul>\n<p>กรณีของ Qualcomm คงไม่มีคำถามกันมาก แต่กรณีของซีพียู AMD/Intel ที่ไม่รองรับซีพียูรุ่นเก่าๆ เกิดคำถามตามมาว่าสุดท้ายแล้วจะได้อัพเกรดเป็น Windows 11 หรือไม่</p>\n<p>คำตอบคือ<a href=\"https://docs.microsoft.com/en-us/windows/compatibility/windows-11/\">ไมโครซอฟท์มีสเปกขั้นต่</a> 2 ส่วน ได้แก่ ขั้นต่ำจริงๆ (hard floor) เช่น สัญญาณนาฬิกา 1GHz, แรม 4GB, สตอเรจ 64GB ขึ้นไป กับสเปกขั้นต่ำที่แนะนำ (soft floor) ที่ยังสามารถลงได้ แต่จะได้รับข้อความแจ้งเตือนว่า \"ไม่แนะนำให้อัพเกรด\" ซึ่งรุ่นของซีพียูจะอยู่ในกลุ่มของ soft floor แปลว่าจะยังสามารถอัพเกรดได้</p>\n<p><img src=\"https://www.blognone.com/sites/default/files/externals/03a6ab75777931b7b1df1a0c14429866.png\" /></p>\n<p><strong>TPM</strong></p>\n<p>ประเด็นถัดมาคือเรื่องชิป TPM ที่ขั้นต่ำ (hard floor) คือเวอร์ชัน 1.2 แต่ที่แนะนำ (soft floor) เป็นเวอร์ชัน 2.0 แปลว่ายังไงก็ต้องมีชิป TPM อยู่ดี</p>\n<p>เรื่องนี้ David Weston หัวหน้าฝ่ายความปลอดภัย OS ของไมโครซอฟท์ อธิบายในทวิตเตอร์ว่าซีพียูที่มีอายุไม่เกิน 5-7 ปี มีชิป TPM อยู่ในตัวแล้ว แต่อาจต้องเปิดใช้ใน BIOS ก่อน ดังที่ชาว Blognone หลายคนทดลองกันมาแล้ว</p>\n<ul>\n<li>ซีพียู Intel เปิดใช้ PTT</li>\n<li>ซีพียู AMD เปิดใช้ PSP fTPM</li>\n</ul>\n<p>ทั้งนี้คงต้องรอความชัดเจนอีกครั้งหลัง Windows 11 ออกให้ทดสอบกัน ว่าสุดท้ายแล้วสเปกเครื่องแต่ละแบบจะสามารถอัพเกรดได้แค่ไหนกัน</p>\n<blockquote><p>Almost every CPU in the last 5-7 years has a TPM. For Intel its called the \"Intel PTT\" which you set to enabled. For AMD it would be \"AMD PSP fTPM\". TPMs have been required for OEM certification since at least 2015 and was announced in 2013: <a href=\"https://t.co/1qwfwKSrdd\">https://t.co/1qwfwKSrdd</a></p>\n<p>— DWIZZZLE (@dwizzzleMSFT) <a href=\"https://twitter.com/dwizzzleMSFT/status/1408133909896777729?ref_src=twsrc%5Etfw\">June 24, 2021</a></p></blockquote>\n<p>ที่มา - <a href=\"https://www.theverge.com/2021/6/25/22549725/microsoft-windows-11-cpu-support-tpm-hardware-requirements\">The Verge</a>, <a href=\"https://www.neowin.net/news/microsoft-details-the-processor-requirements-for-windows-11/\">Neowin</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/cpu\">CPU</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5ac005ff85c80107dadedb10cf5d4a4cffcb6ce79710fbefdd8cfef683a44e0","category":"Thai"}