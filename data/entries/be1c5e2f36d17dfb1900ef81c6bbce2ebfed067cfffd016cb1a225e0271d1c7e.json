{"title":"เปิดตัวชิป Snapdragon X65 5G ใช้กับชิปเซ็ตเรือธงปีหน้า รองรับการอัพเกรดมาตรฐาน 5G","link":"https://www.blognone.com/node/121117","date":1612884801000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/114736\">Snapdragon X60</a> เพิ่งเริ่มนำมาใช้งานกับชิปเซ็ต Snapdragon 888 ไม่นาน Qualcomm เปิดตัวชิปโมเด็ม Snapdragon X65 ตัวใหม่แล้ว และแน่นอนว่าเอาไว้ใช้งานคู่กับชิปเซ็ตเรือธงรุ่นใหม่ที่จะออกปลายปีนี้ ซึ่งก็น่าจะได้เห็น X65 บนสมาร์ทโฟนเรือธงปีหน้า</p>\n<p>นอกจากการรองรับความถี่ที่หลากหลาย, การผสมคลื่น (FDD-TDD CA) และรองรับทั้ง NSA, SA เหมือนเดิมแล้ว ความเร็วขาดาวน์ก็เร็วขึ้นกว่าเดิมที่สูงสุด 10Gbps (แม้จะ throughput 5G จะยังไม่ถึงก็ตาม) ที่สำคัญคือรองรับการอัพเกรดมาตรฐาน 5G ที่กำลังจะมา เช่น 3GPP Release 16 ผ่านซอฟต์แวร์อัพเดต</p>\n<p>สุดท้ายคือ X65 มาพร้อมเทคโนโลยีใหม่ที่ Qualcomm เรียกว่า AI Antenna Tuning ที่สำหรับตรวจจับรูปแบบการจับมือถือ และปรับเปลี่ยนประสิทธิภาพของสัญญาณ ช่วยประหยัดพลังงาน เพิ่มความเร็วและจับสัญญาณได้กว้างกว่าเดิม โดย Qualcomm บอกว่า AI ช่วยให้ความแม่นยำในการตรวจจับมือที่ถือสมาร์ทโฟนได้แม่นยำขึ้น 30%</p>\n<p>ที่มา - <a href=\"https://www.qualcomm.com/news/releases/2021/02/09/qualcomm-announces-worlds-first-10-gigabit-5g-modem-rf-system\">Qualcomm</a></p>\n<p><img alt=\"No Description\" src=\"https://www.blognone.com/sites/default/files/externals/57699ac6cdcdfb4d62e96f324abeced9.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/qualcomm\">Qualcomm</a></div><div class=\"field-item odd\"><a href=\"/topics/snapdragon\">Snapdragon</a></div><div class=\"field-item even\"><a href=\"/topics/5g\">5G</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be1c5e2f36d17dfb1900ef81c6bbce2ebfed067cfffd016cb1a225e0271d1c7e","category":"Thai"}