{"title":"Canon เผยรายละเอียด EOS R3 เพิ่มเติม: ถ่ายวิดีโอ 4K oversample, กันสั่นสูงสุด 8 สต็อป","link":"https://www.blognone.com/node/122983","date":1622650297000,"content":"<div><div><div><p>Canon เผยรายละเอียดถัดไปของ EOS R3 กล้อง Mirrorless เซนเซอร์ฟูลเฟรมล่าสุดอีกครั้ง หลังจากที่เปิดเผย<a href=\"https://www.blognone.com/node/122179\">ครั้งแรก</a>เมื่อช่วงเดือนเมษายนที่ผ่านมา</p>\n<p>Canon ระบุว่า EOS R3 จะใช้เซนเซอร์ Stacked CMOS ที่สามารถอ่านข้อมูลจากเซนเซอร์ได้เร็มาก ถ่ายภาพ RAW ได้สูงสุดถึง 30 ภาพต่อวินาที พร้อมระบบกันสั่นในบอดี้ที่เมื่อใช้ร่วมกับเลนส์ RF ที่รองรับ สามารถกันสั่นได้สูงสุดถึง 8 สต็อป</p>\n<p>ส่วนออโต้โฟกัส EOS R3 จะปรับปรุงระบบตรวจจับหน้า, ตา, หัว และสัตว์ให้ดีขึ้น พร้อมเพิ่มระบบตรวจจับรถยนต์และมอเตอร์ไซค์เข้ามา ซึ่ง Canon เคลมว่าระบบโฟกัสของ EOS R3 จะสามารถโฟกัสได้ที่ค่าแสงต่ำสุดถึง -7EV</p>\n<p>ในด้านระบบวิดีโอ EOS R3 จะอัดวิดีโอที่ 4K แบบ oversample พร้อมรองรับระบบ Canon Log3 และ RAW ด้วย</p>\n<p>สำหรับบอดี้ของตัวกล้อง Canon ใช้แมกนีเซียมอัลลอย ใส่ hot shoe มาให้ในตัว ซึ่งถือเป็นกล้อง Canon ตัวแรกที่เป็นชัตเตอร์แบบอิเล็กทรอนิกส์ที่รองรับ Speedlite มีจอหลังแบบสัมผัสมาให้ พร้อม Smart และ Multi controller ส่วนระบบเชื่อมต่อ Canon ใส่ทั้งแบบมีสายและไร้สาย ช่องเสียบการ์ดมีสองช่อง รองรับ CFexpress และ SD แบตเตอรี่ใช้ LP-E19 ซึ่งเป็นแบบเดียวกับ EOS 1DX III</p>\n<p>ที่มา - <a href=\"https://www.dpreview.com/news/5600618654/canon-eos-r3-will-shoot-30-fps-raw-bursts-with-oversampled-4k-and-8-stop-is\">dpreview</a></p>\n<p><img src=\"https://www.blognone.com/sites/default/files/externals/c2268aa1410666b3219cd9fce27ae7f9.jpeg\" /></p>\n<p><img src=\"https://www.blognone.com/sites/default/files/externals/0c8c9f5ecd550c19b08d4d5c8de7cedd.jpeg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/eos\">EOS</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"adfe147a2fedacd604f5f51419a86608865687605398eae13b95ba4661acdcaa","category":"Thai"}