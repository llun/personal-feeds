{"title":"Mobile Gaming is Eating the World","link":"https://markpeak.net/mobile-gaming-is-eating-the-world/","date":1617438719000,"content":"<p>ในโลกไอทียุคปี 2010s มีประโยคทองประโยคหนึ่งว่า <a href=\"https://a16z.com/2011/08/20/why-software-is-eating-the-world/\">Software is Eating the World</a> ที่พูดโดย Marc Andreesen ซึ่งเป็น VC ชื่อดัง ในความหมายว่ากระบวนการทำงานในทุกอุตสาหกรรม (ไม่ว่าจะโบราณแค่ไหน) จะถูกขับเคลื่อนด้วยซอฟต์แวร์ ดังนั้นเราจึงมาลงทุนในบริษัทสตาร์ตอัพสายเทคกันเถิด เพราะมีโอกาสเติบโตแน่ๆ อยู่แล้วในภาพรวม (ส่วนจะลงทุนถูกตัวไหม ในรายละเอียดก็เป็นอีกเรื่องหนึ่ง)</p>\n<p>เวลาผ่านมาประมาณสิบปี คำพูดของ Andreesen ถูกต้อง และกลายเป็นสิ่งที่เราเรียกกันว่า Digital Transformation ที่ใช้กันจนเฝือในยุคนี้</p>\n<p>บล็อกตอนนี้อยากขอยืมประโยคมาใช้ โดยเปลี่ยนเป็นว่า Mobile Gaming is Eating the World โลกเบื้องหน้าจะถูกผลักดันด้วย “เกมมือถือ”</p>\n<p>วิวาทะสำคัญของวงการเกมในช่วงหลังๆ คือ แฟนเกมรุ่นเก่ามักหงุดหงิดที่ค่ายเกมรุ่นเก่า หันมาทำเกมเอาใจคนเล่นเกมบนมือถือ มากกว่าเกมคอนโซลหรือพีซีแบบดั้งเดิม</p>\n<p>ตัวอย่างที่ชัดเจนที่สุดคือ <a href=\"https://www.blognone.com/node/106247\">Diablo Immortal ที่โดนถล่มยับ</a> เพราะความคาดหวังของแฟนเกม Diablo ที่โตมาตั้งแต่ยุค Diablo 1-2 ก็คือต้องการเกม Diablo บนพีซีเหมือนเดิม (แม้ภายหลัง<a href=\"https://www.blognone.com/node/112888\">มี Diablo 4 เปิดตัวตามมา</a>ก็ตาม)</p>\n<p>แต่แฟรนไชส์เกมอื่นๆ ก็หนีไม่พ้นความจริงอันนี้เหมือนกัน อีกตัวอย่างหนึ่งคือ <a href=\"https://www.blognone.com/node/121797\">Final Fantasy ที่เพิ่งประกาศทำภาคย่อยของภาค 7 เป็น Battle Royale แบบ free-to-play บนมือถือ</a> ก็สะท้อนทิศทางของตลาดเกมเมอร์รุ่นใหม่อีกเช่นกัน</p>\n<p>หรือถ้าเอาตัวอย่างที่ทำสำเร็จไปแล้วคือ <a href=\"https://www.blognone.com/node/118806\">Call of Duty: Mobile ของค่าย Activision Blizzard เหมือนกัน ก็ประสบความสำเร็จอย่างมากในแง่รายได้</a> (จริงๆ แล้วทิศทางของ CoD ถือว่าน่าสนใจมากในแง่การปรับตัว ทั้งการทำเกม Warzone ที่เป็น free-to-play บนพีซี/คอนโซล และ Mobile บนมือถือ) หรือเคสของ Mario Kart Tour ก็ใช่อีกเช่นกัน</p>\n<p>ส่วนตัวแล้ว ผมเป็นเด็กรุ่นเก่าที่เติบโตมากับเกมบนคอนโซลและพีซีเช่นกัน ถามว่าตอนนี้เเล่นเกมมือถือมั้ย ก็คือไม่ และเลือกจะเล่นคอนโซลหรือพีซีมากกว่า แต่ก็ต้องยอมรับความจริงของโลกว่า มันเป็นยุคสมัยของเกมมือถือเรียบร้อยแล้ว ตลาดใหญ่กว่าคอนโซลมาก เข้าถึงเกมเมอร์จำนวนมากกว่ามาก และทำเงินได้เยอะกว่ามาก</p>\n<p>วันนี้มาเจอตัวเลขของ App Annie เป็นสิ่งที่ตามหามานาน ก็ชัดเจนดี period</p>\n<div>\n\t\t\t<div>\n\t\t\t\t<a href=\"https://www.appannie.com/fr/insights/mobile-gaming-a-100-billion-industry-thats-only-getting-bigger/\">\n\t\t\t\t\t<img src=\"https://static-t.aa-cdn.net/wp-content/uploads/2020/03/card-som8.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.appannie.com/fr/insights/mobile-gaming-a-100-billion-industry-thats-only-getting-bigger/\">\n\t\t\tMobile Gaming: A $100 Billion Industry That’s Only Getting Bigger - App Annie\t\t</a>\n\t</div>\n\t<div>\n\t\t<a href=\"https://www.appannie.com/fr/insights/mobile-gaming-a-100-billion-industry-thats-only-getting-bigger/\">\n\t\t\t<p>2019 was a banner year for mobile gaming, seeing 25% more spend than all other forms of gaming combined. But the best is still yet to come.</p>\n\t\t</a>\n\t</div>\n\t<div>\n\t\t<img src=\"https://www.appannie.com/favicon.ico\" />\t\tApp Annie\t</div>\n</div>The post <a href=\"https://markpeak.net/mobile-gaming-is-eating-the-world/\">Mobile Gaming is Eating the World</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"84f85288b661a01f19e29687c14232db4a5f61cd4d8542f5c97cd6d6b34eedf0","category":"Thai"}