{"title":"เปิดตัว Contra Returns เวอร์ชันมือถือ พัฒนาโดย TiMi สตูดิโอที่ทำ RoV","link":"https://www.blognone.com/node/123501","date":1625022809000,"content":"<div><div><div><p>Konami เปิดตัว Contra Returns เวอร์ชันมือถือ Android/iOS สำหรับตลาดนอกประเทศจีน เกมนี้พัฒนาโดย TiMi Studios ในเครือ Tencent สตูดิโอเดียวกับที่ทำ RoV และ Call of Duty: Mobile และเปิดให้เล่นในจีนมาตั้งแต่ราวปี 2018</p>\n<p>Contra Returns ปรับกราฟิกใหม่เป็น 3D แต่ยังใช้แนวการเล่นแบบ side-scrolling มุมมองด้านข้างเหมือนเดิม ที่เพิ่มเติมเข้ามาคือการเล่นเป็นทีมแบบออนไลน์ โหมดการเล่นแบบ 1v1 และ 3v3 ตามแนวทางเกมมัลติเพลเยอร์ยุคนี้</p>\n<p>จากกราฟิกในเทรลเลอร์ ผู้ที่เล่น RoV คงรู้สึก \"คุ้นมาก\" เพราะคนวาดภาพตัวละครน่าจะเป็นทีมเดียวกัน ยุทธศาสตร์ของ TiMi Studios ในช่วงหลังคือจับมือกับเกมแฟรนไชส์ดังๆ หลายค่าย เพื่อพัฒนาเป็นเกมมือถือเน้นเล่นออนไลน์ free-to-play แบบที่ถนัด เกมอื่นๆ ที่อยู่ในคิวคือ <a href=\"https://www.blognone.com/node/117118\">Pokemon Unite</a> และ <a href=\"https://www.blognone.com/node/117203\">Metal Slug Code: J</a> เป็นต้น</p>\n<p>เกมจะเปิดให้เล่นวันที่ 26 กรกฎาคมนี้</p>\n<p>ที่มา - <a href=\"https://www.eurogamer.net/articles/2021-06-29-contra-returns\">Eurogamer</a></p>\n</div></div></div><div><div>Topics: </div><div><div><a href=\"/topics/contra\">Contra</a></div><div><a href=\"/topics/konami\">Konami</a></div><div><a href=\"/topics/games\">Games</a></div><div><a href=\"/topics/timi-studios\">TiMi Studios</a></div><div><a href=\"/topics/tencent\">Tencent</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"145ba2def51921c77e3ad0ac66c27be92ffc4f03b9f14b3726bfaf59acd5f0e3","category":"Thai"}