{"title":"เตรียมพบปัญหาชิปขาดตลาดต่อไป Renesas หยุดสายการผลิตตรวจสอบหลังเกิดแผ่นดินไหวในญี่ปุ่น","link":"https://www.blognone.com/node/121185","date":1613317598000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ปัญหาชิปขาดตลาดกำลังลามไปทุกวงการ ไม่ว่าจะเป็นวงการพีซี หรือวงการรถยนต์ และเหตุแผ่นดินไหวในญี่ปุ่นในสัปดาห์นี้ก็อาจจะสร้างผลกระทบอีกขั้นเมื่อบริษัท Renesas Electronics ประกาศหยุดสายการผลิตเพื่อตรวจสอบโรงงาน</p>\n<p>Renesas เป็นบริษัทผลิตชิปที่รวมเอาบริษัทผลิตชิปจากฮิตาชิ, มิตซูบิชิ, และเอ็นอีซี ปัจจุบันบริษัทยังเป็นซัพพลายเออร์รายใหญ่ให้กับอุตสาหกรรมยานยนต์ รองจาก NXP และ Infineon</p>\n<p>ทางบริษัทระบุว่าหลังเกิดเหตุแผ่นดินไหว เบื้องต้นไม่พบความเสียหายในโรงงานแต่ก็ตัดสินใจหยุดเพื่อตรวจสอบ clean room ที่ใช้ผลิตชิปอีกครั้ง และยังไม่แน่ใจว่าจะเดินสายการผลิตได้อีกครั้งเมื่อใด</p>\n<p>ที่มา - <a href=\"https://www.renesas.com/sg/en/node/1491366\">Renesas</a>, <a href=\"https://www.japantimes.co.jp/news/2021/02/14/business/corporate-business/renesas-earthquake-factory-halt/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/b57212cd7e6aaea8c49a028a1c404664.jpg\" ></p>\n<p>ภาพชิป R-Car V3H ซีพียูสำหรับรถยนต์อัตโนมัติระดับ 2+ ที่เพิ่งเปิดตัวเมื่อวันที่ 9 กุมภาพันธ์ที่ผ่านมา</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/renesas\">Renesas</a></div><div class=\"field-item odd\"><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75e8f9c589bc8ca527266e1959b6503613bc1bcfa6708540bf7ddde8288234c5","category":"Thai"}