{"title":"ไบเดนเริ่มออกอากาศรายการประจำสัปดาห์ของประธานาธิบดี แต่เปลี่ยนจากวิทยุเป็น YouTube","link":"https://www.blognone.com/node/121069","date":1612748298000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ประธานาธิบดีไบเดนเริ่มฟื้นฟูรายการประจำสัปดาห์ของประธานาธิบดีสหรัฐฯ กลับมาออกอากาศอีกครั้ง หลังจากที่หายไปในยุคของประธานาธิบดีทรัมป์ โดยการกลับมาของรายการนี้จะเปลี่ยนรูปแบบเป็นแนวไม่เป็นทางการคล้ายกับพอดคาสท์ และแทนที่จะออกรายการผ่านวิทยุเหมือนอย่างที่เคยเป็น ทีมงาน Biden เลือกใช้ช่องทางโซเชียลมีเดียและ YouTube ในการออกอากาศแทน</p>\n<p>รายการของประธานาธิบดีนี้มีชื่อว่า A Weekly Conversation ในสัปดาห์แรกเป็นการสนทนาทางโทรศัพท์กับ Michele Voelkert ที่เขียนจดหมายถึงเขาจากการถูกเลย์ออฟจากงานเนื่องจากสถานการณ์แพร่ระบาดของไวรัส</p>\n<p>สำหรับรายการ A Weekly Conversation นี้น่าจะเป็นครั้งแรกที่ประธานาธิบดีเลือกใช้ช่องทางดิจิทัลเป็นช่องทางหลักในการเผยแพร่รายการประจำสัปดาห์ และเป็นรูปแบบพอดคาสท์ที่ลดความเป็นทางการลง แต่ยังคงสามารถใช้สร้างการรับรู้และเผยแพร่ข้อความของประธานาธิบดีได้</p>\n<p>ที่มา - <a href=\"https://www.nytimes.com/2021/02/05/business/media/biden-weekly-radio-address.html\">The New York Times</a>, <a href=\"https://www.engadget.com/president-biden-podcast-style-202940838.html\">Engadget</a></p>\n<iframe width=\"560\" height=\"315\" src=\"https://www.youtube.com/embed/52gVNZY-r1U\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/joe-biden\">Joe Biden</a></div><div class=\"field-item odd\"><a href=\"/topics/youtube\">YouTube</a></div><div class=\"field-item even\"><a href=\"/topics/usa\">USA</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1f7f093401c0d6dc9fc1a7ec51e7a81a3cf0608b70def731325f96af619216c","category":"Thai"}