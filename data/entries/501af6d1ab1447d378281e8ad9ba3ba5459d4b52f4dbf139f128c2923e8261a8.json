{"title":"เฟซบุ๊กยืนยันแบนทรัมป์ต่อไป แต่จะปรับปรุงนโยบายเพิ่มเติม","link":"https://www.blognone.com/node/122523","date":1620221472000,"content":"<div><div><div><p>เฟซบุ๊กประกาศผลการประชุมของ Oversight Board ที่เฟซบุ๊กเคยให้อำนาจเป็นคนตัดสินใจว่าการแบนโดนัลด์ ทรัมป์ อดีตประธานาธิบดีสหรัฐฯ เป็นเรื่องถูกต้องหรือไม่ โดย Oversight Board ยืนยันว่าจำเป็นเนื่องจากเหตุการณ์นอกจากที่เคยพบกันมาก (unprecedented circumstances)</p>\n<p>อย่างไรก็ตาม Oversight Board วิจารณ์ว่าการแบนทรัมป์โดยไม่มีกำหนดเวลาเช่นนี้เป็นมาตรการที่คาดเดาไม่ได้ และไม่มีมาตรฐาน โดยขอให้เฟซบุ๊กปรับปรุงนโยบายเสียใหม่ แต่ระหว่างนี้ก็บัญชีของทรัมป์ก็จะถูกแบนต่อไป</p>\n<p>กระบวนการ Oversight Board เป็นการเปิดให้ผู้เชี่ยวชาญภายนอกมาตรวจสอบการทำงานของเฟซบุ๊กโดยเริ่มตั้งแต่ปี 2019 ที่ผ่านมา Oversight Board <a href=\"https://www.blognone.com/node/119945\">หยิบประเด็นที่เฟซบุ๊กตัดสินใจไปแล้วกลับมารีวิว</a>ซ้ำ เช่นเดียวกับประเด็นการแบนทรัมป์เมื่อต้นปีที่ผ่านมา หลังจากทรัมป์ชักชวนผู้สนับสนุนของเขาให้บุกสภาคองเกรส</p>\n<p>ที่มา - <a href=\"https://about.fb.com/news/2021/05/facebook-oversight-board-decision-trump/\">Facebook</a></p>\n<p><img src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" /><em>ภาพจาก Getty Images</em></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/donald-trump\">Donald Trump</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"501af6d1ab1447d378281e8ad9ba3ba5459d4b52f4dbf139f128c2923e8261a8","category":"Thai"}