{"title":"Instacart แต่งตั้ง Fidji Simo อดีตผู้บริหารหญิงจาก Facebook มาเป็นซีอีโอ มีแผนจะ IPO","link":"https://www.blognone.com/node/123634","date":1625800788000,"content":"<div><div><div><p>Instacart แพลตฟอร์มสั่งของชำได้จ้างอดีตผู้บริหารหญิงใน Facebook หรือ Fidji Simo มาดำรงตำแหน่งซีอีโอแทน Apoorva Mehta ซึ่งจะมีผลอย่างเป็นทางการ 2 สิงหาคม ทางบริษัทยังมีแผนจะ IPO ในเร็วๆ นี้ด้วย</p>\n<p>ตัว Simo มาทำงานที่ Instacart ได้เจ็ดเดือนในตำแหน่งคณะกรรมการบริหาร  และยังเป็นหนึ่งในผู้ก่อตั้งองค์กรไม่แสวงหากำไร  Women in Product มีเป้าหมายเพื่อสนับสนุนผู้หญิงในสายงาน product management หรือการบริหารจัดการผลิตภัณฑ์ และสายงานต่างๆ ในอุตสาหกรรมเทคโนโลยี การที่ Simo ขึ้นมาเป็นซีอีโอมีความสำคัญเพราะเป็นการเพิ่มจำนวนผู้หญิงในสายผู้บริหารองค์กรเทคโนโลยีที่มีจำนวนน้อยกว่าผู้ชายมาก</p>\n<p>Instacart เป็นอีกบริษัทที่เติบโตในช่วงโควิด-19 ช่วงที่ผ่านมาบริษัทมีการ<a href=\"https://www.blognone.com/node/115975\">จ้างพนักงานเพิ่มร่วมแสนตำแหน่ง</a> เพื่อตอบรับความต้องการของจำนวนผู้ใช้งานที่เพิ่มขึ้น</p>\n<p>Instacart นั้นเช่นเดียวกันกับ Uber, Lyft, DoorDash และ Postmates ที่เป็นสนับสนุนหลักสำหรับ Prop 22 หรือ มาตรการจัดประเภทคนงานใน gig economy เป็นผู้รับเหมาอิสระ จำกัดสิทธิประโยชน์ที่พนักงานประจำควรได้รับ</p>\n<p><img src=\"https://www.blognone.com/sites/default/files/externals/8ca330351be343e85d5ff2cce62adc8f.png\" /><br />\nภาพจาก <a href=\"https://www.prnewswire.com/news-releases/instacart-appoints-board-member-fidji-simo-to-chief-executive-officer-and-announces-founder-and-current-ceo-apoorva-mehta-will-serve-as-executive-chairman-of-the-board-301327620.html\">PRNewswire</a></p>\n<p>ที่มา - <a href=\"https://techcrunch.com/2021/07/08/instacart-hires-facebook-executive-as-new-ceo-ahead-of-expected-ipo/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/instacart\">Instacart</a></div><div><a href=\"/topics/facebook\">Facebook</a></div><div><a href=\"/topics/gender\">Gender</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03997be1781f1acf0dc88d68a1edf9ec302a88b9690daf223b610057c638a350","category":"Thai"}