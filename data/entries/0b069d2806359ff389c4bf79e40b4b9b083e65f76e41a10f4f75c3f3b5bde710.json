{"title":"Slack เตรียมเปิดให้ระบุคำสรรพนามแทนเพศที่ตัวเองต้องการลงในโปรไฟล์ได้","link":"https://www.blognone.com/node/122763","date":1621468039000,"content":"<div><div><div><p><a href=\"https://www.blognone.com/node/122635\">หลังจาก Instagram ทำฟีเจอร์นี้ไปแล้ว</a> Slack ก็เอาบ้าง ในอนาคต ผู้ใช้งานจะสามารถเพิ่มเซกชั่นให้ระบุสรรพนามระบุเพศที่ต้องการได้ ตัวสรรพนามจะแสดงอยู่อยู่ด้านล่างชื่อและตำแหน่งหน้าที่ของตัวเอง</p>\n<p>แอดมินผู้จัดการ Slack ในองค์กรเป็นผู้เปิดโหมดใช้งาน วิธีการคือ เข้าไปที่เมนู Workspace settings &gt; เลื่อนหน้าจอลงมาที่ Pronouns Display &gt;  คลิก Expand &gt; กดเครื่องหมายที่กล่อง Show pronouns on profiles &gt; คลิก Save</p>\n<p>เมื่อใช้งานได้แล้วก็สามารถตั้งค่าด้วยการ Edit Profile ได้ตามปกติ นอกจาก Instagram และ Slack แล้ว ยังมี OkCupid และ Lyft ที่เปิดให้ผู้ใช้เลือกสรรพนามแทนตัวเองได้</p>\n<p>เรื่องของการเปลี่ยนสรรพนามตัวเองนั้น มาจากแนวคิดที่ว่าคำเรียกในภาษาอังกฤษนั้นเจาะจงเกินไป ไม่หลากหลายเท่าที่ควร ไม่มีคำเรียกที่เหมาะกับบุคคลข้ามเพศและ Non-binary ปัจจุบันสามารถใช้คำว่า they,them แทนตัวเองได้ คำว่า they,them ไม่ได้หมายถึงการแสดงจำนวนในรูปแบบพหูพจน์อย่างเดียว แต่ในยุคเก่า คำว่า they เคยใช้แทนบุคคลที่สามในรูปแบบเอกพจน์ด้วย ตัวอย่างเช่น <a href=\"https://public.oed.com/blog/a-brief-history-of-singular-they/\">Oxford English Dictionary ตามรอยไปจนเจอในวรรณกรรมยุคกลางเรื่อง William and the Werewolf</a></p>\n<p><img src=\"https://www.blognone.com/sites/default/files/externals/d03ae55837a6f0241a0a7d66db52f86d.png\" /><br />\nภาพจาก Slack</p>\n<p>ที่มา - <a href=\"https://www.theverge.com/2021/5/19/22444705/slack-pronouns-field-profiles\">The Verge</a></p>\n</div></div></div><div><div>Topics: </div><div><div><a href=\"/topics/slack\">Slack</a></div><div><a href=\"/topics/gender\">Gender</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b069d2806359ff389c4bf79e40b4b9b083e65f76e41a10f4f75c3f3b5bde710","category":"Thai"}