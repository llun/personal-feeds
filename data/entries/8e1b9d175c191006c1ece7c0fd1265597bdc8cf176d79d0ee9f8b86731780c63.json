{"title":"ประยุทธ์เล็งใช้กฎหมายคุมเนื้อหาออนไลน์ ชี้ พ.ร.บ.คอม ไม่ทันใจ อยากได้แบบอินเดีย","link":"https://www.blognone.com/node/123081","date":1623203120000,"content":"<div><div><div><p>วันที่ 8 มิถุนายน นายอนุชา บูรพชัยศรี โฆษกประจำสำนักนายกรัฐมนตรี เผย พล.อ.ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้มอบหมายให้คณะกรรมการกฤษฎีกา ไปพิจารณาดูข้อกฎหมายและศึกษากฎระเบียบการออกกฎหมายเพื่อควบคุมเนื้อหาในสื่อออนไลน์และการนำเสนอในโซเชียลมีเดีย</p>\n<p>นายอนุชา บอกเพิ่มเติมว่า ที่ผ่านมา พ.ร.บ.คอมพิวเตอร์ใช้เวลานานในการฟ้องร้องดำเนินคดีไม่ทันการต่อความเสียหายที่เกิดขึ้น โดยคำสั่งการนี้ไม่ใช่ให้ไปเขียนกฎหมาย แต่ให้ไปศึกษากฎหมายจากต่างประเทศ โดยประยุทธ์ยกตัวอย่างประเทศอินเดียที่มีกฎหมายดูแลเรื่องนี้อย่างชัดเจน</p>\n<p><img src=\"https://www.blognone.com/sites/default/files/externals/66729dbae21a292d1f483fdf83d2c76a.jpg\" /><br />\nภาพจาก Facebook ประยุทธ์ จันทร์โอชา</p>\n<p>ประเทศอินเดียตอนนี้พยายามผลักดันกฎหมายคุมเข้มโซเชียลมีเดียมากขึ้น โดยเฉพาะช่วงที่รัฐบาลไม่สามารถควบคุมการระบาดของ COVID-19 ได้ ใช้<a href=\"https://www.blognone.com/node/122906\">อำนาจรัฐกดดัน Twitter</a>, WhatsApp ให้เซนเซอร์เนื้อหาตามที่รัฐบาลต้องการ <a href=\"https://www.blognone.com/node/122868\">พยายามเข้าถึงการสนทนาของประชาชนทั้งที่ใช้การเข้ารหัสการสนทนาก็ตาม</a> จน WhatsApp ต้องฟ้องร้องกลับ</p>\n<p>ส่วนในประเทศไทยล่าสุดนี้ มีกรณีแบนบัญชีผู้ใช้งานคนดังวิจารณ์การเมืองไทยไปแล้ว <a href=\"https://www.blognone.com/node/122973\">8 บัญชี</a> รวมถึง Pavin Chachavalpongpun และ Andrew MacGregor Marshall</p>\n<p>ที่มา - <a href=\"https://www.matichon.co.th/politics/news_2765756\">มติชน</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/social-media\">Social Media</a></div><div><a href=\"/topics/politics\">Politics</a></div><div><a href=\"/topics/freedom-information\">Freedom of Information</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e1b9d175c191006c1ece7c0fd1265597bdc8cf176d79d0ee9f8b86731780c63","category":"Thai"}