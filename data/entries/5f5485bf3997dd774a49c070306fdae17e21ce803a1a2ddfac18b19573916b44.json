{"title":"Satya บอกเอง ไมโครซอฟท์จะเปิดตัว Windows ที่เปลี่ยนครั้งใหญ่ที่สุดในรอบ 10 ปี","link":"https://www.blognone.com/node/122859","date":1622021842000,"content":"<div><div><div><p>ปกติแล้ว ไมโครซอฟท์จะเปิดตัวฟีเจอร์ใหม่ของ Windows ในงานสัมมนาประจำปี Build ช่วงเดือนพฤษภาคม แต่งาน Build 2021 รอบล่าสุดกลับแทบไม่มีข่าวของ Windows เลย (เน้นไปที่ Azure แทน)</p>\n<p>Satya Nadella ซีอีโอของไมโครซอฟท์อธิบายเรื่องนี้ไว้ใน keynote เปิดงานว่า ไมโครซอฟท์จะแยกเปิดตัว Windows เวอร์ชันใหม่ที่เป็นการเปลี่ยนใหญ่ที่สุดในรอบทศวรรษ ภายในเร็วๆ นี้ (very soon) แต่ไม่ได้ให้กำหนดเวลาที่ชัดเจน</p>\n<p>ก่อนหน้านี้มีข่าวหลุดออกมาพอสมควรว่า <a href=\"https://www.blognone.com/node/119305\">ไมโครซอฟท์จะยกเครื่อง UI ของ Windows ครั้งใหญ่ในโค้ดเนม Sun Valley</a> โดยจะปรากฏตัวใน Windows เวอร์ชันปลายปีนี้ (21H2)</p>\n<p>ข้อมูลที่เราทราบคร่าวๆ คือ ใช้ดีไซน์ใหม่ตามไอคอนชุดใหม่ Fluent Design, เปลี่ยนโฉม Taskbar ใหม่โดยนำไอเดียจาก Windows 10X ที่ถูกยกเลิกไป และเปลี่ยนวิธีเขียนแอพใหม่จาก <a href=\"https://www.blognone.com/node/116455\">Project Reunion</a> ที่รวม API ของ Win32 กับ UWP เข้าด้วยกัน</p>\n<p>ที่มา - <a href=\"https://news.microsoft.com/build2021/\">Microsoft</a>, ภาพดีไซน์ Windows 10 ในปัจจุบันจาก <a href=\"https://twitter.com/MicrosoftDesign/status/1247266574542745611\">@MicrosoftDesign</a></p>\n<p><img src=\"https://www.blognone.com/sites/default/files/externals/c5894d0730d426497266a2193330f8d3.png\" /></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f5485bf3997dd774a49c070306fdae17e21ce803a1a2ddfac18b19573916b44","category":"Thai"}