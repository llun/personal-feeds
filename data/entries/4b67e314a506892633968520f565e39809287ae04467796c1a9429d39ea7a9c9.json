{"title":"Android 12 Developer Preview 3 มาแล้ว","link":"https://www.blognone.com/node/122298","date":1619056924000,"content":"<div><div><div><p>กูเกิลออก Android 12 Developer Preview 3 (DP3) ซึ่งเป็นรุ่น DP ตัวสุดท้ายก่อน<a href=\"https://www.blognone.com/node/122086\">เข้าสถานะ Beta ในช่วงงาน Google I/O 2021 ปลายเดือนพฤษภาคม</a></p>\n<p>Android 12 DP3 เปิดให้ทดสอบแล้วบนมือถือตระกูล Pixel ตั้งแต่ Pixel 3 ขึ้นไป</p>\n<p>ของใหม่ใน DP3 ได้แก่</p>\n<ul>\n<li>แอนิเมชันตอนเปิดแอพแบบใหม่ และ <a href=\"https://developer.android.com/about/versions/12/features/splash-screen\">splashscreen API</a> ช่วยจัดการสีพื้นหลัง ไอคอน แอนิเมชัน ตอนเปิดแอพให้เป็นไปในทิศทางเดียวกันทั้ง OS</li>\n<li>call notification template สำหรับจัดการ UI และการแจ้งเตือนเวลามีสายเข้า-สายออก</li>\n<li>เพิ่มสิทธิการเข้าถึงการเตือนแบบ exact alarms ที่ต้องการปลุกตามเวลาเป๊ะๆ แยกจาก inexact alarms แบบปกติ</li>\n<li>แอพจะเปิดลิงก์เข้าเว็บด้วยเบราว์เซอร์ดีฟอลต์เลย แทนการให้เลือกเบราว์เซอร์ที่ติดตั้งไว้ในระบบ</li>\n<li>ปรับปรุงการทำงานของ haptic feedback ให้ละเอียดขึ้น เป็นประโยชน์ทั้งแอพและเกม</li>\n<li>ผู้ผลิตมือถือสามารถสร้างเอฟเฟคต์กล้องของตัวเอง เข้ามาพ่วงกับ Camera2 ได้แล้ว</li>\n<li>เตรียมยกเลิก RenderScript API สำหรับสั่งประมวลผลบนจีพียู ที่เริ่มใช้ใน Android 3.0 ให้เปลี่ยนมาเรียก Vulkan API โดยตรงแทน</li>\n<li>ปรับปรุงความเร็วของ machine learning ในมือถือ และอัพเดตไดรเวอร์ได้ผ่าน Google Play services</li>\n<li>รองรับเซ็นเซอร์กล้องแบบ Quad / Nona Bayer ที่ใช้ในมือถือรุ่นใหม่ๆ</li>\n</ul>\n<p><img src=\"https://www.blognone.com/sites/default/files/externals/d88207404583c03f4445ff67d2c04c11.png\" /></p>\n<p>ที่มา - <a href=\"https://android-developers.googleblog.com/2021/04/android-12-developer-preview-3.html\">Android</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b67e314a506892633968520f565e39809287ae04467796c1a9429d39ea7a9c9","category":"Thai"}