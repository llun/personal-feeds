{"title":"กรมพัฒนาฝีมือแรงงาน เตรียมนำคอร์สเรียนไมโครซอฟท์ฉบับแปลไทย  51 หัวข้อ มาให้เรียนออนไลน์ฟรี","link":"https://www.blognone.com/node/121814","date":1616404304000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กระทรวงแรงงาน นำโดยกรมพัฒนาฝีมือแรงงาน เตรียมนำคอร์สสอนทักษะดิจิทัลของไมโครซอฟท์ที่เป็นภาษาไทย มาลงออนไลน์ให้แรงงานที่อยากพัฒนาทักษะเข้าไปเรียนได้ที่เว็บไซต์ <a href=\"http://www.dsd.go.th/\">www.dsd.go.th</a> เมนู Online Training เบื้องต้นมีในเว็บไซต์แล้ว 6 หัวข้อ คือ หลักสูตร Digital Literacy, หลักสูตร Microsoft Excel, หลักสูตร Microsoft Word, หลักสูตร Power Platform, หลักสูตร Power BI และ หลักสูตร PowerPoint</p>\n<p>โดยในอนาคตจะมีบทเรียนที่มาลงเว็บไซต์ของกรมพัฒนาฝีมือแรงงานรวมแล้วจำนวน 51 เรื่อง ซึ่งสอดคล้องกับ<a href=\"https://www.blognone.com/node/120148\">ข่าวการประกาศโครงการพัฒนาทักษะดิจิทัลเพื่อการจ้างงานของไมโครซอฟท์ก่อนหน้านี้</a> นอกจากนี้ ทางกรมพัฒนาฝีมือแรงงานจะนำคอร์สหลักสูตรการเรียนรู้ด้านเทคโนโลยีเชิงลึกที่เป็นภาษาอังกฤษจาก Microsoft Learn อีกกว่า 200 โมดูลเข้ามาเพื่อยกระดับทักษะแรงงานไทยต่อไป</p>\n<p>ช่วงต้นเดือนมีนาคมที่ผ่านมา กรมพัฒนาฝีมือแรงงานได้จัดอบรมทักษะการใช้งาน Microsoft Teams ให้แก่บุคลากรฝึกของกรมพัฒนาฝีมือแรงงานทั่วประเทศ เนื่องจากโรคระบาดทำให้การเรียนแบบออฟไลน์ที่หน่วยฝึก 82 แห่งระงับไป ทางกรมจึงจัดอบรมบุคลากรของหน่วยฝึกทั่วประเทศผ่าน Microsoft Teams เพื่อนำไปฝึกอบรมแรงงานในพื้นที่ต่อไป</p>\n<p><img alt=\"No Description\" src=\"https://www.blognone.com/sites/default/files/externals/b1480f5376ecf4ca53a55e3f945bb09a.jpg\" ></p>\n<p>ที่มา - งานแถลงข่าว</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/thailand\">Thailand</a></div><div class=\"field-item even\"><a href=\"/topics/training\">Training</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"abbe5e0a7edb86de6f881f3313ec8e741b06d33f9d29e48f541e217160a9a154","category":"Thai"}