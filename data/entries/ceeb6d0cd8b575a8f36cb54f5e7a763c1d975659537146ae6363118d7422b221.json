{"title":"Arm เปิดตัวสถาปัตยกรรม Arm v9 สถาปัตยกรรมชุดใหม่ในรอบ 10 ปี","link":"https://www.blognone.com/node/121962","date":1617131884000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Arm เปิดตัวสถาปัตยกรรมคำสั่ง (Instruction Set Architecture - ISA) ชุดใหม่ Arm v9 หลังจากเปิดตัวสิบปีหลัง Arm v8 เปิดตัวเมื่อปี 2011 ที่เป็นจุดเปลี่ยนสำคัญเพราะ Arm เริ่มรองรับคำสั่งขนาด 64 บิตเป็นครั้งแรกจนกระทั่งชิป Arm มีความสามารถระดับเดสก์ทอปเช่นทุกวันนี้</p>\n<p>ทาง Arm ยกตัวอย่างฟีเจอร์ใหม่ๆ ใน Arm v9 ได้แก่</p>\n<ul>\n<li><strong>Arm Confidential Compute Architecture (CCA)</strong> ขยายจาก Arm TrustZone ในทุกวันนี้ทำให้ซอฟต์แวร์สามารถรันแยกส่วนกันได้ชัดเจนขึ้น</li>\n<li><strong>Arm Memory Tagging Extension (MTE)</strong> กำหนดสิทธิ์การเขียนหน่วยความจำ ป้องกันแฮกเกอร์เขียนข้อมูลทับลงหน่วยความจำที่เป็นจุดสำคัญของช่องโหว่จำนวนมาก</li>\n<li><strong>Scalable Vector Extension (SVE) 2</strong> ชุดคำสั่งแบบเวคเตอร์ที่เกิดจากการพัฒนาร่วมกับฟูจิตสึสำสำหรับใช้งานในซูเปอร์คอมพิวเตอร์ Fugaku ใน SVE2 จะขยายขนาดเวคเตอร์ไปได้ถึง 2048 บิตพร้อมรองรับคำสั่งที่ช่วยประมวลผลข้อมูลในกลุ่มการประมวลผลภาพ และปัญญาประดิษฐ์</li>\n</ul>\n<p>การเปิดตัวสถาปัตยกรรมชุดคำสั่งเป็นก้าวแรกของชิปรุ่นต่อไป โดยต้องรอ Arm เริ่มเปิดตัวพิมพ์เขียวซีพียูต้นแบบและใช้เวลาอีกนับปีกว่าผู้ผลิตจะนำพิมพ์เขียวไปผลิตเป็นชิปจริงจนมาเป็นอุปกรณ์ให้เราใช้งาน</p>\n<p>ที่มา - <a href=\"https://www.arm.com/company/news/2021/03/arms-answer-to-the-future-of-ai-armv9-architecture\">Arm</a></p>\n<p><img alt=\"No Description\" src=\"https://www.blognone.com/sites/default/files/externals/d1bbf4c03f78d0c371ec98c6fa7c123c.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/arm\">Arm</a></div><div class=\"field-item odd\"><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ceeb6d0cd8b575a8f36cb54f5e7a763c1d975659537146ae6363118d7422b221","category":"Thai"}