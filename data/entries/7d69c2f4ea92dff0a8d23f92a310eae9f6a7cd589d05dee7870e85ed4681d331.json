{"title":"Facebook และ Instagram ขึ้นหน้าชี้แจงประโยชน์จากการให้แอปติดตามผู้ใช้บน iOS 14.5","link":"https://www.blognone.com/node/122482","date":1620012475000,"content":"<div><div><div><p>Facebook เริ่มปล่อยหน้าโปรโมตฟีเจอร์ app tracking เพื่อขอติดตามผู้ใช้ พร้อมทั้งชี้แจงประโยชน์เมื่อผู้ใช้อนุญาตให้แอปติดตาม หลังจากที่ Apple เริ่มจำกัดการติดตามผู้ใช้ของตัวแอปที่ผู้ใช้มีสิทธิ์เลือกจะให้แอปเก็บข้อมูลหรือไม่ก็ได้ ส่งผลให้ Facebook แสดงโฆษณาตากลุ่มเป้าหมายได้ยากขึ้น</p>\n<p>นโยบายใหม่ของ Apple เริ่มบังคับใช้ตั้งแต่ iOS 14.5 ส่งผลโดยตรงต่อ Facebook และ Instagram ที่ทำธุรกิจด้วยการใช้ประโยชน์จากฟีเจอร์นี้ Facebook จึงเริ่มแสดงข้อความแจ้งเตือนผู้ใช้ให้รับทราบถึงประโยชน์ในการอนุญาตให้ Facebook ติดตามผู้ใช้ ได้แก่ แสดงโฆษณาที่ตรงกับผู้ใช้, ช่วยให้ใช้ Facebook และ Instagram โดยไม่มีค่าใช้จ่าย รวมถึงสนับสนุนธุรกิจที่ใช้โฆษณาเพื่อเข้าถึงกลุ่มเป้าหมาย</p>\n<p>การพยายามอธิบายแบบกึ่งฮาร์ดเซลฟีเจอร์ติดตามผู้ใช้ของ Facebook ดูจะไม่ใช่เรื่องที่ต้องแปลกใจเนื่องจากเป็นธุรกิจสำคัญของบริษัท แต่ก็เป็นการย้ำเตือนให้ผู้ใช้รับทราบได้เป็นอย่างดีว่า ข้อมูลผู้ใช้สำคัญกับ Facebook มากแค่ไหน</p>\n<p>ที่มา - <a href=\"https://www.engadget.com/facebook-instagram-ios-app-tracking-notices-192117307.html\">Engadget</a></p>\n<p><img src=\"https://www.blognone.com/sites/default/files/externals/8f6249fff14bcc456df96b6966102f7a.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/privacy\">Privacy</a></div><div><a href=\"/topics/ios-14\">iOS 14</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d69c2f4ea92dff0a8d23f92a310eae9f6a7cd589d05dee7870e85ed4681d331","category":"Thai"}