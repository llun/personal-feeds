{"title":"SoundCloud เปิดตัว fan-powered ศิลปินดีเจทำเงินจากแฟนคลับได้ผ่าน subscription","link":"https://www.blognone.com/node/121494","date":1614752627000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>SoundCloud เปิดตัวเครื่องมือใหม่ <a href=\"https://community.soundcloud.com/fanpoweredroyalties\">fan-powered</a> ให้ศิลปินอินดี้, ศิลปินอิสระ ทำเงินจากแฟนคลับผ่านระบบ subscription หรือสามารถจ่ายเงินค่าโฆษณาให้ศิลปินที่เราอยากสนับสนุนโดยตรง จากเดิมที่ศิลปินจะได้ค่าโฆษณาที่ถูกเก็บไว้ที่ส่วนกลางหรือ pool ก่อน จากนั้นค่อยแบ่งรายได้ให้ศิลปินโดยอิงกับยอดแชร์และยอดสตรีม</p>\n<p>SoundCloud เป็นแพลตฟอร์มเน้นครีเอเตอร์ที่เป็นศิลปิน,ดีเจอิสระ มาปล่อยผลงานเพลง ในขณะเดียวกัน SoundCloud ก็ตกเป็นที่วิจารณ์มานานแล้วว่าแบ่งเงินให้ศิลปินอย่างไม่เหมาะสม โดยให้เงินเฉพาะศิลปินดังเท่านั้น ส่วนศิลปินอิสระได้เงินน้อยมาก ซึ่ง SoundCloud ก็คาดหวังว่า fan-powered จะช่วยแก้ปัญหานี้ตรงจุด</p>\n<p>รายได้ที่จะแจกแจงให้ศิลปินพิจารณาจากปัจจัยดังนี้ แฟนๆ ฟังศิลปินคนนั้นมากน้อยเพียงใดเทียบกับเวลาฟังทั้งหมดใน 1 เดือน, โฆษณา, แฟนๆ ที่ฟังเพลงนั้นเป็น SoundCloud Go + แบบชำระเงินหรือไม่ ตัว fan-powered จะเริ่มเปิดใช้งานในวันที่ 1 เมษายนนี้ ศิลปินระดับ Premier จะได้รอบการชำระเงิน 45 วัน ส่วนศิลปินระดับ Repost จะได้รอบชำระบิล 60 วัน</p>\n<p><img alt=\"No Description\" src=\"https://www.blognone.com/sites/default/files/externals/3ec143d588e95fb28ac8edc0c2af7b94.png\" ></p>\n<p>ด้านองค์กรเพลง Music Business Worldwide บอกว่ายังไม่แน่ใจว่าเครื่องมือใหม่ของ SoundCloud จะทำงานได้จริงหรือไม่ในทางปฏิบัติ เพราะการสร้างคอนเทนต์เพื่อให้เกิดลอยัลตี้กับแฟนๆ นั้นใช้งบประมาณมาก ศิลปินระดับกลางที่มียอดผู้ติดตามไม่มาก อาจไม่ได้อะไรจากตรงนี้</p>\n<p>ที่มา - <a href=\"https://www.engadget.com/soundcloud-fan-powered-royalties-145348342.html\">Engadget</a>, <a href=\"https://help.soundcloud.com/hc/en-us/articles/1260801306810\">SoundCloud</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/soundcloud\">SoundCloud</a></div><div class=\"field-item odd\"><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50c8367e4dd39b64ede5a684fa62aefa5867f53fb7a75d8dcebc361748a5d369","category":"Thai"}