{"title":"Dell Technologies ประกาศแยกหุ้น VMware ที่บริษัทถืออยู่ คาดแล้วเสร็จ Q4","link":"https://www.blognone.com/node/122193","date":1618457541000,"content":"<div><div><div><p>Dell Technologies ประกาศแผนแยกหุ้น 80.6% ของ VMware ซึ่งบริษัทถืออยู่ออกไป (spin-off) ซึ่งจะทำให้ทั้ง Dell และ VMware แยกการทำงานกันเป็นสองบริษัท จากเดิมที่ VMware มีสถานะเป็นบริษัทลูกของ Dell โดยคาดว่ากระบวนการดังกล่าวจะแล้วเสร็จในไตรมาสที่ 4 ปี 2021</p>\n<p>สำหรับขั้นตอนนั้น ผู้ถือหุ้น Dell จะได้รับหุ้น VMware ในอัตราส่วน 1 หุ้น Dell ต่อ 0.44 หุ้น VMware โดยประมาณ และ VMware จะจ่ายเงินปันผลพิเศษให้ผู้ถือหุ้นรวมทั้ง Dell อีกด้วย</p>\n<p>Michael Dell ซีอีโอ Dell Technologies อธิบายว่าทั้งการแยกหุ้นนี้ ทำให้สองบริษัทสามารถพัฒนาเทคโนโลยีและโซลูชันตามกลยุทธ์และแนวทางของตน เพื่อตอบสนองความต้องการของลูกค้าให้ดีมากขึ้น รวมทั้งเป็นการปรับโครงการสร้างทางการเงินของ Dell</p>\n<p>ส่วน Zane Rowe ซีเอฟโอ VMware ที่ตอนนี้รักษาการณ์ซีอีโอด้วย บอกว่าจากนี้ VMware จะมีโอกาสที่มากขึ้นในการร่วมมือกับพาร์ทเนอร์ต่าง ๆ จากที่ก่อนหน้านี้บริษัทมีสถานะเป็นบริษัทลูกของ Dell ซึ่งสร้างข้อจำกัดบางอย่าง</p>\n<p>ที่มา: <a href=\"https://investors.delltechnologies.com/news-releases/news-release-details/dell-technologies-announces-planned-vmware-spin\">Dell Technologies</a> และ <a href=\"https://www.cnbc.com/2021/04/14/dell-jumps-as-it-unveils-vmware-stock-spinoff-plan.html\">CNBC</a></p>\n<p><img src=\"https://www.blognone.com/sites/default/files/externals/0ca903fbea32f58a12d0c67c091ec665.png\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/vmware\">VMware</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77d775bed9f6def008ea1e3e8c68bb385b9b89ca89cab94f4fa7d2db9f590f7e","category":"Thai"}