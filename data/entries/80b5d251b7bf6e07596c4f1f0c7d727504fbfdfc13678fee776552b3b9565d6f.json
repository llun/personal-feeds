{"title":"พบ Fitbit เตรียมเพิ่มฟีเจอร์ตรวจจับเสียงและการนอนกรน","link":"https://www.blognone.com/node/122923","date":1622336129000,"content":"<div><div><div><p>9to5Google ได้ดีคอมไฟล์แอป Fitbit บน Android พบฟีเจอร์ใหม่ในโค้ดที่ยังไม่มีให้ใช้งานในแอปเวอร์ชันปัจจุบัน นั่นคือระบบตรวจจับการนอนกรนและเสียงโดยรอบ ซึ่งใช้ไมโครโฟนใน Fitbit รุ่นที่รองรับ ทำการเก็บข้อมูลเสียงเมื่อผู้สวมใส่นอนหลับ</p>\n<p>Fitbit ระบุว่าฟีเจอร์นี้แยกการทำงานเป็นสองส่วน คือ ตรวจระดับเสียงโดยรอบเวลานอนเพื่อให้ได้ค่าระดับเสียงฐาน จากนั้นจึงจับค่าเสียงอื่นที่เข้ามา และแยกแยะว่าเป็นเสียงของการนอนกรน แล้วคำนวณเพื่อรายงานว่าผู้ใช้งานนอนกรนเป็นระยะเวลานานเท่าใด เทียบกับระยะเวลานอนทั้งหมด ซึ่งมีข้อมูลว่าอัตราการนอนกรนสามารถสะท้อนภาวะสุขภาพได้</p>\n<p>ยังไม่มีข้อมูลชัดเจนว่า Fitbit จะเปิดให้ใช้ฟีเจอร์นี้เมื่อใด และกระบวนการทำงานก็อาจทำให้หลายคนมีคำถามตามมา ไม่ว่าจะเป็นอัตราการใช้แบตเตอรี่ที่น่าจะสูงขึ้นมาก หรือการแยกแยะว่าเสียงกรนนั้นเป็นเสียงของผู้สวมใส่จริง ๆ ได้อย่างไร</p>\n<p>ที่มา: <a href=\"https://9to5google.com/2021/05/27/fitbit-snore-and-noise-detection-your-sleep-animal/\">9to5Google</a> ภาพ Fitbit Versa 2</p>\n<p><img src=\"https://www.blognone.com/sites/default/files/externals/1c3e35a08951fef058846ddfe4cda9a7.jpg\" /></p>\n</div></div></div><div><div>Topics: </div><div><div><a href=\"/topics/fitbit\">Fitbit</a></div><div><a href=\"/topics/health\">Health</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80b5d251b7bf6e07596c4f1f0c7d727504fbfdfc13678fee776552b3b9565d6f","category":"Thai"}