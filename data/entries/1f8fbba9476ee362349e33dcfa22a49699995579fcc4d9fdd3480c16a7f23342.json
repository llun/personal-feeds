{"title":"[ลือ] Dragon Age 4 ยกเลิกโหมดมัลติเพลเยอร์ หันมาโฟกัสโหมดเล่นคนเดียว","link":"https://www.blognone.com/node/121412","date":1614331326000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไม่กี่วันหลัง <a href=\"https://www.blognone.com/node/121381\">EA ประกาศหยุดพัฒนา Anthem หันมาโฟกัสกับเกม Dragon Age และ Mass Effect แทน</a></p>\n<p>Jason Schreier นักข่าวสายเกมของ Bloomberg ก็รายงานข้อมูลภายในทีม Dragon Age ว่า EA ตัดสินใจหยุดพัฒนาโหมดมัลติเพลเยอร์ของเกมนี้ แล้วหันมาทุ่มกับโหมดผู้เล่นคนเดียวแทน</p>\n<p>เหตุผลก็มาจากผลตอบรับของเกม EA ช่วงหลัง ที่เกมมัลติเพลเยอร์อย่าง Anthem ไม่ประสบความสำเร็จ แต่เกมผู้เล่นคนเดียวอย่าง Star Wars Jedi: Fallen Order กลับมียอดขายเยอะเกินคาด มีผู้เล่นมากถึง 10 ล้านคนใน 4 เดือนแรกที่วางขาย ทำให้ EA กลับมามองตลาดเกมผู้เล่นคนเดียวอีกครั้ง และมีความเห็นว่า BioWare ควรกลับไปโฟกัสที่เกมผู้เล่นคนเดียวตามที่ถนัดดีกว่า</p>\n<p>ตอนนี้ Dragon Age ยังไม่มีชื่อภาคอย่างเป็นทางการ (เราเรียกกันเล่นๆ ว่า Dragon Age 4 แต่ภาค 3 ก็ไม่มีเลขภาค) และยังไม่มีกำหนดวางขาย</p>\n<p><img alt=\"No Description\" src=\"https://www.blognone.com/sites/default/files/externals/6e69fc39e846aa569fee60d0aacf4503.jpg\" ></p>\n<p>ที่มา - <a href=\"https://www.bloomberg.com/news/articles/2021-02-25/electronic-arts-pivots-on-dragon-age-game-removes-multiplayer\">Bloomberg</a>, <a href=\"https://www.ign.com/articles/dragon-age-4-will-reportedly-be-a-single-player-rpg-with-no-multiplayer\">IGN</a>, ภาพจาก <a href=\"https://www.ea.com/games/dragon-age/news/the-next-one\">Bioware</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/dragon-age\">Dragon Age</a></div><div class=\"field-item odd\"><a href=\"/topics/bioware\">BioWare</a></div><div class=\"field-item even\"><a href=\"/topics/ea\">EA</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f8fbba9476ee362349e33dcfa22a49699995579fcc4d9fdd3480c16a7f23342","category":"Thai"}