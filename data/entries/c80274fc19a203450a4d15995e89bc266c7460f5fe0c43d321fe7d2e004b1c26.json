{"title":"Poparazzi โซเชียลมีเดียแนวคิดกลับด้าน มาแรงใน App Store อเมริกาตอนนี้","link":"https://www.blognone.com/node/122841","date":1621941255000,"content":"<div><div><div><p>Poparazzi เป็นแอปโซเชียลมีเดียที่เปิดตัวแบบทางการไปไม่กี่วันที่ผ่านมา กระแสความแรงในอเมริกาแบบปากต่อปากทำให้ตอนนี้แอปขึ้นเป็นอันดับ 1 ใน App Store แล้ว (<a href=\"https://apps.apple.com/th/app/poparazzi-poparazzi-poparazzi/id1513680970\">ตอนนี้มีเฉพาะ iOS</a>) โดยแอปนี้เป็นโซเชียลมีเดียไว้แชร์ภาพถ่ายแบบ Instagram แต่มีแนวคิดพื้นฐานที่กลับด้านกัน</p>\n<p>โดย Poparazzi นิยามตัวแอปว่าต่อต้านการเซลฟี่ สิ่งที่แอปให้ความสำคัญคือการสร้างปฏิสัมพันธ์ในกลุ่มเพื่อน โดยมีหลักการใช้งานคือผู้ใช้ห้ามอัพรูปถ่ายตนเอง แต่ให้อัพรูปของเพื่อนเท่านั้นและต้องแท็กเพื่อนด้วย (ประหนึ่งว่าเป็นปาปารัสซี) ซึ่งผู้ถูกแท็กก็ควบคุมได้ว่ารูปนี้จะลงได้หรือไม่ ทำให้การใช้งานแอปนี้เป็นไปเพื่อสร้างความสัมพันธ์กับกลุ่มเพื่อน ตรงข้ามการนำเสนอตัวตนผู้ใช้งานแบบโซเชียลมีเดียอื่น</p>\n<p>Poparazzi เปิดทดสอบสถานะเบต้าไปเมื่อหลายเดือนก่อน และมีผู้ใช้งานช่วงแรกมากกว่า 1 หมื่นคน มีภาพที่แชร์ไปแล้วมากกว่า 1 แสนภาพ ซึ่งต้องดูกันต่อไปว่าโซเชียลมีเดียที่คิดตรงข้ามกับรายอื่นแบบนี้จะได้รับการตอบรับเมื่อเวลาผ่านไปดีแค่ไหน</p>\n<p>ที่มา: <a href=\"https://medium.com/poparazzi/the-anti-selfie-selfie-club-ad1ce447ac91\">Poparazzi</a> ผ่าน <a href=\"https://constine.substack.com/p/poparazzi-photo-app-blows-up-by-banning\">Josh Constine's PressClub</a></p>\n<p><img src=\"https://www.blognone.com/sites/default/files/externals/693de52aacf08de9a51cc53f6a4c78f4.png\" /></p>\n</div></div></div><div><div>Topics: </div><div><div><a href=\"/topics/poparazzi\">Poparazzi</a></div><div><a href=\"/topics/social-network\">Social Network</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c80274fc19a203450a4d15995e89bc266c7460f5fe0c43d321fe7d2e004b1c26","category":"Thai"}