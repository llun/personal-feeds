{"title":"Peter Fabiano โปรดิวเซอร์ RE7 และ RE:Village ย้ายจาก Capcom ไปอยู่ Bungie แล้ว","link":"https://www.blognone.com/node/122937","date":1622449895000,"content":"<div><div><div><p>Peter Fabiano ผู้อำนวยการสร้างเกม RE7, RE: Village และ Devil May Cry 5 ของ Capcom ประกาศย้ายงาน<a href=\"https://twitter.com/PFabiano/status/1398723365804732419\">บนทวิตเตอร์</a> ไปเป็น “ผู้จัดการฝั่งโปรดักชั่นที่ Bungie”</p>\n<p>Fabiano เคยดูแลฝั่งแปลภาษาให้กับเกม Mega Man 11, Resident Evil 5, และ Mega Man Zero Collection ก่อนจะขยับมาเป็นผู้อำนวยการสร้างเกมต่างๆ ของ Capcom เช่น Devil May Cry 5, RE: Revelations, RE2 และ RE3 ภาครีเมค รวมถึง RE7 และ RE: Village</p>\n<p>ปัจจุบันยังไม่มีข้อมูลเพิ่มเติมว่า Fabiano ย้ายไปดูแลเกม Destiny 2 หรือเตรียมดูแลโปรเจกต์เกมใหม่ให้กับ Bungie แต่ก็น่าสนใจว่าบทบาทใหม่ของเขาจะเป็นอย่างไรต่อในอนาคต เพราะเกมที่เขามีส่วนอำนวยการสร้างอย่าง Devil May Cry 5 และ Resident Evil 7, Village ประสบความสำเร็จอย่างถล่มทลาย หลังทั้งสองแฟรนไชส์ไม่ประสบความสำเร็จนักในภาคก่อนหน้า (Resident Evil 5, 6 และ Devil May Cry ภาค DmC โดย Ninja Theory)</p>\n<p>ที่มา - <a href=\"https://gamerant.com/capcom-producer-peter-fabiano-bungie/\">Gamerant</a></p>\n<p><img src=\"https://www.blognone.com/sites/default/files/externals/9433d34addce5ada9073e97cdb5efdb4.png\" /><em>ภาพจากคลิป <a href=\"https://www.youtube.com/watch?v=PN57nxOZkv4\">Resident Evil Village: Developer Insights</a></em></p>\n</div></div></div><div><div>Topics: </div><div><div><a href=\"/topics/capcom\">Capcom</a></div><div><a href=\"/topics/bungie\">Bungie</a></div><div><a href=\"/topics/resident-evil\">Resident Evil</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acee5757c6e1034b6fc8ff7c1d77c95fccbfba5ad59afffa2645ead95846c45e","category":"Thai"}