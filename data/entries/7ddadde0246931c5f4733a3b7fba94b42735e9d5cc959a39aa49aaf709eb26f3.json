{"title":"จีนออกแนวทางแก้ผูกขาด ห้ามแพลตฟอร์มใหญ่บังคับร้านค้าเลือกขายของบนเว็บใดเว็บหนึ่งเท่านั้น","link":"https://www.blognone.com/node/121070","date":1612751709000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หน่วยงานของรัฐจีนที่ทำหน้าที่ควบคุมตลาดหรือ State Administration for Market Regulation (SAMR) ออกแนวทางกำกับดูแลบริษัทเทคโนโลยีใหญ่ของจีน ป้องกันการผูกขาด หนึ่งในแนวทางคือห้ามไม่ให้แพลตฟอร์มใหญ่ บังคับร้านค้าต้องเลือกขายในเว็บใดเว็บหนึ่งเท่านั้น</p>\n<p>พฤติกรรมดังกล่าวมีให้เห็นมานานแล้วในวงการอีคอมเมิร์ซของจีน และ <a href=\"https://www.blognone.com/node/120251\">SAMR สืบสวนอาลีบาบาเมื่อเดือนธันวาคม 2020 ว่ามีพฤติกรรมดังกล่าวหรือไม่</a> ซึ่งแนวทางกำกับดูแลใหม่นี้กระทบอาลีบาบาเต็มๆ เพราะเป็นเจ้าของแพลตฟอร์มอีคอมเมิร์ซใหญ่ทั้ง Taobao และ Tmall</p>\n<p>รัฐบาลจีนในช่วงนี้มีความพยายามจะควบคุมบริษัทเทคโนโลยีใหญ่ในจีนโดยเฉพาะฟินเทค ช่วงต้นปี 2021 จีนได้<a href=\"https://www.blognone.com/node/120251\">ทำการสืบสวน Ant Group เจ้าของอาลีบาบา</a> หลังสั่งเบรค IPO ของ Ant Group บริษัทลูกอาลีบาบา ที่คาดว่ามาจากความไม่พอใจที่แจ๊ค หม่าวิจารณ์กฎหมายจีน</p>\n<p>นอกจากนี้<a href=\"https://www.blognone.com/node/120734\">ธนาคารกลางของจีนเตรียมเพิ่มมาตรการในกฎหมายต้านการผูกขาด</a> พุ่งเป้าที่บริการเพย์เมนต์ที่ไม่ได้มาจากธนาคารโดยตรง กระทบ Alipay หรือ WeChat Pay เต็มๆ</p>\n<p><img alt=\"alt=&quot;Alibaba&quot;\" src=\"https://www.blognone.com/sites/default/files/externals/3867f8f78ea3976580dd1c3358873a1e.jpg\" ></p>\n<p>ที่มา - <a href=\"https://www.reuters.com/article/us-china-internet-anti-monopoly-idUSKBN2A70DT\">Reuters</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/antitrust\">Antitrust</a></div><div class=\"field-item even\"><a href=\"/topics/alibaba\">Alibaba</a></div><div class=\"field-item odd\"><a href=\"/topics/tencent\">Tencent</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7ddadde0246931c5f4733a3b7fba94b42735e9d5cc959a39aa49aaf709eb26f3","category":"Thai"}