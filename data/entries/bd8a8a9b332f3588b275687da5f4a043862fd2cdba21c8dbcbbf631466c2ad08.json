{"title":"Cloudflare อัพเดตไฟร์วอลล์ใหม่ เปลี่ยนจาก Lua มาใช้ Rust","link":"https://www.blognone.com/node/121954","date":1617113529000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Cloudflare อัพเดต Web Application Firewall ตัวใหม่จากเดิมที่รันไฟร์วอลล์ใน LuaJIT หันมาสร้างเอนจินใหม่จาก Rust</p>\n<p>การอัพเดตครั้งนี้จะทำให้ตัวไฟร์วอลล์เอนจินของ Cloudflare ใช้<a href=\"https://github.com/cloudflare/wirefilter\">คอนฟิกแบบ wirefilter syntax</a> ที่มีแนวทางคอนฟิกเหมือนการคิวรีแพ็กเก็ตใน Wireshark (Cloudflare โอเพนซอร์สตัวเอนจิน wirefilter มาตั้งแต่ปี 2019) คอนฟิกแบบใหม่นี้ยืดหยุ่นขึันและประสิทธิภาพดีขึ้น</p>\n<p>สำหรับตัวกฎของไฟร์วอลล์เวอร์ชั่นใหม่ จะอัพเดตไปใช้ OWASP ModSecurity Core Ruleset (CRS) 3.3 จากเดิมใช้เวอร์ชั่น 2.x สามารถปรับใช้งานกฎต่างๆ ได้ตามระดับความเสี่ยงที่จะเกิด false positive</p>\n<p>ทาง Cloudflare ระบุว่าเตรียมจะโอเพนซอร์สเครื่องมือแปลงกฎไฟร์วอลล์ CRS มาเป็น wirefilter เพื่อให้ลูกค้าที่ใช้ไฟร์วอลล์อื่นๆ อยู่หันมาใช้ Cloudflare WAF ได้ง่ายขึ้นด้วย</p>\n<p>ที่มา - <a href=\"https://blog.cloudflare.com/new-cloudflare-waf/\">Cloudflare Blog</a></p>\n<p><img src=\"https://blog.cloudflare.com/content/images/2021/03/image6-23.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cloudflare\">Cloudflare</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/firewall\">Firewall</a></div><div class=\"field-item odd\"><a href=\"/topics/rust\">Rust</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd8a8a9b332f3588b275687da5f4a043862fd2cdba21c8dbcbbf631466c2ad08","category":"Thai"}