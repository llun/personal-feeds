{"title":"Sony เตรียมขาย SRS-NB10 หูฟังแบบ neckband รุ่นใหม่ สำหรับคนทำงานจากบ้าน","link":"https://www.blognone.com/node/123600","date":1625633558000,"content":"<div><div><div><p>Sony เตรียมออกหูฟังรุ่น SRS-NB10 หูฟังแบบ neckband หรือแบบวางบนคอ เดือนกันยายนนี้ ในราคา 150 ดอลลาร์ (ราว 4,850 บาท) เน้นเพิ่มความสบายให้คนทำงานจากบ้าน ให้ไม่ต้องใส่หูฟังพร้อมไมค์แบบฟุลไซส์ หรือยัดหูฟังไว้ในหูเป็นระยะเวลานาน</p>\n<p>SRS-NB10 ทำงานได้ 20 ชั่วโมง ชาร์จผ่าน USB-C 10 นาที ใช้เพิ่มได้ 1 ชั่วโมง รองรับ Bluetooth Multipoint เชื่อมกับมือถือและคอมพิวเตอร์ไว้พร้อมกัน และสลับไปมาได้ มีไมคโครโฟน beam-forming สองข้างพร้อมปุ่ม mute และกันน้ำ IPX4</p>\n<p>Sony เคยผลิตหูฟังแบบวางบนคอแล้วตั้งแต่ปี 2019 ในชื่อรุ่น <a href=\"https://www.digitaltrends.com/home-theater/sony-srs-ws1-wearable-neck-speaker/\">SRS-WS1</a> แต่มีขนาดใหญ่กว่า แพงกว่า (ราคาเปิดตัว 300 ดอลลาร์) และต้องใช้งานคู่กับตัวรับของ Sony เอง ไม่รองรับ Bluetooth ตัว SRS-NB10 นี้จึงอาจเป็นตัวเลือกที่เข้าถึงคนทั่วไปมากกว่า</p>\n<p>Sony ไม่ใช่แบรนด์แรกที่ทำหูฟังแบบวางบนคอ แบรนด์ลำโพง/หูฟังอย่าง Bose ก็เคยทำ <a href=\"https://www.bose.com/en_us/support/products/bose_wearables_support/soundwear-companion.html\">SoundWear Companion speaker</a> ที่เป็นหูฟังบลูทูธวางบนคอ ตั้งแต่ปี 2017 ใน<a href=\"https://www.walmart.com/ip/Bose-SoundWear-Companion-Wearable-Bluetooth-speaker/288115453\">ราคา 299 ดอลลาร์</a> ส่วน JBL ก็ทำ <a href=\"https://mm.jbl.com/bluetooth-speakers/JBL+SOUNDGEAR.html\">JBL Soundgear</a> หูฟังวางบนคอ รองรับบลูทูธ ในปี 2020 <a href=\"https://www.amazon.com/JBL-Soundgear-Speaker-Transmitter-Gray/dp/B078K1VCG4\">ราคาราว 120 ดอลลาร์</a>เช่นกัน</p>\n<p>ที่มา - <a href=\"https://www.digitaltrends.com/home-theater/sony-srs-nb10-neckband-speakers/\">Digital Trends</a></p>\n<p><img src=\"https://www.blognone.com/sites/default/files/externals/9b243929712aacc87104391fe2f7b1a9.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/headphone\">Headphone</a></div><div><a href=\"/topics/neckband\">Neckband</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb4765667d88c3f2dd1fb71170693412c3a418412070b38f6135901490caf743","category":"Thai"}