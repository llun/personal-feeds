{"title":"ศาลสหรัฐฯ​ อนุมัติให้ FBI ปฏิบัติการลบ backdoor ออกจากเซิร์ฟเวอร์ Exchange ที่โดนโจมตีแล้ว","link":"https://www.blognone.com/node/122178","date":1618376229000,"content":"<div><div><div><p>ศาลใน Houston ได้อนุมัติให้ FBI ปฏิบัติการคัดลอกและลบ backdoor จากเซิร์ฟเวอร์ Microsoft Exchange นับร้อยในสหรัฐฯ ซึ่งเป็น backdoor ที่ติดตั้งโดยใช้ช่องโหว่ภายในซอฟต์แวร์ Exchange ที่ <a href=\"https://www.blognone.com/node/121675\">Microsoft เพิ่งออกแพทซ์ไป</a></p>\n<p>อย่างไรก็ดี แม้ Microsoft จะออกแพทซ์มาแล้ว ตัวแพทซ์จะอุดเฉพาะช่องโหว่ของ Exchange เท่านั้น ไม่ได้ช่วยลบ backdoor ออกจากเซิร์ฟเวอร์ที่ถูกโจมตีไปแล้ว และ backdoor ก็ไม่ได้ค้นหาหรือกำจัดได้ง่าย ๆ โดยในคำแถลงของกระทรวงยุติธรรมสหรัฐฯ ระบุว่า FBI จะสั่งลบด้วยการใช้คอมมานด์ผ่าน web shell ไปยังเซิร์ฟเวอร์ โดยคอมมานด์นี้จะทำการลบเฉพาะ web shell ที่หลงเหลือไว้เป็น backdoor และจะรายงานให้เจ้าของเซิร์ฟเวอร์รับทราบผ่านอีเมลหลังปฏิบัติการลบ backdoor เสร็จสิ้น</p>\n<p>กระทรวงยุติธรรมระบุว่า ปฏิบัติการครั้งนี้จะทำเฉพาะสั่งลบ backdoor เท่านั้น แต่ไม่ได้แพทซ์ช่องโหว่ของ Exchange ที่แฮกเกอร์ใช้โจมตี รวมถึงไม่ได้ลบมัลแวร์หรือเครื่องมือที่ใช้เจาะระบบอื่น ๆ ที่ติดตั้งผ่าน backdoor นี้</p>\n<p>ที่มา - <a href=\"https://www.justice.gov/usao-sdtx/pr/justice-department-announces-court-authorized-effort-disrupt-exploitation-microsoft\">United States Department of Justice</a>, <a href=\"https://techcrunch.com/2021/04/13/fbi-launches-operation-to-remotely-remove-microsoft-exchange-server-backdoors/\">TechCrunch</a></p>\n<p><img src=\"https://www.blognone.com/sites/default/files/externals/883c5bd773de60214d701c6d24c5c2c9.jpg\" /><br />\nภาพจาก <a href=\"https://www.flickr.com/photos/groovysoup/4505842946\">Dave Newman/Flickr</a> (CC BY 2.0)</p>\n</div></div></div><div><div>Topics: </div><div><div><a href=\"/topics/exchange\">Exchange</a></div><div><a href=\"/topics/fbi\">FBI</a></div><div><a href=\"/topics/microsoft\">Microsoft</a></div><div><a href=\"/topics/usa\">USA</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"588a2605f6135d69e8b7526a70587efc885ce92efd5eb6cd4c8b9c8e5375da05","category":"Thai"}