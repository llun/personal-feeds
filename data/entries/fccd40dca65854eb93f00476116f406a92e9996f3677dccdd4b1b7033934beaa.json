{"title":"เริ่มออกหมัด Sony ซื้อ Housemarque ผู้สร้าง Resogun, Returnal เป็นส่วนหนึ่งของ PlayStation Studios","link":"https://www.blognone.com/node/123503","date":1625026663000,"content":"<div><div><div><p>หลัง Microsoft ทุ่มซื้อสตูดิโอหลายแห่งรวมถึง Bethesda เข้าเป็นส่วนหนึ่งของ Xbox Game Studios ในปีที่แล้ว คงถึงคราว Sony เริ่มออกหมัดบ้าง ประกาศซื้อสตูดิโอ Housemarque ผู้สร้างเกม Returnal หนึ่งในเกมแอ็กชั่นชูโรงของเครื่อง PS5 และผู้สร้างเกมแข่งยาน Resogun และเกมอื่นๆ ตั้งแต่ PS3 เป็นต้นมา</p>\n<p>Housemarque เป็นสตูดิโอสัญชาติฟินแลนด์ ก่อตั้งในปี 1995 เริ่มสร้างเกม Super Stardust ให้ MS-DOS เป็นแพลตฟอร์มแรก ก่อนนำมารีเมคเป็น Super Stardust HD บน PS3 ในปี 2007 รวมถึงพอร์ตไปเป็น Super Stardust Portable บน PSP และทำเกม Dead Nation กับ Resogun ที่ลงทั้ง PS3, PS4 และ PS Vita</p>\n<p>Returnal เกมล่าสุดของ Housemarque เกมแอ็กชั่นมุมมองบุคคลที่สามแนว rogue-like ผู้เล่นรับบทนักบินอวกาศที่ต้องต่อสู้กับเอเลี่ยนบนดาวห่างไกล แต่มีลูกเล่นคือผู้เล่นจะกลับมาเกิด ตาย วนเวียนอยู่บนดาวที่จะเปลี่ยนแปลงไปทุกครั้งที่ผู้เล่นตาย และได้คะแนนเฉลี่ยอยู่ที่ 86 คะแนน บน <a href=\"https://www.metacritic.com/game/playstation-5/returnal\">Metacritic</a></p>\n<p>ที่มา - <a href=\"https://blog.playstation.com/2021/06/29/welcoming-housemarque-to-the-playstation-studios-family/\">PlayStation Blog</a></p>\n<p><img src=\"https://www.blognone.com/sites/default/files/externals/18607f11930f453afcf46d3451e97715.jpg\" /></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/housemarque\">Housemarque</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fccd40dca65854eb93f00476116f406a92e9996f3677dccdd4b1b7033934beaa","category":"Thai"}