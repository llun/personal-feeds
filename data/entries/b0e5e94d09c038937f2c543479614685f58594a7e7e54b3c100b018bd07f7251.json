{"title":"ไมโครซอฟท์เปิดคอร์สสอนเขียนภาษา Rust คู่ไปกับโครงการ Rust for Windows","link":"https://www.blognone.com/node/122342","date":1619327006000,"content":"<div><div><div><p>ไมโครซอฟท์เปิดคอร์สสอนเขียนภาษา Rust สำหรับผู้เริ่มต้น โดยเป็น <a href=\"https://docs.microsoft.com/en-us/learn/paths/rust-first-steps/\">เอกสาร tutorial บนเว็บไซต์ Microsoft Docs</a> มีเนื้อหา 8 โมดูล ใช้เวลาเรียนประมาณ 5 ชั่วโมง เรียนจบแล้วสามารถเขียนโปรแกรม Rust ง่ายๆ แบบคอมมานด์ไลน์ได้</p>\n<p>เอกสารนี้สอนการเขียน Rust โดยใช้ VS Code เป็น editor และสอนแนวคิดเบื้องต้น เช่น ระบบจัดการแพ็กเกจ Cargo, ชนิดของตัวแปรต่างๆ, การจัดการหน่วยความจำ เป็นต้น</p>\n<p>ช่วงหลังๆ Rust ได้รับความสนใจจากบริษัทยักษ์ใหญ่มากมาย เช่น <a href=\"https://www.blognone.com/node/119812\">Amazon ที่ดึงโปรแกรมเมอร์ Rust ไปทำงานด้วยเป็นจำนวนมาก</a>, <a href=\"https://www.blognone.com/node/122065\">Google นำมาใช้กับ Android</a> กรณีของไมโครซอฟท์เองเพิ่งประกาศ<a href=\"https://github.com/microsoft/windows-rs\">โครงการ Rust for Windows</a> ที่เปิดให้ภาษา Rust สามารถเข้าถึง Windows API ได้ง่ายขึ้นด้วย (<a href=\"https://www.blognone.com/node/120770\">ข่าวเก่า</a>)</p>\n<p><img src=\"https://www.blognone.com/sites/default/files/externals/bc337108f2ed284fb2f819788ff7d2d9.png\" /></p>\n<p>ที่มา - <a href=\"https://thenewstack.io/this-week-in-programming-microsoft-gets-rusty/\">The New Stack</a></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/microsoft\">Microsoft</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0e5e94d09c038937f2c543479614685f58594a7e7e54b3c100b018bd07f7251","category":"Thai"}