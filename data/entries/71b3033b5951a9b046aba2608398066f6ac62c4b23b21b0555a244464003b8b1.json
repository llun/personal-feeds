{"title":"Arm เปิดตัวซีพียูสถาปัตยกรรมใหม่ v9 ชุดใหญ่ Cortex-X2, Cortex-A710, Cortex-A510","link":"https://www.blognone.com/node/122846","date":1621956320000,"content":"<div><div><div><p>บริษัท Arm เปิดตัวซีพียูใหม่ที่<a href=\"https://www.blognone.com/node/121962\">ใช้สถาปัตยกรรมใหม่ Arm v9</a> ออกมาพร้อมกัน 3 รุ่นรวดคือ Cortex-X2, Cortex-A710, Cortex-A510</p>\n<ul>\n<li><strong>Cortex-X2</strong> ซีพียูตัวแรงที่สุด เป็นซีพียูเซมิคัสตอมรุ่นที่สอง ต่อยอดจาก <a href=\"https://www.blognone.com/node/116589\">Cortex-X1 ที่เปิดตัวในปี 2020</a> ซึ่งเป็นคอร์หลักของชิปเรือธงอย่าง <a href=\"https://www.blognone.com/node/119922\">Snapdragon 888</a> กับ <a href=\"https://www.blognone.com/node/120562\">Exynos 2100</a> จุดเด่นของการเปลี่ยนมาใช้สถาปัตยกรรมใหม่คือ ประสิทธิภาพดีขึ้น 30% ซึ่ง Arm ระบุว่ามันจะถูกใช้ทั้งในสมาร์ทโฟนและโน้ตบุ๊ก</li>\n<li><strong>Cortex-A710</strong> ซีพียูตัวใหญ่ (big) ที่มาแทน Cortex-A78 ประสิทธิภาพดีขึ้น 10% และอัตราการใช้พลังงานดีขึ้น 30%</li>\n<li><strong>Cortex-A510</strong> ซีพียูตัวเล็ก (LITTLE) ตัวใหม่ในรอบ 4 ปี มาแทน Cortex-A55 ประสิทธิภาพดีขึ้น 35% ใกล้เคียงกับซีพียู big เมื่อหลายปีก่อนแล้ว</li>\n</ul>\n<p><img src=\"https://www.blognone.com/sites/default/files/externals/e357fe227e0b465231cf6efcdae16942.jpg\" /></p>\n<p><img src=\"https://www.blognone.com/sites/default/files/externals/e596e41dd128b0852547910e988e735c.jpg\" /></p>\n<p><img src=\"https://www.blognone.com/sites/default/files/externals/264f17a93d0ffec41213321a0e0f4a5b.jpg\" /></p>\n<p><img src=\"https://www.blognone.com/sites/default/files/externals/9c7ab6c753a5b6701928409142a66473.jpg\" /></p>\n<p><img src=\"https://www.blognone.com/sites/default/files/externals/466b02d90b88c30c8a18ba7e19aa0e9f.jpg\" /></p>\n<p>ซีพียูทั้ง 3 รุ่นสามารถนำมาจัดเรียงเป็น \"คลัสเตอร์\" ได้หลายแบบ ขึ้นกับรูปแบบของงาน Arm เรียกระบบคลัสเตอร์แบบใหม่ของ v9 ว่า DynamIQ Shared Unit (DSU-110) ที่สามารถจัดเรียงได้หลากหลาย เช่น</p>\n<ul>\n<li>โน้ตบุ๊กที่ต้องการประสิทธิภาพสูง ใช้ X2 จำนวน 4 ตัว + A710 จำนวน 4 ตัว</li>\n<li>สมาร์ทโฟนเรือธง ใช้ X2 จำนวน 1 ตัว + A710 จำนวน 3 ตัว + A510 จำนวน 4 ตัว (ท่าที่ Snapdragon 888 ใช้อยู่)</li>\n<li>อุปกรณ์สวมใส่ที่ต้องการประหยัดพลังงานมากๆ ใช้ A510 ล้วนๆ 4 ตัวเลยก็ได้</li>\n</ul>\n<p><img src=\"https://www.blognone.com/sites/default/files/externals/67a7e00279f68fed5ae1648906eda03d.jpg\" /></p>\n<p>การที่ซีพียูชุดนี้เป็นสถาปัตยกรรม Armv9 ทำให้ได้ฟีเจอร์ใหม่ของตัวสถาปัตยกรรมอีก 2 อย่างคือ</p>\n<ul>\n<li>ชุดคำสั่งเวกเตอร์ SVE 2 เพิ่มประสิทธิภาพในการประมวลผล machine learning</li>\n<li>ฟีเจอร์ด้านความปลอดภัยอีกหลายอย่าง เช่น Memory Tagging ป้องกันการเขียนหน่วยความจำ หรือเร่งความเร็วการเข้ารหัส-ถอดรหัส</li>\n</ul>\n<p><img src=\"https://www.blognone.com/sites/default/files/externals/9b0db07e63a6392c5acf5a0a397f5354.jpg\" /></p>\n<p><img src=\"https://www.blognone.com/sites/default/files/externals/313130c840bbe0ea23d812ac7e492a00.jpg\" /></p>\n<p>ที่มา - <a href=\"https://community.arm.com/developer/ip-products/processors/b/processors-ip-blog/posts/first-armv9-cpu-cores\">Arm</a></p>\n</div></div></div><div><div>Topics: </div><div><div><a href=\"/topics/arm\">Arm</a></div><div><a href=\"/topics/cortex\">Cortex</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71b3033b5951a9b046aba2608398066f6ac62c4b23b21b0555a244464003b8b1","category":"Thai"}