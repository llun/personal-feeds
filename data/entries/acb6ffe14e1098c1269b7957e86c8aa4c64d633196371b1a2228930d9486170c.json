{"title":"คิดไม่ออกบอก Shazam แอปเปิลเผยมีการใช้แอป Shazam หาเพลงถึง 1 พันล้านเพลงในเดือนเดียว","link":"https://www.blognone.com/node/123281","date":1624003140000,"content":"<div><div><div><p>Shazam แอปค้นหาเพลงที่แอปเปิลซื้อกิจการไปเมื่อปี 2018 ประกาศตัวเลขว่ามีผู้ใช้งาสนแอปเพื่อค้นหาเพลงถึง 1 พัน้ลานเพลงในเดือนเดียว มีการระบุเพลงไปแล้วนับตั้งแต่ก่อตั้งแอปในปี 2002 จำนวน 5 หมื่นล้านเพลง</p>\n<p>ตั้งแต่แอปเปิลซื้อไป ก็มีฟีเจอร์ร่วมกับแอปเปิลมากมาย ตั้งแต่<a href=\"https://www.blognone.com/node/111486\">เพลย์ลิสต์เพลงฮิตจาก Shazam บน Apple Music</a>,  Shazam Control Center บน  iPhone เป็นต้น และใน iOS 15 แอปเปิลก็ได้เปิดฟังก์ชันนี้ให้กับแอปภายนอกผ่านเฟรมเวิร์ก ShazamKit นักพัฒนาสามารถใช้ประโยชน์จากไลบรารีเนื้อหาของ Shazam หรือสร้างแค็ตตาล็อกเสียงเพื่อจับคู่เสียงได้</p>\n<p>ช่วงปลายปีที่แล้ว <a href=\"https://www.blognone.com/node/119653\">Shazam ประกาศตัวเลขผู้ใช้งานว่ามี 200 ล้านบัญชี</a></p>\n<p><img src=\"https://www.blognone.com/sites/default/files/externals/aac5fa374c4413c068931afb7bd6dde6.png\" /></p>\n<p>ที่มา - <a href=\"https://9to5mac.com/2021/06/17/shazam-crosses-1-billion-song-matches-per-month/\">9to5Mac</a></p>\n</div></div></div><div><div>Topics: </div><div><div><a href=\"/topics/shazam\">Shazam</a></div><div><a href=\"/topics/apple\">Apple</a></div><div><a href=\"/topics/music\">Music</a></div><div><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acb6ffe14e1098c1269b7957e86c8aa4c64d633196371b1a2228930d9486170c","category":"Thai"}