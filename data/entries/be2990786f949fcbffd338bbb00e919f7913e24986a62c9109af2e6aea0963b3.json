{"title":"Pyston โครงการภาษาไพธอนประสิทธิภาพสูง เปิดเป็นโอเพนซอร์สแล้ว","link":"https://www.blognone.com/node/122539","date":1620284882000,"content":"<div><div><div><p>Pyston โครงการภาษาไพธอนประสิทธิภาพสูงที่<a href=\"https://www.blognone.com/node/55056\">เริ่มต้นโครงการโดย Dropbox เมื่อปี 2014</a> กลับมาพัฒนาและเปิดซอร์สอีกครั้งในเวอร์ชั่น 2.2 หลังจากทาง <a href=\"https://www.infoworld.com/article/3162800/dropbox-pulls-the-plug-on-faster-python-project.html\">Dropbox ทิ้งโครงการไปเมื่อปี  2017</a> ทีมงานตัดสินใจออกมาตั้งบริษัทแยกเพื่อให้บริการซัพพอร์ตในปี 2020</p>\n<p>Pyston เป็นรันไทม์ไพธอนที่มี C API เข้ากันได้กับโครงการหลัก ทำให้สามารถใช้แพ็กเกจหลักๆ ได้ทันทีผ่านทางคำสั่ง <code>pip-pyston3</code>  ตัวโครงการรองรับภาษาไพธอนเวอร์ชั่น 3.8</p>\n<p>แนวทางการเร่งความเร็วของ Pyston อาศัยการคอมไพล์โค้ดด้วย <a href=\"https://luajit.org/dynasm.html\">DynASM</a> ของโครงการ Lua และลบโค้ดต่างๆ ที่ใช้งานน้อยออกไป ผลการทดสอบแสดงให้เห็นว่า Pyston ประสิทธิภาพดีกว่าโครงการหลักเป็นส่วนใหญ่ กรณีสำคัญๆ เช่นการใช้เป็นเว็บเซิร์ฟเวอร์นั้นประสิทธิภาพดีขึ้นถึง 30%</p>\n<p>ตอนนี้โครงการหลักปล่อยซอร์สโค้ดออกมาแล้ว พร้อมแพ็กเกจ deb สำหรับ Ubuntu 16.04/18.04/20.04</p>\n<p>ที่มา - <a href=\"https://blog.pyston.org/2021/05/05/pyston-v2-2-faster-and-open-source/\">Pyston Blog</a></p>\n<p><img src=\"https://www.blognone.com/sites/default/files/externals/b87850770f1ee55b750b9f849a308a61.png\" /></p>\n<p>ภาพโค้ดภาษา Python โดย <a href=\"https://pixabay.com/photos/code-programming-python-1084923/\">JohnsonMartin</a></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/open-source\">Open Source</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be2990786f949fcbffd338bbb00e919f7913e24986a62c9109af2e6aea0963b3","category":"Thai"}