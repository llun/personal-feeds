{"title":"Microsoft อัพเดต Defender ช่วยบรรเทาช่องโหว่ของ Exchange","link":"https://www.blognone.com/node/121800","date":1616317684000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ก่อนหน้านี้ Microsoft เริ่ม<a href=\"https://www.blognone.com/node/121675\">พบการโจมตีผ่านช่องโหว่ CVE-2021-26855</a> ของ Exchange ซึ่งมีผลกระทบเป็นวงกว้าง ทำให้ทางบริษัทต้องออกตัวช่วยบรรเทาผลกระทบ<a href=\"https://www.blognone.com/node/121695\">ย้อนไปจนถึงเวอร์ชัน 2013</a> ล่าสุดท่าทีจาก Microsoft คือจะปล่อยอัพเดตให้ Microsoft Defender Antivirus ช่วยป้องกันการโจมตีผ่านช่องโหว่นี้อีกทาง</p>\n<p>สำหรับอัพเดตของ Microsoft Defender นี้ ฝั่งผู้ใช้งานเพียงอัพเดตข้อมูลให้เป็นเวอร์ชันล่าสุดเท่านั้น (ถ้าปิดระบบอัพเดตอัตโนมัติจะต้องกดอัพเดตเอง) ระบบจะเริ่มทำงานเพื่อป้องกันการโจมตีผ่านช่องโหว่ของ Exchange ทันที</p>\n<p>การโจมตีผ่านช่องโหว่ CVE-2021-26855 นี้ Microsoft ได้แจ้งเตือนผู้ใช้ว่าเป็นช่องโหว่สำคัญมาก เนื่องจากแฮกเกอร์ใช้ช่องโหว่นี้โจมตีและเผยแพร่มัลแวร์เรียกค่าไถ่หรือ ransomware การป้องกันโดยใช้ Microsoft Defender เป็นเพียงวิธีบรรเทาผลกระทบเท่านั้น สามารถใช้ได้ชั่วคราวระหว่างที่ผู้ดูแลระบบวางแผนอัพเดตความปลอดภัยของระบบ Exchange เพื่อปิดช่องโหว่นี้</p>\n<p>ที่มา - <a href=\"https://www.engadget.com/microsoft-defender-prevent-exchange-server-exploits-191547916.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/a51526fd0dabda496f83088aee0f4fe1.jpg\" ><br />\nภาพจาก Shutterstock</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/windows-defender\">Windows Defender</a></div><div class=\"field-item odd\"><a href=\"/topics/exchange\">Exchange</a></div><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/security\">Security</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffc826adaedb8d0cff0725905c705a97e4c29f6a026ad10f3bf16eb9337ef898","category":"Thai"}