{"title":"บริการโอนเงินระหว่างประเทศ Wise จะเข้าเทรดในตลาดหุ้นลอนดอนวันที่ 7 กรกฎาคมนี้ โดยไม่กำหนดราคาหุ้นเริ่มต้น","link":"https://www.blognone.com/node/123430","date":1624715777000,"content":"<div><div><div><p>Wise บริษัทฟินเทคพัฒนาระบบโอนเงินข้ามประเทศ (ชื่อเดิมคือ TransferWise) ยื่นไฟลิ่งเตรียมเข้าสู่ตลาดหุ้นลอนดอนหรือ LSE อย่างเป็นทางการแล้ว หลังจากที่เพิ่ง<a href=\"https://www.blognone.com/node/123289\">เผยรายละเอียดเบื้องต้น</a>ออกมา</p>\n<p>หุ้นของบริษัท Wise คาดว่าจะเข้าเทรดในตลาดหลักทรัพย์ลอนดอนวันที่ 7 กรกฎาคมนี้ ซึ่ง Wise จะเข้าตลาดหุ้นแบบ Direct Listing และเลือกใช้วิธี “ไม่กำหนดราคาหุ้นเริ่มต้น” แบบเดียวกับ <a href=\"https://www.blognone.com/node/100234\">Spotify</a> ดังนั้นราคาหุ้นจะขึ้นการเทรดในตลาดเป็นหลัก</p>\n<p>หุ้นของ Wise จะแบ่งเป็นสองคลาส คลาสที่จะนำเข้าเทรดในตลาดหุ้นแบบ Direct Listing จะเป็นคลาส A ส่วนคลาส B จะมีสิทธิ์โหวตที่ 9 เสียงต่อหุ้น แต่มีข้อกำหนดว่าห้ามโอนหุ้นให้บุคคลอื่น</p>\n<p>Wise ถือเป็นหนึ่งในบริษัทฟินเทคที่ประสบความสำเร็จในยุโรป ธุรกิจหลักของ Wise คือการโอนเงินข้ามประเทศ ปัจจุบันมีผู้ใช้งานราว 10 ล้านคนทั่วโลก ประมวลผลธุรกรรมข้ามประเทศราว 5 พันล้านปอนด์ในทุก ๆ เดือน ซึ่งข้อมูลทางการเงินในปีงบประมาณล่าสุดระบุว่า Wise มีรายได้เพิ่มขึ้นจาก 303 ล้านปอนด์เป็น 421 ล้านปอนด์ และมีกำไร 41 ล้านปอนด์ก่อนหักภาษี</p>\n<p>ที่มา - <a href=\"https://techcrunch.com/2021/06/23/wise-formerly-transferwise-confirms-direct-listing-on-the-lse-in-early-july-reportedly-at-a-6b-7b-valuation/\">TechCrunch</a>, <a href=\"https://www.reuters.com/business/finance/uk-fintech-wise-set-list-london-july-7-2021-06-24/\">Reuters</a></p>\n<p><img src=\"https://www.blognone.com/sites/default/files/externals/57ed1505cb520abba6b9bf65c2d6ded9.png\" /></p>\n</div></div></div><div><div>Topics: </div><div><div><a href=\"/topics/wise\">Wise</a></div><div><a href=\"/topics/ipo\">IPO</a></div><div><a href=\"/topics/united-kingdom\">United Kingdom</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df1c5bfdc1b5fab78745f909d2cfba20e783e5b698cbf9bdfdf8bc1c9d473773","category":"Thai"}