{"title":"เผยรายได้ Epic ปี 2020 สูงถึง 5.1 พันล้านดอลลาร์, รายได้เกม Fortnite สูงสุดปี 2018","link":"https://www.blognone.com/node/122500","date":1620135431000,"content":"<div><div><div><p>คดีระหว่าง Epic กับ Apple เริ่มต้นการไต่สวนในศาลแล้ว จึงมีข้อมูลใหม่หลุดออกมาเรื่อยๆ อีกข้อมูลหนึ่งที่น่าสนใจคือรายได้ของเกมดังแห่งยุค Fortnite ที่เปิดเผยเป็นครั้งแรก (Epic ไม่ได้เป็นบริษัทในตลาดหลักทรัพย์)</p>\n<ul>\n<li>รายได้ปี 2018 ที่ 5.5 พันล้านดอลลาร์</li>\n<li>รายได้ปี 2019 ที่ 3.7 พันล้านดอลลาร์</li>\n<li>รายได้ปี 2020 ยังไม่เป็นทางการ (เอกสารยื่นต่อศาลในเดือนมกราคม 2020) คาดว่าที่ 2.8 พันล้านดอลลาร์</li>\n</ul>\n<p>เหตุผลที่ Epic ประเมินว่ารายได้ของ Fortnite ลดลงในปีหลังๆ มาจากสภาพการแข่งขันในตลาด จำนวนผู้เล่นลดลง (ตามปกติของเกมทั่วไป) และผู้เล่นซื้อไอเทมตกแต่งในเกมน้อยลง</p>\n<p><img src=\"https://www.blognone.com/sites/default/files/externals/eda443787c8843e76d313ab89b5a6c21.jpg\" /></p>\n<p>ส่วนรายได้ของบริษัท Epic ทั้งบริษัท ที่มีรายได้จากช่องทางอื่นๆ เช่น การขายไลเซนส์ Unreal หรือร้านขายเกม Epic Games Store ด้วยคือ</p>\n<ul>\n<li>รายได้ปี 2018 ที่ 5.6 พันล้านดอลลาร์</li>\n<li>รายได้ปี 2019 ที่ 4.2 พันล้านดอลลาร์</li>\n<li>รายได้ปี 2020 ที่ 5.1 พันล้านดอลลาร์ (ตัวเลขนี้มาจาก Tim Sweeney ให้ข้อมูลต่อศาลโดยตรง)</li>\n</ul>\n<p>ปัจจัยที่ทำให้รายได้พุ่งในปี 2020 น่าจะเป็นเรื่อง COVID-19 ทำให้ยอดผู้เล่นเพิ่มขึ้น (และตัวเลขคาดการณ์รายได้ 2.8 พันล้านดอลลาร์น่าจะผิดจากความจริงไปมาก) ส่วนจำนวนผู้เล่น Fortnite นั้น Sweeney ให้ตัวเลขที่ 400 ล้านคนที่ลงทะเบียนในระบบ</p>\n<p>รายได้มหาศาลของเกม Fortnite คงไม่น่าแปลกใจนักว่าทำไม <a href=\"https://www.blognone.com/node/122132\">Epic ถึงทุ่มเทกับ Epic Games Store อย่างมาก แม้ขาดทุนมากเช่นกัน</a></p>\n<p>ที่มา - <a href=\"https://www.ign.com/articles/fortnite-made-9-billion-in-two-years-while-epic-games-store-has-yet-to-turn-a-profit\">IGN</a></p>\n</div></div></div><div><div>Topics: </div><div><div><a href=\"/topics/fortnite\">Fortnite</a></div><div><a href=\"/topics/epic-games\">Epic Games</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af513a70ecf6a0ca21b7b4ded61f0c3f8db329b6d68da3e2d54eb6617bb5f2ba","category":"Thai"}