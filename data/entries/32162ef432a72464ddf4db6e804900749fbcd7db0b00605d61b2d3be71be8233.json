{"title":"ไมโครซอฟท์ประกาศช่วยพัฒนา Flutter, Canonical เลือกใช้ Flutter เป็นดีฟอลต์","link":"https://www.blognone.com/node/121511","date":1614825230000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นอกจากข่าว <a href=\"https://www.blognone.com/node/121509\">Flutter ออกเวอร์ชัน 2.0</a> กูเกิลยังประกาศรายชื่อพันธมิตรชุดใหญ่มาพร้อมกัน และให้ตัวเลขว่าตอนนี้มีแอพและแพ็กเกจ Flutter รวมแล้วกว่า 150,000 รายการ</p>\n<p>รายที่โดดเด่นที่สุดหนีไม่พ้นไมโครซอฟท์ ที่ประกาศเข้ามาช่วยพัฒนา Flutter โดยเฉพาะการนำมาใช้กับอุปกรณ์ 2 จออย่าง Surface Duo สิ่งที่ไมโครซอฟท์เข้ามาช่วยทำคือ MediaQuery หรือการให้แอพ Flutter สามารถสอบถามไปยังอุปกรณ์ที่รันว่ามีหน้าจอแบบไหน มีรอยบาก (cutout) หรือบานพับ (hinge) หรือไม่ สถานะตอนนั้นกางจอออกหรือพับอยู่ เพื่อให้วาด UI ได้ตรงจุด</p>\n<p><img alt=\"No Description\" src=\"https://www.blognone.com/sites/default/files/externals/af274652148ba5995d80e784f497d1aa.png\" ></p>\n<p><img alt=\"No Description\" src=\"https://www.blognone.com/sites/default/files/externals/b6061c0874f4810527683eac0d1a6e98.png\" ></p>\n<p>รายต่อมาคือ Canonical บริษัทแม่ของ Ubuntu <a href=\"https://www.blognone.com/node/117374\">ที่ประกาศความร่วมมือกับกูเกิลเมื่อปีที่แล้ว</a> วันนี้ประกาศว่าแอพของบริษัท Canonical เอง (ไม่นับรวมแอพจากชุมชน Ubuntu) จะเลือกใช้ Flutter เป็นดีฟอลต์ ตอนนี้ตัวติดตั้งตัวใหม่ของ Ubuntu กำลังถูกเขียนใหม่ด้วย Flutter เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/bcbb27445e5b1f16634ee04d67c5ac50.png\" ></p>\n<p>Toyota ยักษ์ใหญ่ของวงการรถยนต์ ประกาศนำ Flutter มาใช้เขียน infotainment เวอร์ชันใหม่ของบริษัท ตอนนี้ยังไม่มีตัวอย่างให้ดู แต่ Toyota บอกว่าเลือกใช้ Flutter เพราะประสิทธิภาพสูง และประสบการณ์เหมือนกันบนทุกแพลตฟอร์ม</p>\n<p><img alt=\"No Description\" src=\"https://www.blognone.com/sites/default/files/externals/861aa41fae43644af5bc9c2a4b1e2032.png\" ></p>\n<p>ฝั่งแอพของกูเกิลเองก็มีตัวที่เขียนด้วย Flutter มากขึ้นเรื่อยๆ เช่น Google Pay, Stadia และแอพฝั่งโฆษณา ล่าสุดกูเกิลยังเปิดตัว Mobile Ads SDK for Flutter ทำให้นักพัฒนาสาย Flutter แปะโฆษณาหาเงินได้ง่ายขึ้นอีก</p>\n<p><img alt=\"No Description\" src=\"https://www.blognone.com/sites/default/files/externals/6b3df54fc54bb382a59324208903f1ee.png\" ></p>\n<p><img alt=\"No Description\" src=\"https://www.blognone.com/sites/default/files/externals/3f00a578a64d9197e1f6ad452ef7df37.png\" ></p>\n<p>บริษัทอื่นๆ ที่ระบุชื่อว่าใช้ Flutter มีตั้งแต่ Amazon, Adobe, Alibaba, eBay, Square, WeChat, Grab เป็นต้น</p>\n<p>ที่มา - <a href=\"https://developers.googleblog.com/2021/03/announcing-flutter-2.html\">Google</a>, <a href=\"https://devblogs.microsoft.com/surface-duo/flutter-dual-screen-foldable/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/flutter\">Flutter</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/surface-duo\">Surface Duo</a></div><div class=\"field-item odd\"><a href=\"/topics/canonical\">Canonical</a></div><div class=\"field-item even\"><a href=\"/topics/toyota\">Toyota</a></div><div class=\"field-item odd\"><a href=\"/topics/development\">Development</a></div><div class=\"field-item even\"><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32162ef432a72464ddf4db6e804900749fbcd7db0b00605d61b2d3be71be8233","category":"Thai"}