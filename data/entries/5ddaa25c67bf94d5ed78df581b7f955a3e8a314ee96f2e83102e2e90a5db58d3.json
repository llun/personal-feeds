{"title":"Bioware หยุดพัฒนา Anthem แล้ว หันไปโฟกัส Dragon Age, Mass Effect และ Star Wars: The Old Republic แทน","link":"https://www.blognone.com/node/121381","date":1614224711000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Christian Dailey ผู้อำนวยการสร้างเกมของ Bioware Austin ลงประกาศในบล็อกของ Bioware เพื่อสื่อสารกับผู้เล่นโดยตรงว่าทีมงานจะหยุดพัฒนาแพทช์ต่อไปของ Anthem หรือ Anthem NEXT แล้ว และกล่าวว่าการระบาดของ COVID-19 ในปี 2020 ที่ผ่านมา ส่งผลต่อประสิทธิภาพในการทำงาน และทำให้สิ่งที่ทีมงานเคยวางแผนไว้ ไม่สามารถเกิดขึ้นได้</p>\n<p>Daily ระบุว่าเขารู้ว่ามันน่าผิดหวัง ทั้งกับผู้เล่นและทีมงาน เพราะ Anthem เป็นเกมที่ทำให้เขาได้เข้ามาร่วมงานกับ Bioware และช่วงเวลาสองปีที่เขาอยู่กับเกมนี้ เป็นช่วงเวลาที่ท้าทายและมอบประสบการณ์อันมีค่าให้กับเขามากที่สุดนับตั้งแต่เขาทำงานในวงการนี้มา</p>\n<p>นอกจากนี้เขายังระบุว่าทีมงานเตรียมโฟกัสกับเกม Dragon Age, และ Mass Effect ภาคต่อไป รวมถึงการพัฒนาเกมออนไลน์ Star Wars: The Old Republic ต่อด้วย และขอขอบคุณสมาชิกชมชน Anthem ที่อยู่ด้วยกันมาตลอดระยะเวลาที่ผ่านมา</p>\n<p>Anthem เป็นเกมที่ใช้โมเดลทำเงินแบบ “เกมในรูปแบบบริการ” (game as a service) หรือเกมที่จะพัฒนาไปเรื่อยๆ เหมือนเป็นบริการหนึ่ง เพื่อทำเงินต่อเนื่องได้ในระยะยาว แต่เปิดตัวได้ไม่ดีนัก และทำคะแนน  Metacritic ไปได้เพียง <a href=\"https://www.metacritic.com/game/pc/anthem\">59/100 คะแนน</a> ถือเป็นจุดด่างพร้อยของ Bioware ที่สร้างเกม RPG แบบเนื้อเรื่องที่มีคุณภาพมามากมาย และ Jason Schreier จาก Kotaku (ปัจจุบันอยู่ Bloomberg) เคยเขียน<a href=\"https://www.blognone.com/node/109034\">บทความเล่าถึงเบื้องหลังของปัญหา</a>นี้ไว้</p>\n<p>ที่มา - <a href=\"https://blog.bioware.com/2021/02/24/anthem-update/\">Bioware Blog</a></p>\n<p><img src=\"https://www.blognone.com/sites/default/files/externals/c8a5e5428e1ec355dc2fb51cf29fc0a8.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/anthem\">Anthem</a></div><div class=\"field-item odd\"><a href=\"/topics/bioware\">BioWare</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ddaa25c67bf94d5ed78df581b7f955a3e8a314ee96f2e83102e2e90a5db58d3","category":"Thai"}