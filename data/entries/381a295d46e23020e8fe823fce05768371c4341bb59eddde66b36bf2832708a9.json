{"title":"Deno ออกรุ่น 1.9 เตรียมย้าย HTTP Server ไปยัง Rust, ขอสิทธิ์เพิ่มระหว่างรันได้","link":"https://www.blognone.com/node/122210","date":1618561096000,"content":"<div><div><div><p>Deno รันไทม์สำหรับรันจาวาสคริปต์บนเซิร์ฟเวอร์ คู่แข่ง NodeJS ออกเวอร์ชั่น 1.9 โดยมีฟีเจอร์ใหญ่คือการเตรียมเปลี่ยน HTTP Server ในตัว จากเดิมที่เป็นเซิร์ฟเวอร์เขียนด้วย TypeScript มาเป็น<a href=\"https://hyper.rs/\">โครงการ Hyper</a> ที่เป็นภาษา Rust (ตัว Deno เองเป็น Rust อยู่แล้ว)</p>\n<p>การเปลี่ยเซิร์ฟเวอร์ใหม่ทำให้ Deno จะรองรับ HTTP/2 ไปด้วย และประสิทธิภาพยังดีขึ้นถึง 48% จากการทดสอบตอบกลับด้วยข้อความ Hello World อย่างเดียว แต่ตอนนี้ฟีเจอร์นี้ยังปิดไว้เป็นค่าเริ่มต้น ต้องเปิดด้วยออปชั่น <code>--unstable</code> เท่านั้น</p>\n<p>ฟีเจอร์อื่นๆ เช่น</p>\n<ul>\n<li>ปรับปรุงประสิทธิภาพการเรียกโค้ดภาษา Rust</li>\n<li>รองรับ Blob URL</li>\n<li>จำกัดสิทธิการอ่านตัวแปร environment ให้อ่านได้บางตัวแปร และจำกัดสิทธิการรันโปรแกรมภายนอกให้รันเฉพาะโปรแกรมที่กำหนด</li>\n<li>ขอสิทธิเพิ่มเติมระหว่างการรันได้ ใช้สำหรับการรันสคริปต์ต่างๆ เช่น สคริปต์ติดตั้งโปรแกรม</li>\n</ul>\n<p>ที่มา - <a href=\"https://deno.com/blog/v1.9\">Deno Blog</a></p>\n<p><img src=\"https://www.blognone.com/sites/default/files/externals/5db34c1094885c9546a29fd7df174fea.jpg\" /></p>\n</div></div></div><div><div>Topics: </div><div><div><a href=\"/topics/deno\">Deno</a></div><div><a href=\"/topics/open-source\">Open Source</a></div><div><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"381a295d46e23020e8fe823fce05768371c4341bb59eddde66b36bf2832708a9","category":"Thai"}