{"title":"กูเกิลเปิดตัว Shopping Graph ชุดข้อมูลทุกอย่างเกี่ยวกับสินค้า เพื่อให้ผู้ใช้เจอสินค้าที่ต้องการบนกูเกิล","link":"https://www.blognone.com/node/122747","date":1621393683000,"content":"<div><div><div><p>ในงาน Google I/O กูเกิลเปิดให้รายละเอียดเพิ่มเติมเกี่ยวกับโปรเจกต์ Shopping Graph เป็นชุดข้อมูลใหญ่เพื่อให้ผู้ใช้หาสินค้าต่างๆ บนแพลตฟอร์มกูเกิลเจอง่ายขึ้น เป็นการดึงข้อมูลสินค้าและราคาจากเว็บไซต์ต่างๆ, วิดีโอ และข้อมูลผลิตภัณฑ์ที่ดึงมาจากแบรนด์และผู้ค้าปลีกโดยตรงเพื่อช่วยให้ข้อมูลแก่ผู้ซื้อของออนไลน์ได้ดีขึ้น</p>\n<p>ยกตัวอย่างเช่น เมื่อดูรูปภาพใน Google Photos กูเกิลจะสามารถแสดงคำแนะนำให้ค้นหารูปภาพโดยใช้ Google Lens เพื่อช่วยหาสินค้าในรูปภาพที่มีขายตามแพลตฟอร์มต่างๆ ของกูเกิล และเมื่อต้นปีที่ผ่านมานี้เองที่กูเกิลทดสอบฟีเจอร์อีคอมเมิร์ซใน YouTube สามารถกดซื้อสินค้าที่ครีเอเตอร์แนะนำได้โดยตรงบน YouTube เป็นต้น</p>\n<p><img src=\"https://www.blognone.com/sites/default/files/externals/8fe5b84e7b604d21a8c53b2507b33ccc.png\" /></p>\n<p>การทำเช่นนี้ได้ กูเกิลต้องมีชุดข้อมูลมากพอ ซึ่งการที่กูเกิลเปิดให้<a href=\"https://www.blognone.com/node/115960\">ธุรกิจมาเปิดหน้าร้านฟรีบน Google Shopping</a> ทำให้ได้ข้อมูลมหาศาล นอกจากนี้กูเกิลยังประกาศร่วมมือกับ Shopify ผู้ให้บริการซอฟต์แวร์สำหรับเปิดร้านค้าออนไลน์ ในการดึงผู้ขายกว่า 1.7 ล้านรายมาทำหน้าร้านบนกูเกิล กูเกิลบอกด้วยว่าตั้งแต่เปิดให้ธุรกิจสร้างหน้าร้านฟรีบน Google Shopping พบว่าขนาดแคตตาล็อกสินค้าเพิ่มขึ้น 70% และผู้ขายเพิ่มขึ้น 80%</p>\n<p>นอกจากนี้ กูเกิลยังเพิ่มโมดูลใหม่ใน Google Chrome คือ Your Carts เก็บรายการสินค้าที่สั่งในตะกร้าไว้แต่ยังไม่ได้กดสั่งซื้อ หรือยังไม่พร้มจะซื้อในขณะนั้น เมื่อตัดสินใจจะซื้อก็กดเข้ามาที่ Your Carts ได้ทันที</p>\n<p><img src=\"https://www.blognone.com/sites/default/files/externals/665917f22d19eb020d9eb8750d01325f.png\" /></p>\n<p>ที่มา - <a href=\"https://techcrunch.com/2021/05/18/google-partners-with-shopify-on-online-shopping-expansion/\">TechCrunch</a>, <a href=\"https://blog.google/products/shopping/more-ways-to-shop/\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/e-commerce\">E-commerce</a></div><div><a href=\"/topics/shopify\">Shopify</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f54ee72e6e733fa83b56162e16f4571ff429d3c8e0ba407a881d6f5344b0462","category":"Thai"}