{"title":"[ลือ] ยอดผู้เล่น Stadia ไม่เข้าเป้า ต่ำจากเป้าหมายของกูเกิลเป็นหลักหลายแสนคน","link":"https://www.blognone.com/node/121429","date":1614402918000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bloomberg รายงานข่าวว่า Stadia มียอดผู้เล่นน้อยกว่าเป้าที่กูเกิลตั้งไว้ \"เป็นหลักหลายแสนคน\" (hundreds of thousands) และบริษัทผลิตตัวคอนโทรลเลอร์มาเยอะเกินไป จนต้องมาไล่แจกฟรีในภายหลัง</p>\n<p>ปัญหาสำคัญคงมาจากตัว Stadia เองที่ช่วงแรกมีเกมน้อย ขาดฟีเจอร์หลายอย่างที่เคยสัญญาไว้ อีกทั้งโมเดลการคิดเงินจำเป็นต้องให้ผู้เล่นมาซื้อเกมใหม่บน Stadia อีกรอบ แทนการเหมาจ่ายรายเดือนแบบที่ Xbox Game Pass ทำ หรือที่ลูกค้าคุ้นเคยมาจาก Netflix</p>\n<p>Stadia ยังใช้แนวทางการเปิดตัวที่ต่างไปจากบริการอื่นๆ ของกูเกิล ที่มักทดสอบ Beta เป็นระยะเวลานานมากๆ กว่าจะพร้อมแล้วค่อยเปิดตัวจริงจัง (Gmail อยู่ในระยะ Beta นานถึง 5 ปี) แต่ Phil Harrison หัวหน้าทีมที่มาจากโลกคอนโซล กลับใช้วิธีเปิดตัวยิ่งใหญ่ โชว์ฟีเจอร์แบบจัดเต็มก่อน สุดท้ายเมื่อกลับทำไม่ได้อย่างที่พูดไว้ (เช่น การดูคลิป YouTube แล้วกระโดดเข้ามาเล่นใน Stadia ก็ยังไม่เกิดขึ้นมา 2 ปีแล้ว) ทำให้ผู้เล่นผิดหวัง</p>\n<p><img alt=\"No Description\" src=\"https://www.blognone.com/sites/default/files/externals/79305d772ba8765c03677eec9776526c.jpg\" ></p>\n<p>ที่มา - <a href=\"https://www.bloomberg.com/news/articles/2021-02-26/google-video-game-unit-stadia-struggled-to-be-googley-enough\">Bloomberg</a>, ภาพจาก <a href=\"https://twitter.com/GoogleStadia/status/1353794778811363328\">Stadia</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/stadia\">Stadia</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/games\">Games</a></div><div class=\"field-item odd\"><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5aaf235be9a1134314872621210fbd888340af32971c0a005a413da97421133","category":"Thai"}