{"title":"[ลือ] Jio ค่ายมือถือยักษ์ใหญ่ในอินเดีย เตรียมเปิดตัวโน้ตบุ๊กราคาถูกรัน Android อาจชื่อ JioBook","link":"https://www.blognone.com/node/121606","date":1615299549000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Jio หรือชื่อเต็มๆ Reliance Jio Infocomm Limited บริษัทโทรคมนาคมเจ้าใหญ่ของอินเดีย ที่เป็นค่ายมือถือนอกประเทศจีนรายแรก ที่มี<a href=\"https://www.blognone.com/node/119357\">ยอดผู้ใช้เกิน 400 ล้านคน</a>ไปเมื่อเดือนตุลาคม 2020 ที่ผ่านมา และมี<a href=\"https://telecom.economictimes.indiatimes.com/news/reliance-jio-in-talks-with-qualcomm-to-launch-laptops-with-cellular-connectivity/63713226\">ข่าวว่าเตรียมทำโน้ตบุ๊กมาตั้งแต่ปี 2018</a> ตอนนี้เริ่มพัฒนาโน้ตบุ๊กตัวแรกแล้ว โดยอยู่ในขั้นเครื่องต้นแบบ และคาดว่าจะใช้ JioBook ให้ชื่อสอดคล้องกับมือถือ JioPhone ของบริษัท</p>\n<p>เว็บไซต์ XDA Developers ได้รับเอกสารไม่ระบุที่มา แต่มีข้อมูลว่า Jio ร่วมมือกับ Bluebank Communication Technology จากประเทศจีน พัฒนาโน้ตบุ๊กรุ่นใหม่นี้อยู่ ซึ่งโน้ตบุ๊กรุ่นนี้จะใช้ชิป Snapdragon 665 มีชิปโมเด็ม Snapdragon X12 รองรับ 4G LTE ในตัว และรัน Android ที่นำมาปรับแต่งเอง ในชื่อเฉพาะว่า JioOS</p>\n<p>XDA ยังไม่มีข้อมูลขนาดหน้าจอ แต่พบข้อมูลในเฟิร์มแวร์ว่าจะมีความละเอียดจออยู่ที่ 1366x768 พิกเซล และเครื่องที่ Bluebank ทดสอบ มีทั้งรุ่น แรม LPDDR4X 2GB คู่กับหน่วยความจำภายใน eMMC ขนาด 32GB และรุ่น 4GB of แรม LPDDR4X 4GB คู่กับหน่วยความจำภายใน eMMC 5.1 ขนาด 64GB อาจใช้พอร์ตเชื่อมต่อ mini HDMI รองรับ Wi-Fi 2.4Ghz และ 5.0GHz มี accelerometer สามแกน และชิปเสียง Qualcomm</p>\n<p><img alt=\"No Description\" src=\"https://www.blognone.com/sites/default/files/externals/a5bbf6ece9dbd5147f49b182894977d9.png\" ><em>ภาพต้นแบบ JioBook รุ่น EVT (Engineering Validation Test) จาก <a href=\"https://www.xda-developers.com/jiobook-by-reliance-jio-jioos-rumor/\">XDA Devs</a></em></p>\n<p>เครื่องรุ่นทดสอบรันยังรัน Android 10 เวอร์ชั่นคลีน แต่มาพร้อมกับแอป JioStore, JioMeet, JioPages, และ Jio’s ad services รวมถึงมีแอป Microsoft Teams, Edge, และ Office ติดตั้งมาให้อีกด้วย แต่ยังไม่แน่ชัดว่าแอปเหล่านี้จะติดเครื่องวางขายจริงไปด้วยหรือไม่ แต่น่าจะมีแอปจาก Google และมาพร้อมกับ Google Mobile Services</p>\n<p>XDA เปิดเผยข้อมูลเพิ่มเติมในเอกสารว่า Jiobook เริ่มพัฒนาในเดือนกันยายน 2020 ปัจจุบันยังเป็นเครื่องต้น EVT (Engineering Validation Test) แบบที่ใช้คีย์บอร์ดรีไซเคิลจากโน้ตบุ๊กรุ่นอื่น ที่ยังมีปุ่ม Windows อยู่ และเตรียมเข้าสู่การทดสอบขั้น Product Validation Test ในเดือนเมษายนนี้ ยังไม่มีช่วงวันวางจำหน่ายที่แน่นอน แต่น่าจะวางจำหน่ายในราคาถูก และเริ่มวางขายในประเทศอินเดีย</p>\n<p>ที่มา - <a href=\"https://www.xda-developers.com/jiobook-by-reliance-jio-jioos-rumor/\">XDA Developers</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/jio\">Jio</a></div><div class=\"field-item odd\"><a href=\"/topics/notebook\">Notebook</a></div><div class=\"field-item even\"><a href=\"/topics/android\">Android</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a1d9ab373e96744b3480b55863267796165b0a68e7a8481d161b5c06d914052","category":"Thai"}