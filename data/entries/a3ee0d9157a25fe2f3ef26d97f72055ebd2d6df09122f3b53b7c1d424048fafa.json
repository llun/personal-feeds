{"title":"Cloudflare Stream เพิ่มบริการผูกวิดีโอเข้ากับ NFT เปิดทางขายคอนเทนต์ขนาดใหญ่","link":"https://www.blognone.com/node/122237","date":1618807171000,"content":"<div><div><div><p>Cloudflare Stream เป็นบริการโฮสต์วิดีโอแบบคิดค่าโฮสต์ตามระยะเวลารับชม (ค่าสตรีม 1 ดอลลาร์ต่อ 1,000 นาที และค่าเก็บไฟล์ 5 ดอลลาร์ต่อ 1,000 นาทีต่อเดือน)  สัปดาห์ที่ผ่านมา ทาง Cloudflare ก็เพิ่มฟีเจอร์ใหม่ ให้วิดีโอบน Cloudflare Stream สามารถผูกเข้ากับ NFT ไว้ขายคอนเทนต์ได้</p>\n<p>วิดีโอหรืออนิเมชั่นเป็นคอนเทนต์อีกกลุ่มที่ได้รับความนิยมซื้อขายกันเป็น NFT ค่อนข้างมาก ทาง Cloudflare ระบุว่าคอนเทนต์เหล่านี้มักมีขนาดเล็กหรือเป็นวิดีโอสั้นๆ ส่วนหนึ่งเป็นเพราะการเก็บคอนเทนต์บนแพลตฟอร์มเช่น IPFS นั้นทำได้ลำบาก การใช้ Cloudflare Stream ทำให้สามารถโฮสต์วิดีโอขนาดใหญ่ๆ ได้ง่ายขึ้น</p>\n<p>เมื่อวิดีโอถูกผูกเข้ากับ NFT แล้วทาง Cloudflare จะตรวจสอบเจ้าของวิดีโอโดยอัตโนมัติผ่านทาง Cloudflare Ethereum Gateway และจะโอนวิดีโอไปยังบัญชี Cloudflare ของเจ้าของใหม่เมื่อมีการซื้อขายได้เอง</p>\n<p>ที่มา - <a href=\"https://blog.cloudflare.com/cloudflare-stream-now-supports-nfts/\">Cloudflare Blog</a></p>\n<p><img src=\"https://blog.cloudflare.com/content/images/2021/04/image5-9.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/nft\">NFT</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3ee0d9157a25fe2f3ef26d97f72055ebd2d6df09122f3b53b7c1d424048fafa","category":"Thai"}