{"title":"Microsoft Office เลิกใช้ฟอนต์ Calibri เป็นดีฟอลต์ เตรียมเลือกใหม่จากฟอนต์ใหม่ 5 ตัว","link":"https://www.blognone.com/node/122421","date":1619674996000,"content":"<div><div><div><p>ไมโครซอฟท์ประกาศเลิกใช้ฟอนต์ Calibri ที่เป็นดีฟอลต์ของ Microsoft Office มาตั้งแต่ปี 2007 (มาแทน Times New Roman ในยุคก่อนหน้านั้น)</p>\n<p>ส่วนฟอนต์ตัวใหม่ที่จะมาเป็นดีฟอลต์ของ Office แทน ตอนนี้มีตัวเลือก 5 แบบ เป็นฟอนต์ใหม่ทั้งหมด ได้แก่ Tenorite, Bierstadt, Skeena, Seaford, Grandview ฟอนต์ทุกตัวเป็นแบบไม่มีเชิง (sans-serif) แต่มีสไตล์ที่แตกต่างกันไป</p>\n<p>ไมโครซอฟท์จะทดสอบฟอนต์ใหม่ชุดนี้ไปอีกสักระยะหนึ่ง รับฟังความเห็นจากผู้ใช้ แล้วเลือก 1 ตัวที่ชนะเพื่อเป็นฟอนต์ดีฟอลต์ตัวใหม่ของ Office แทน</p>\n<p>ผู้ใช้ที่สนใจฟอนต์ใหม่ สามารถทดสอบได้แล้วจาก<a href=\"https://support.microsoft.com/en-us/office/cloud-fonts-in-office-f7b009fe-037f-45ed-a556-b5fe6ede6adb?ui=en-us&amp;rs=en-us&amp;ad=us\">ฟีเจอร์ Cloud Fonts ของ Office</a></p>\n<p><img src=\"https://www.blognone.com/sites/default/files/externals/04852ab85d97f337dc605aed7f5f4566.jpg\" /></p>\n<p>ที่มา - <a href=\"https://www.microsoft.com/en-us/microsoft-365/blog/2021/04/28/beyond-calibri-finding-microsofts-next-default-font/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/font\">Font</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec30d02911580821e4dea2ccf6d93a252fa4d6b2c6e3cf7d25283dfcabbccf8d","category":"Thai"}