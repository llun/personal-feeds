{"title":"X.Org ย้ายระบบขึ้นคลาวด์ เจอปัญหาค่าคลาวด์แพง, ปรับแต่ง-ย้ายค่าย ช่วยลดได้ 6 เท่า","link":"https://www.blognone.com/node/121912","date":1616985544000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>X.Org Foundation หน่วยงานที่รับผิดชอบการพัฒนาระบบ X Window (X11) และซอฟต์แวร์ที่เกี่ยวข้อง เช่น Wayland, ไดรเวอร์กราฟิก Mesa/Nouveau (<a href=\"https://www.freedesktop.org/wiki/Software/\">รายชื่อซอฟต์แวร์ทั้งหมด</a>) ตัดสินใจย้ายระบบเซิร์ฟเวอร์เดิมมาเป็นขึ้นคลาวด์ในปี 2017 แต่ก็พบเจอปัญหาที่หลายองค์กรเจอกันคือ \"ค่าคลาวด์แพง\" จนต้องหาวิธีปรับลดให้ค่าคลาวด์ลดลง</p>\n<p>X.Org ใช้ระบบ continuous integration (CI) เพื่อ build ซอฟต์แวร์จากซอร์สโค้ดเป็นไบนารีเพื่อแจกจ่ายให้สาธารณะใช้งาน โซลูชันของ X.Org คือใช้ซอฟต์แวร์ GitLab เวอร์ชันโอเพนซอร์ส รันบนคลาวด์ Google Compute Engine แต่พบว่าค่าใช้จ่ายแพงถึง 6,000 ดอลลาร์ต่อเดือน (ประมาณ 2 แสนบาท) หรือ 75,000 ดอลลาร์ต่อปี (ประมาณ 2.4 ล้านบาท) ถึงแม้กูเกิลสปอนเซอร์เครดิตให้ส่วนหนึ่ง (30,000 ดอลลาร์) แต่ก็ยังไม่พอใช้อยู่ดี</p>\n<p><img alt=\"No Description\" src=\"https://www.blognone.com/sites/default/files/externals/94aff82f3a81bed8382a6ca1d2bf441c.png\" ></p>\n<p>ปัญหานี้ทำให้ X.Org ต้องหาทางปรับค่าใช้จ่ายลง ซึ่งแยกกันทำ 2 ทางคือ</p>\n<ul>\n<li>optimize ระบบคลาวด์ให้ค่าใช้จ่ายโดยรวมถูกลง ตั้งแต่การคอนฟิก RAID, ปรับแต่งอิมเมจ, ลดการใช้แบนด์วิดท์ ฯลฯ (รายละเอียดดูได้จากวิดีโอท้ายข่าว) ลดค่าใช้จ่ายลงได้ครึ่งหนึ่ง เหลือประมาณ 3,000 ดอลลาร์ต่อเดือน</li>\n<li>ย้ายออกจาก Google Cloud ไปใช้คลาวด์ยี่ห้ออื่นที่ราคาถูกกว่า ซึ่ง X.Org ตัดสินใจย้ายไปใช้คลาวด์ยี่ห้อ Packet (เพิ่งถูก Equinix ซื้อไป และเปลี่ยนชื่อเป็น Equinix Metal) ซึ่ง Packet ก็ช่วยสปอนเซอร์ค่าคลาวด์ให้อีกส่วนหนึ่ง ตอนนี้ย้ายเรียบร้อยแล้ว ลดค่าใช้จ่ายลงเหลือประมาณ 1,000 ดอลลาร์ต่อเดือน</li>\n</ul>\n<p>รายละเอียดเรื่องการย้ายคลาวด์ อยู่ช่วงนาทีที่ 75 ในคลิป หรือ <a href=\"https://xdc2020.x.org/event/9/contributions/614/attachments/710/1310/XDC2020_-_gitlab_fdo.pdf\">อ่านได้จากสไลด์</a> เผื่อเป็นแนวทางให้แอดมินองค์กรอื่นๆ</p>\n<iframe width=\"640\" height=\"360\" src=\"https://www.youtube.com/embed/C3gltQa-SiM\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.phoronix.com/scan.php?page=news_item&amp;px=XOrg-Cost-Less-Cloud\">Phoronix (1)</a>, <a href=\"https://www.phoronix.com/scan.php?page=news_item&amp;px=Xorg-2020-Cloud-Under-Control\">Phoronix (2)</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xorg-foundation\">X.Org Foundation</a></div><div class=\"field-item odd\"><a href=\"/topics/cloud-computing\">Cloud Computing</a></div><div class=\"field-item even\"><a href=\"/topics/enterprise\">Enterprise</a></div><div class=\"field-item odd\"><a href=\"/topics/equinix\">Equinix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3d639bad09dd7dd7f7429b0abe035404062063f07ed86a53322eba828c492d87","category":"Thai"}