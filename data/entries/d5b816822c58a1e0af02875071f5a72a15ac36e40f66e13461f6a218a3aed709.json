{"title":"NVIDIA เปิดตัวชิป Atlan สำหรับรถยนต์  เสนอรวมคอมพิวเตอร์ในรถเข้าด้วยกัน","link":"https://www.blognone.com/node/122158","date":1618279813000,"content":"<div><div><div><p>NVIDIA เปิดตัว Atlan ชิปรุ่นต่อไปสำหรับรถยนต์ เป็นการอัพเกรดจากชิป Orin ที่เปิดตัวไปเมื่อปลายปี 2020 แต่ยังต้องรออีกหลายปีจึงมีรถยนต์ใช้งานจริง</p>\n<p>Atlan มีพลังประมวลผล 1,000TOPS หรือประมาณ 100 คะแนนจากการทดสอบ SPEC 2017 Integer Rate (<a href=\"https://www.amd.com/en/processors/epyc-world-records\">เทียบกับซีพียู EPYC</a>  รุ่นล่าสุดได้ประมาณ 424-452 คะแนน) ภายในชิป ตัวซีพียูเป็น Grace และส่วนกราฟิกเป็น Ampere และมีส่วน BlueField สำหรับรักษาความปลอดภัย</p>\n<p>ชิป Orin ที่เปิดตัวก่อนหน้านี้จะเริ่มใช้งานใน Volvo XC90 ที่จะเปิดตัวปี 2022 ส่วน Atlan จะเริ่มส่งมอบตัวอย่างได้ในปี 2023 และน่าจะมีรถยนต์ใช้งานจริงในปี 2025</p>\n<p>ในงานเดียวกัน Jensen Huang ซีอีโอ NVIDIA ยังระบุว่าพลังประมวลของชิปสำหรับรถยนต์ทุกวันนี้เพียงพอสำหรับการรวมฟังก์ชั่นงานหลายด้านเข้าด้วยกัน เชน ระบบรถอัตโนมัติ, ระบบความบันเทิงในรถ, การติดตามความพร้อมของคนขับ โดยแยกแต่ละแอปพลิเคชั่นออกจากกัน โดยชิป Orin นั้นรองรับระบบปฎิบัติการทั้ง QNX, ลินุกซ์, และแอนดรอยด์อยู่แล้ว และการรันโหลดงานคนละประเภทก็สามารถแยกส่วนออกจากกันเพื่อความปลอดภัย สามารถอัพเดตแยกทีละส่วนได้โดยไม่ต้องบูตทั้งระบบ</p>\n<p>ที่มา - <a href=\"https://blogs.nvidia.com/blog/2021/04/12/nvidia-drive-atlan-autonomous-vehicle-platform/\">NVIDIA</a></p>\n<p><img src=\"https://www.blognone.com/sites/default/files/externals/d1caa500ef4fedbba7b3c92e3eea3827.jpeg\" /></p>\n<p><img src=\"https://www.blognone.com/sites/default/files/externals/480de4172ec88b5c776355dba0548ce5.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/autonomous\">Autonomous</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5b816822c58a1e0af02875071f5a72a15ac36e40f66e13461f6a218a3aed709","category":"Thai"}