{"title":"ไมโครซอฟท์ปล่อยอัพเดตเคอร์เนลลินุกซ์สำหรับ WSL อ่านไฟล์จากดิสก์เข้ารหัสได้","link":"https://www.blognone.com/node/122218","date":1618656158000,"content":"<div><div><div><p>ไมโครซอฟท์ปล่อยอัพเดตเคอร์เนลลินุกซ์เป็นเวอร์ชั่น <a href=\"https://github.com/microsoft/WSL2-Linux-Kernel/releases/tag/linux-msft-wsl-5.10.16.3\">5.10.16.3</a> สำหรับผู้ใช้ Windows Insider นอกจากจะได้รับฟีเจอร์เคอร์เนลตามปกติแล้วยังมีฟีเจอร์สำคัญคือการอ่านดิสก์เข้ารหัส LUKS ที่นิยมใช้งานกันในลินุกซ์</p>\n<p>ฟีเจอร์นี้ทำให้วินโดวส์สามารถอ่านไฟล์จากดิสก์เข้ารหัสไปได้ด้วยผ่านทางฟีเจอร์ <code>wsl --mount</code> ที่<a href=\"https://www.blognone.com/node/118386\">เปิดตัวปีที่แล้ว</a> คำสั่งที่ใช้ถอดรหัสนั้นเป็น <code>cryptsetup</code> เหมือนบนลินุกซ์ปกติ</p>\n<p>สำหรับผู้ใช้ WSL ปัจจุบัน เคอร์เนลเวอร์ชั่นนี้ยังแก้บั๊กการซิงก์นาฬิกาที่ทำให้เวลาบน WSL ไม่ตรงกับเวลาจริงอีกด้วย</p>\n<p>สำหรับผู้ใช้ที่ไม่ได้เข้าโครงการ Windows Insider ทีมงานระบุว่าต้องรอให้ทดสอบจนมั่นใจก่อนจึงปล่อยให้ผู้ใช้ทั่วไป</p>\n<p>ที่มา - <a href=\"https://devblogs.microsoft.com/commandline/servicing-the-windows-subsystem-for-linux-wsl-2-linux-kernel/\">Windows Dev Blog</a></p>\n<p><img src=\"https://www.blognone.com/sites/default/files/externals/1187fa63df01dcdace8940b2598aa1c9.png\" /></p>\n</div></div></div><div><div>Topics: </div><div><div><a href=\"/topics/wsl\">WSL</a></div><div><a href=\"/topics/microsoft\">Microsoft</a></div><div><a href=\"/topics/linux\">Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54228e3d59976efa48e188c2c4b77d07e0cc09afec520555b196415181ba70ca","category":"Thai"}