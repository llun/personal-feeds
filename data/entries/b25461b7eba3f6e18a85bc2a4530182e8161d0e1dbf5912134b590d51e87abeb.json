{"title":"สงครามสตรีมมิ่งเดือด Netflix ทำข้อตกลงสร้างหนังกับสตูดิโอของผู้กำกับดัง Steven Spielberg","link":"https://www.blognone.com/node/123319","date":1624323917000,"content":"<div><div><div><p>ถือเป็นอีกความเคลื่อนไหวสำคัญในวงการฮอลลีวูดเมื่อ Netflix ทำข้อตกลงสร้างหนังกับสตูดิโอ Amblin Partners ของ Steven Spielberg ผู้กำกับที่สร้างชื่อมากคนหนึ่งของวงการ ข้อตกลงคือทำหนังจำนวนหนึ่งออกฉายบน Netflix ซึ่งในแถลงการณ์ไม่ได้บอกจำนวนหนังและรายละเอียดอื่นเพิ่มเติม</p>\n<p>ก่อนหน้านี้ Amblin Partners สร้างหนังเรื่อง The Trial of the Chicago 7 ซึ่งเป็นหนังฉายบน Netflix มาแล้ว ถือเป็นหนึ่งในหนังของ Netflix ที่ประสบความสำเร็จ ได้เข้าชิง 6 รางวัลใน Academy Awards ครั้งที่ 93 และตอนนี้ก็กำลังร่วมกันสร้างหนัง Maestro</p>\n<p><img src=\"https://www.blognone.com/sites/default/files/externals/abf1544afc3310d2481da13a27d758db.jpg\" /></p>\n<p>อย่างไรก็ตาม ตัว Steven Spielberg เคยมีข่าวลือว่าเขาตั้งคำถามกับวงการสตรีมมิ่งไม่น้อย <a href=\"https://www.blognone.com/node/108457\">เขาพยายามเจรจากับหน่วยงาน Academy of Motion Picture Arts and Sciences จำกัดสิทธิ์หนังสตรีมมิ่งในการได้รางวัลออสการ์</a> แต่เขาก็ออกมาเผยทีหลังว่าไม่จริงผ่าน The New York Times เขาบอกว่า เขาอยากให้ผู้คนได้รับความบันเทิงในรูปแบบที่เหมาะกับพวกเขา ไม่ว่าจะเป็นจอใหญ่ หรือจอเล็ก สิ่งสำคัญคือทุกคนควรเข้าถึงหนังดีๆ ได้</p>\n<p>ด้านหนังของสคูดิโอ Amblin Partners ที่ประสบความสำเร็จก่อนหน้านี้คือ Green Book, 1917, The House With a Clock in Its Walls</p>\n<p>ที่มา - <a href=\"https://about.netflix.com/en/news/steven-spielbergs-amblin-partners-forms-netflix-film-partnership\">Netflix</a>, <a href=\"https://variety.com/2021/film/news/steven-spielberg-netflix-amblin-deal-1235001513/\">Variety</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/movie-0\">Movie</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b25461b7eba3f6e18a85bc2a4530182e8161d0e1dbf5912134b590d51e87abeb","category":"Thai"}