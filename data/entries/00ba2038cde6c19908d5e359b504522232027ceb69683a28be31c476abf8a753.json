{"title":"[ไม่ยืนยัน] โรงงานผลิต iPhone ของ Foxconn ในอินเดีย เหลือกำลังผลิตไม่ถึงครึ่ง เพราะพนักงานติดโควิด","link":"https://www.blognone.com/node/122628","date":1620743773000,"content":"<div><div><div><p>แหล่งข่าวไม่เปิดเผยที่มา ระบุกับ Reuters ว่าโรงงานผลิต iPhone ของ Foxconn ในรัฐทมิฬนาฑู ทางตอนใต้ของอินเดีย ที่ผลิตมือถือ iPhone ให้กับตลาดอินเดียเท่านั้น (ตลาดมือถืออินเดียใหญ่เป็นอันดับ 2 ของโลก) ตอนนี้เหลือกำลังผลิตไม่ถึง 50% เนื่องจากคนงานมากกว่า 100 คนติดเชื้อโควิด และโรงงานต้องออกคำสั่งห้ามเข้า</p>\n<p>แม้ Foxconn จะระบุกับ Reuters ในแถลงการว่ามีพนักงานบางส่วนติดเชื้อโควิดจริง และกำลังให้ความช่วยเหลือด้านการแพทย์แก่พนักงาน แต่ไม่ได้กล่าวถึงกำลังการผลิตที่ลดลง หรือจำนวนพนักงานที่ติดเชื้อที่แน่ชัด</p>\n<p>รัฐทมิฬนาฑูเป็นหนึ่งในรัฐที่ได้รับผลกระทบจากวิกฤตโควิดระลอกสองมากที่สุดรัฐหนึ่ง หน่วยงานรัฐมีคำสั่งล็อกดาวน์เต็มรูปแบบ หยุดให้บริการขนส่งสาธารณะ และสั่งปิดร้านค้าต่างๆ เพื่อพยายามชะลอการแพร่ระบาด ปัจจุบันอินเดียกำลังพบการระบาดรอบสองที่รุนแรงกว่ารอบแรก มียอดผู้ติดเชื้อสะสมกว่า 22.66 ล้านคน มียอดผู้เสียชีวิตกว่า 246,000 คน และผู้เชี่ยวชาญยังระบุว่าตัวเลขผู้เสียชีวิตที่แท้จริงน่าจะสูงกว่านี้</p>\n<p>ที่มา - <a href=\"https://www.reuters.com/technology/exclusive-foxconn-iphone-india-output-drops-50-amid-covid-surge-sources-2021-05-11/\">Reuters</a></p>\n<p><img src=\"https://www.blognone.com/sites/default/files/externals/82acf6531af9a71daaea66b090928691.jpg\" /></p>\n</div></div></div><div><div>Topics: </div><div><div><a href=\"/topics/foxconn\">Foxconn</a></div><div><a href=\"/topics/iphone\">iPhone</a></div><div><a href=\"/topics/india\">India</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00ba2038cde6c19908d5e359b504522232027ceb69683a28be31c476abf8a753","category":"Thai"}