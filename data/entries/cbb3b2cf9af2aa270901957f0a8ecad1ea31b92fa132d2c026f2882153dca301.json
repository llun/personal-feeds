{"title":"พบร้านค้าเริ่มวางขายการ์ด NVIDIA CMP สำหรับขุดเงินคริปโตโดยเฉพาะ ราคาเริ่มต้น 23,000 บาทที่พลัง 26MH/s","link":"https://www.blognone.com/node/121760","date":1616075591000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อเดือนที่แล้ว <a href=\"https://www.blognone.com/node/121269\">NVIDIA ประกาศชิป CMP สำหรับขุดเงินคริปโต</a>โดยเฉพาะพร้อมกับประกาศลดพลังแฮชของการ์ด RTX 3060Ti ลงครึ่งหนึ่งเพื่อแยกสินค้าตามประเภทการใช้งานออกจากกัน ตอนนี้ก็เริ่มมีรายงานการ์ด CMP 30HX รุ่นเล็กสุดออกมาวางขายกันแล้ว</p>\n<p>ร้านที่มาวางขายออนไลน์นี้คือ Microless ร้านค้าออนไลน์ในดูไบ ตั้งราคาการ์ด CMP 30HX ที่ 723.84 ดอลลาร์ หรือประมาณ 23,000 บาท ตามสเปคแล้วการ์ดรุ่นนี้จะมีพลังแฮชที่ 30MH/s (วัดจากการแฮช Ethereum) ทำให้ราคามันแพงกว่า RTX 3060Ti ที่เปิดราคามาเพียง 399 ดอลลาร์ ค่อนข้างมากแถมพลังแฮชต่ำกว่า</p>\n<p>ก่อนหน้านี้ NVIDIA เคยพยายามแยกให้กลุ่มเหมืองเงินคริปโตหันไปใช้การ์ด CMP โดยการบีบพลังแฮชที่ไดร์เวอร์ แต่<a href=\"https://www.blognone.com/node/121734\">บริษัทก็ทำไดร์เวอร์เวอร์ชั่นไม่ได้ล็อกพลังแฮชหลุดออกมา</a></p>\n<p>ที่มา - <a href=\"https://www.tomshardware.com/news/nvidia-cmp-30hx-mining-gpu-market-723-dollars\">Toms Hardware</a></p>\n<p><img alt=\"No Description\" src=\"https://www.blognone.com/sites/default/files/externals/697b19091d7e17894623547d23951de8.jpg\" ></p>\n<p>ภาพชิป CMP จาก NVIDIA</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nvidia\">NVIDIA</a></div><div class=\"field-item odd\"><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cbb3b2cf9af2aa270901957f0a8ecad1ea31b92fa132d2c026f2882153dca301","category":"Thai"}