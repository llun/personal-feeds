{"title":"[Bloomberg] ชิปรถขาดแคลนจนผู้ผลิตต้องตัดฟีเจอร์ฉลาดๆ ออก เช่น จอใหญ่, กระจกมองหลังอัจฉริยะ","link":"https://www.blognone.com/node/122599","date":1620623562000,"content":"<div><div><div><p>จากปัญหาชิปเซมิคอนดักเตอร์ขาดตลาด ส่งผลการผลิตรถยนต์นั้น Bloomberg รายงานว่า ผู้ผลิตบางราย ถึงขั้นต้องยอมตัดฟีเจอร์ด้านเทคโนโลยีออกในการผลิต เพื่อให้สามารถผลิตออกมาได้ทันความต้องการ</p>\n<p>Nissan ตัดระบบนำทางออกจากสินค้าหลายรายการ Ram แบรนด์รถกระบะ ตัดการมองกระจกหลังอัจฉริยะกระทบรถ 1,500 คัน ด้าน Renault ก็ตัดหน้าจอแสดงผลขนาดใหญ่หลังพวงมาลัยใน Arkana SUV ออก แม้เทรนด์โลกจะมุ่งไปทางรถ EV ที่มาพร้อมฟังก์ชั่นอัจฉริยะต่างๆ แต่ปัญหาชิปก็ทำให้ไม่สามารถผลิตได้ตามที่คาดหวังไว้</p>\n<p><img src=\"https://www.blognone.com/sites/default/files/externals/baa075e56c31854abcbd20f1a2f120a7.png\" /><br />\nภาพจาก Renault</p>\n<p>Kurt Sievers ซีอีโอ NXP Semiconductor NV ให้ความเห็นว่า การเปลี่ยนผ่านรถธรรมดามาสู่รถ EV เกิดขึ้นด้วยความเร็วกว่าที่คาดไว้ โดย NXP วางแผนที่จะจัดส่งชิปอัตโนมัติเพิ่มขึ้นอย่างน้อย 20% ในปีนี้ ด้าน Taiwan Semiconductor Manufacturing Co. ของไต้หวันก็ออกมาบอกว่าพยายามผลิตเพื่อให้ตอบความต้องการลูกค้า</p>\n<p>แต่ผู้ผลิตรถยนต์ก็ไม่สามารถรอได้ จำเป็นต้องผลิตและตัดบางฟีเจอร์ออก เพื่อให้การผลิตและการขายยังเดินหน้าต่อไปได้</p>\n<p>สถานการณ์ของอุตสาหกรรมรถยนต์มาจากหลายปัจจุย ไม่ว่าจะเป็นการวางแผนการผลิตผิดพลาดในช่วงเกิดโรคระบาดใหม่ๆ ความสามารถในการผลิตชิปที่มีจำกัด และถึงแม้บางประเทศเร่ิมฟื้นตัวจาก COVID-19 มีการสั่งซื้อ แต่ก็ยังมีปัญหาการจัดส่ง</p>\n<p>ที่มา - <a href=\"https://www.bloomberg.com/news/articles/2021-05-06/chip-shortage-forces-carmakers-to-strip-out-high-tech-features\">Bloomberg</a></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/nxp-semiconductors\">NXP Semiconductors</a></div><div><a href=\"/topics/car\">car</a></div><div><a href=\"/topics/nissan\">Nissan</a></div><div><a href=\"/topics/renault\">Renault</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5124c8470a981d48d9eebf2e116ff5d2ab8275f8587cd51bd4a92f24b5316297","category":"Thai"}