{"title":"Lenovo จับมือ Google แจก Stadia Pro ฟรี 3 เดือน พร้อมพีซีและโน้ตบุ๊กเกมมิ่ง","link":"https://www.blognone.com/node/121799","date":1616308379000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Lenovo ประกาศจับมือกับ Google แจกอายุสมาชิก Stadia Pro บริการเกมสตรีมมิ่งของ Google ฟรี 3 เดือน เมื่อซื้อโน้ตบุ๊กเกมมิ่งตระกูล Lenovo Legion หรือเกมมิ่งพีซี Ideapad รุ่นผลิตหลัง 5 เมษายน 2021 เป็นต้นไป สามารถเข้าไปกดรับสิทธิได้ในเมนู “My Software” ที่ติดมากับอุปกรณ์ Lenovo</p>\n<p>สมาชิก Stadia Pro จะสามารถเล่นเกมฟรี ที่เพิ่มเข้ามาใหม่ทุกเดือน คล้ายกับ PlayStation Plus (แต่ก็จะเล่นเกมฟรีในเดือนก่อนๆ ได้ด้วย) รวมถึงจะได้ส่วนลดในการซื้อเกมบนแพลตฟอร์ม Stadia</p>\n<p>โปรโมชั่นแถม 3 เดือนนี้ มีใน อเมริกาเหนือ ยุโรป และประเทศอื่นๆ รวม 22 ประเทศ อย่างไรก็ตาม Stadia ยังไม่เปิดให้บริการอย่างเป็นทางการในบ้านเรา แปลว่าในบ้านเราก็คงไม่มีโปรโมชั่นนี้ด้วยเช่นกัน</p>\n<p>อีกจุดสังเกตคือ Stadia หรือบริการเกมสตรีมมิ่งอื่นๆ มักมุ่งเป้าไปที่คอมพิวเตอร์รุ่นเก่า หรือคอมพิวเตอร์ที่สเปกไม่แรงพอเล่นเกมบนเครื่องได้ ดูไม่น่าจะแถมมากับเกมมิ่งพีซีที่เล่นเกมได้อยู่แล้วเท่าไร</p>\n<p>แคมเปญนี้ น่าจะเป็นแผนการตลาดของ Google ในการกระตุ้นยอดผู้ใช้ หลังมีข่าวว่า<a href=\"https://www.blognone.com/node/121429\">ยอดผู้เล่นต่ำกว่าเป้าหมายที่ Google วางไว้</a> และ<a href=\"https://www.blognone.com/node/120956\">สตูดิโอผลิตเกมของ Google เอง ก็โดนปิดทั้งหมด</a> ซึ่ง Lenovo เองก็คงยินดีให้ความร่วมมือกับดีลนี้ เพื่อกระตุ้นยอดขายเกมมิ่งโน้ตบุ๊กและพีซีเช่นกัน</p>\n<p>ที่มา - <a href=\"https://news.lenovo.com/pressroom/press-releases/lenovo-becomes-first-pc-company-to-announce-gaming-collaboration-with-stadia-pro/\">Lenovo</a></p>\n<p><img alt=\"No Description\" src=\"https://www.blognone.com/sites/default/files/externals/e489e22bea0ee64fd42b704591d447c6.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/stadia\">Stadia</a></div><div class=\"field-item odd\"><a href=\"/topics/lenovo\">Lenovo</a></div><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/game-streaming\">Game Streaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"29203d3a70cc4152099d16396c851fac5ad8e9a2b672382971d263725dedef0c","category":"Thai"}