{"title":"HMS สำหรับแอปรถยนต์ จะมาพร้อมกับ Benz S Class รุ่นปี 2021 คาดเฉพาะรถรุ่นในจีน","link":"https://www.blognone.com/node/121316","date":1613990593000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Yu Chengdong ซีอีโอของ Huawei Consumer ออกมาประกาศว่า Benz S Class รุ่นปี 2021 จะมาพร้อมกับบริการ Huawei Mobile Service (HMS) เพื่อใช้งานแอปแบบ quick application สำหรับรถยนต์ แปลว่าผู้ใช้ Benz S Class จะสามารถดาวน์โหลดและใช้งานแอป third-party เพื่อดูวิดีโอ อ่านข่าว หรือแม้แต่เล่นเกมได้ทันที</p>\n<p>ระบบ HMS for car ถูกสร้างโดยทีม Huawei Cloud Services สำหรับรถยนต์ ภายในจะประกอบด้วยร้านค้าแอป และผู้ช่วยอัจฉริยะของ Huawei ซึ่งแอปก็จะมาในรูปแบบ quick application services ทำให้ผู้ใช้สามารถดาวน์โหลดและใช้งานแอปได้ทันทีโดยไม่ต้องติดตั้ง</p>\n<p>แอปในรูปโปรโมตส่วนใหญ่ ยังเป็นแอปที่ได้รับความนิยมแค่ในตลาดจีน เช่น SF Express, Lychee และ Bilibili แต่คาดว่าน่าจะมีแอปอื่นๆ ที่มีบน Huawei App Gallery ด้วยเช่นกัน</p>\n<p>รถยนต์ที่จะมาพร้อมกับ HMS for car จะประกอบด้วย Benz S Class ปี 2021 รุ่น S400L, S450L, และ S500L ซึ่งจะมีหน้าจอ OLED ขนาด 12.8 นิ้ว ความละเอียด 1888×1728 อยู่ตรงกลางบนคอนโซลหน้า และมีระบบสั่งการด้วยเสียง รวมถึงรองรับการอัพเดตแบบ OTA</p>\n<p>ยังไม่มีข้อมูลว่า HMS for Car จะมาพร้อมรถที่วางจำหน่ายในต่างประเทศด้วยหรือไม่ แต่เบื้องต้นคาดว่าน่าจะมาพร้อมกับ Benz S Class ปี 2021 ที่วางจำหน่ายในประเทศจีนเท่านั้น</p>\n<p>ที่มา - <a href=\"https://www.huaweicentral.com/huawei-hms-for-car-quick-applications-will-launch-with-mercedes-benz-2021-s-class/\">Huawei Central</a></p>\n<p><img alt=\"No Description\" src=\"https://www.blognone.com/sites/default/files/externals/136ffed000875d9cd6fd7d4c9147ad2c.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/huawei\">Huawei</a></div><div class=\"field-item odd\"><a href=\"/topics/automobile\">Automobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1bd03a156ffa8e5237616158b47cd1b91449d9c1038583eafe98caafd800d201","category":"Thai"}