{"title":"[Strategy Analytics] สมาร์ทโฟน 5G ส่งมอบรวม 136 ล้านเครื่อง ในไตรมาสที่ผ่านมา Apple ครองส่วนแบ่งอันดับ 1","link":"https://www.blognone.com/node/123287","date":1624013958000,"content":"<div><div><div><p>บริษัทวิจัยตลาด Strategy Analytics รายงานภาพรวมการส่งมอบสมาร์ทโฟน 5G ในไตรมาสที่ 1 ปี 2021 จำนวนส่งมอบรวม 136 ล้านเครื่อง เพิ่มขึ้น 6% เมื่อเทียบกับไตรมาสที่ 4 ปี 2020 ตลาดที่มีความต้องการสินค้าสูงได้แก่ จีน อเมริกา และกลุ่มประเทศในยุโรปตะวันตก</p>\n<p>ส่วนแบ่งการตลาดแยกตามยี่ห้อ แอปเปิลมาเป็นอันดับ 1 ที่ 40.4 ล้านเครื่อง (29.8%) แต่ลดลงจากไตรมาส 4/2020 ที่ขายได้ 52.2 ล้านเครื่อง ตามด้วย OPPO, vivo, ซัมซุง และ Xiaomi ในลำดับที่ 2-5 ซึ่งทั้งหมดมีจำนวนส่งมอบเพิ่มขึ้นจากไตรมาส 4/2020</p>\n<p>นักวิเคราะห์จาก Strategy Analytics ให้ความเห็นว่าซัมซุงมีการเติบโตสูงที่สุดในกลุ่มผู้ผลิตสมาร์ทโฟน 5G เพิ่มขึ้นถึง 79% อย่างไรก็ตามซัมซุงมีปัญหาในการทำตลาดที่จีน ซึ่งเป็นตลาดสมาร์ทโฟน 5G ที่ใหญ่ที่สุดตอนนี้ ซึ่งก็เป็นผู้ผลิตของจีนที่ครองส่วนแบ่งตรงนี้อยู่</p>\n<p>ที่มา: <a href=\"https://news.strategyanalytics.com/press-releases/press-release-details/2021/Strategy-Analytics-Samsung-and-Vivo-are-Worlds-Fastest-Growing-5G-Smartphone-Vendors-in-Q1-2021/default.aspx\">Strategy Analytics</a></p>\n<p><img src=\"https://www.blognone.com/sites/default/files/externals/fd9179bd59efa3a8a6de8ca593cdda57.png\" /></p>\n<p><img src=\"https://www.blognone.com/sites/default/files/externals/f42d3d26e47e8b166d5280e5411cce72.jpg\" /></p>\n</div></div></div><div><div>Topics: </div><div><div><a href=\"/topics/strategy-analytics\">Strategy Analytics</a></div><div><a href=\"/topics/apple\">Apple</a></div><div><a href=\"/topics/5g\">5G</a></div><div><a href=\"/topics/smartphone\">Smartphone</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e07d7c440314373e25e724a64fc6a3c89f6d50fa60e0b8328ce3ae8d96bc998","category":"Thai"}