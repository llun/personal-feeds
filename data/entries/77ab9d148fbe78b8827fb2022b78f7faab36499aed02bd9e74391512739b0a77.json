{"title":"ไบเดนเสนอตั้งหน่วยวิจัยสุขภาพ ARPA-H ใช้โมเดลเดียวกับ DARPA ที่สร้างอินเทอร์เน็ต","link":"https://www.blognone.com/node/122454","date":1619764874000,"content":"<div><div><div><p>ประธานาธิบดีโจ ไบเดน แถลงผลงานต่อรัฐสภาสหรัฐในโอกาสทำงานครบ 100 วัน ประเด็นที่น่าสนใจคือเขาเสนอตั้งหน่วยงานวิจัยแบบเดียวกับ DARPA (Defense Advanced Research Projects Agency) ของกระทรวงกลาโหมสหรัฐ แต่มีภารกิจด้านสุขภาพและการแพทย์แทน</p>\n<p>ไบเดน อ้างถึงผลงานของ DARPA ที่ก่อตั้งในปี 1958 ว่าถึงแม้เป็นหน่วยงานด้านการทหาร มีภารกิจด้านความมั่นคง แต่ผลจากงานวิจัยของ DARPA ก็สร้างคุโณปการต่อโลกเทคโนโลยีหลายอย่าง เช่น อินเทอร์เน็ตและ GPS</p>\n<p>ในโอกาสที่สหรัฐต้องการเพิ่มงบวิจัยเพื่อแข่งกับประเทศอื่นๆ และประเด็นเรื่องสุขภาพกลายเป็นวาระหลักของโลก เขาจึงเสนอให้ตั้ง Advanced Research Projects Agency for health (ARPA-H) ขึ้นมาในลักษณะเดียวกัน โดยจะให้อยู่ภายใต้ National Institutes of Health ซึ่งเป็นหน่วยงานวิจัยด้านสาธารณสุขของสหรัฐ</p>\n<p>ในแผนงบประมาณของไบเดน ได้เสนอตั้ง ARPA-H ด้วยงบประมาณ 6.5 พันล้านดอลลาร์ และยังมีข้อเสนอตั้งอีกหน่วยงานแบบเดียวกันคือ ARPA-C สำหรับภารกิจด้าน climate crisis ภายใต้กระทรวงพลังงานสหรัฐด้วยเช่นกัน</p>\n<p>ข้อเสนอตั้ง ARPA-H ของไบเดน จำเป็นต้องผ่านการอนุมัติจากรัฐสภาสหรัฐก่อน</p>\n<p><img src=\"https://www.blognone.com/sites/default/files/externals/df65612310c605f751de9e9b059c5c48.jpg\" /></p>\n<p>ที่มา - <a href=\"https://www.whitehouse.gov/briefing-room/speeches-remarks/2021/04/28/remarks-as-prepared-for-delivery-by-president-biden-address-to-a-joint-session-of-congress/\">Whitehouse</a>, <a href=\"https://www.the-scientist.com/news-opinion/president-biden-proposes-the-creation-of-two-darpa-like-agencies-68660\">New Scientist</a></p>\n</div></div></div><div><div>Topics: </div><div><div><a href=\"/topics/darpa\">DARPA</a></div><div><a href=\"/topics/joe-biden\">Joe Biden</a></div><div><a href=\"/topics/research\">Research</a></div><div><a href=\"/topics/health\">Health</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77ab9d148fbe78b8827fb2022b78f7faab36499aed02bd9e74391512739b0a77","category":"Thai"}