{"title":"Honor เปิดตัวมือถือใหม่ Honor 50 Series, แยกบริษัทแล้วดี มี GMS แล้ว","link":"https://www.blognone.com/node/123255","date":1623903723000,"content":"<div><div><div><p>Honor <a href=\"https://www.blognone.com/node/120791\">ที่แยกตัวมาจาก Huawei เรียบร้อยแล้ว</a> เปิดตัวมือถือรุ่นใหม่ Honor 50 Series ที่มีการเปลี่ยนแปลงสำคัญคือ Google Mobile Services (GMS) กลับมาแล้ว</p>\n<p>Honor 50 Series ประกอบด้วยมือถือ 3 รุ่นย่อยได้แก่ Honor 50, Honor 50 Pro ที่สเปกใกล้เคียงกัน และ Honor 50 SE น้องเล็กรุ่นที่ลดสเปกลง</p>\n<p>Honor 50 และ Honor 50 Pro ใช้หน่วยประมวลผล Snapdragon 778G ตัวท็อปสุดของซีรีส์ 7xx ในตอนนี้, กล้องหลัง 4 ตัวเท่ากัน กล้องหลัก 108MP + กล้องมุมกว้าง 8MP + มาโคร 2MP + วัดระยะลึก 2MP</p>\n<p><img src=\"https://www.blognone.com/sites/default/files/externals/3490264c78ded0ab887be386fa6862e1.jpg\" /></p>\n<p>จุดต่างของรุ่นปกติกับรุ่น Pro มีด้วยกันดังนี้</p>\n<ul>\n<li>ขนาดหน้าจอ: รุ่นปกติ 6.57\", รุ่น Pro 6.72\" เป็นจอขอบโค้งเหมือนกัน อัตรารีเฟรช 120Hz ทัชแซมปลิง 300Hz</li>\n<li>กล้องหน้า: รุ่นปกติ 32MP, รุ่น Pro ใช้กล้องคู่ 32MP + 12MP มุมกว้าง 100 องศา</li>\n<li>แบตเตอรี่: รุ่นปกติ 4300mAh, รุ่น Pro 4000 mAh เล็กกว่าเล็กน้อย</li>\n<li>ชาร์จเร็ว: รุ่นปกติ 66W, รุ่น Pro 100W</li>\n</ul>\n<p>ราคาขายในจีนเริ่มที่ 2,699 หยวน (รุ่นปกติ) และ 3,699 หยวน (รุ่น Pro) เริ่มขายวันที่ 16 มิถุนายน และ Honor บอกว่าจะวางขาย Honor 50 ในหลายประเทศทั่วโลกด้วย แต่จากรายชื่อในภาพยังไม่มีประเทศไทย</p>\n<p><img src=\"https://www.blognone.com/sites/default/files/externals/530d6da3d242493d99a26e7a698d2ba1.jpg\" /></p>\n<blockquote><p>We did it! In 211 dedicated days we've independently come out with the <a href=\"https://twitter.com/hashtag/HONOR50Series?src=hash&amp;ref_src=twsrc%5Etfw\">#HONOR50Series</a>. Shanghai has seen it. Now it’s time for the rest of the world. <a href=\"https://t.co/tRT49Uv14H\">pic.twitter.com/tRT49Uv14H</a></p>\n<p>— HONOR (@Honorglobal) <a href=\"https://twitter.com/Honorglobal/status/1405177917311574020?ref_src=twsrc%5Etfw\">June 16, 2021</a></p></blockquote>\n<p>นอกจาก Honor 50 และ 50 Pro แล้วยังมีน้องเล็ก Honor 50 SE ใช้หน่วยประมวลผล MediaTek Dimensity 900, หน้าจอแบน 6.78\" 120Hz, กล้องหลัง 3 ตัว กล้องหลัก 108MP</p>\n<p>Honor 50 SE วางขายในจีน 2 กรกฎาคม ราคาเริ่มต้น 2,399 หยวน</p>\n<p>ที่มา - <a href=\"https://www.hihonor.com/global/news/honor-50-series/\">Honor</a>, <a href=\"https://www.gizchina.com/2021/06/16/honor-50-50-pro-50-se-launched-with-108mp-cameras-gms-support/\">GizChina</a></p>\n</div></div></div><div><div>Topics: </div><div><div><a href=\"/topics/honor\">Honor</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f030d4660b3715c6fa244e33387de747da92e68ef3c0c476a23fc6904f7494a7","category":"Thai"}