{"title":"ใกล้เข้ามาอีกนิด ไมโครซอฟท์ประกาศแผนตั้งศูนย์ข้อมูลในมาเลเซีย","link":"https://www.blognone.com/node/122249","date":1618849755000,"content":"<div><div><div><p>ไมโครซอฟท์ประกาศตั้งศูนย์ข้อมูลในประเทศมาเลเซีย ภายใต้โครงการ Bersama Malaysia (Together with Malaysia)</p>\n<p>ศูนย์ข้อมูลแห่งนี้จะถูกนับเป็นเขตใหม่ (region) ในระบบของ Azure, Microsoft 365, Dynamics 365, Power Platform และให้บริการ Azure Availability Zones ด้วย แต่ยังไม่ระบุกำหนดเวลาชัดเจนว่าจะพร้อมเริ่มให้บริการเมื่อใด</p>\n<p>นอกจากเรื่องศูนย์ข้อมูลแล้ว ไมโครซอฟท์ยังประกาศแผนการพัฒนาทักษะดิจิทัลให้คนมาเลเซีย 1 ล้านคนภายในปี 2023 ลักษณะเดียวกับ<a href=\"https://www.blognone.com/node/120148\">ที่เคยประกาศเรื่องนี้ในไทยในเดือนธันวาคม 2020</a></p>\n<p>เมื่อต้นปีนี้ <a href=\"https://www.blognone.com/node/121405\">ไมโครซอฟท์เพิ่งประกาศตั้งศูนย์ข้อมูลในอินโดนีเซีย</a> เท่ากับว่าตอนนี้มีแผนเปิดศูนย์ข้อมูลในเอเชียตะวันออกเฉียงใต้แล้วทั้งหมด 3 ประเทศคือ สิงคโปร์ อินโดนีเซีย มาเลเซีย ตามลำดับ</p>\n<p><img src=\"https://www.blognone.com/sites/default/files/externals/24feb55403751e45396c51e367a59ca8.png\" /></p>\n<p>ที่มา - <a href=\"https://news.microsoft.com/en-my/2021/04/19/microsoft-announces-plans-to-establish-its-first-datacenter-region-in-malaysia-as-part-of-bersama-malaysia-initiative-to-support-inclusive-economic-growth/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/malaysia\">Malaysia</a></div><div><a href=\"/topics/datacenter\">Datacenter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3b22d7357684122cbccc62b2916c9acaf201c081419bc3a01fa92d21ebd2256","category":"Thai"}