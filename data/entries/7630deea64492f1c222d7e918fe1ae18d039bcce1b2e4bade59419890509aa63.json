{"title":"ผู้ใช้งานร้องเรียน กูเกิลติดตั้งแอป COVID tracking เข้ามาในมือถือโดยเจ้าของไม่รู้ตัว","link":"https://www.blognone.com/node/123329","date":1624351063000,"content":"<div><div><div><p>ข้อมูลจากแหล่งข่าวหลายแหล่งทั้งบน Reddit, Hacker News และการรีวิวในแอป พบว่ากูเกิลติดตั้ง MassNotify แอปติดตามการระบาดของ COVID-19 ในรัฐแมสซาชูเซตส์ โดยที่ผู้ใช้โทรศัพท์ไม่รู้ตัวและไม่ยินยอม</p>\n<p>ล่าสุดกูเกิลรับรู้ปัญหาแล้ว โดยบอกว่า ทางกูเกิลได้ทำงานร่วมกับหน่วยงานสาธารณสุขของรัฐแมสซาชูเซตส์เพื่อให้ผู้ใช้เปิดใช้งานระบบการแจ้งเตือนความเสี่ยงต่อการติดเชื้อ ซึ่งเป็นฟังก์ชันนี้มีอยู่แล้วในการตั้งค่าอุปกรณ์ ดังนั้นผู้ใช้จึงไม่ต้องดาวน์โหลดแอปแยกต่างหาก แต่กูเกิลไม่บอกตรงๆ ว่าเหตุใดแอปถึงมาอยู่ในโทรศัพท์โดยที่ผู้ใช้ไม่รู้มาก่อนได้</p>\n<p><img src=\"https://www.blognone.com/sites/default/files/externals/03415752cfff75208fc8d5cdfe0537dc.png\" /></p>\n<p>ผู้ใช้งานพบด้วยว่าแอป MassNotify มีสองเวอร์ชัน เวอร์ชันแรก มีการติดตั้งไปกว่า 1,000 ครั้ง ได้เรตติ้ง 4.1 และเป็นเวอร์ชันที่ไม่ได้ถูกติดตั้งเข้ามาในเครื่อง แต่<a href=\"https://play.google.com/store/apps/details?id=gov.ma.covid19.exposurenotifications.v3\">เวอร์ชันที่สอง</a>คือจุดที่เป็นปัญหาที่ผู้ใช้ร้องเรียนว่าแอปได้รับการติดตั้งเข้ามาเอง</p>\n<p>แนวคิดของแอปติดตามการระบาดคือ เมื่อผู้ใช้เปิดใช้งาน เครือข่ายบลูทูธในโทรศัพท์จะสแกนหาอุปกรณ์อื่นๆ ที่อยู่ใกล้ หากคนใดคนหนึ่งติดเชื้อโควิดและแจ้งเข้ามาในแอป ระบบติดตามจะแจ้งเตือนทุกคนที่เข้าสู่ระบบเมื่อเร็วๆ นี้ เพื่อแจ้งให้ทราบว่าพวกเขาอาจติดเชื้อ ซึ่งมีคนไม่น้อยที่คิดว่าเป็นฟังก์ชั่นที่เปล่าประโยชน์ และยังละเมิดความเป็นส่วนตัวเกินความจำเป็น</p>\n<p>ที่มา - <a href=\"https://arstechnica.com/gadgets/2021/06/even-creepier-covid-tracking-google-silently-pushed-app-to-users-phones/\">Ars Technica</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/application\">Application</a></div><div><a href=\"/topics/covid-19\">COVID-19</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7630deea64492f1c222d7e918fe1ae18d039bcce1b2e4bade59419890509aa63","category":"Thai"}