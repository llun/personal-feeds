{"title":"มันคือชิป ฮ่องกงจับผู้ลักลอบขนซีพียูข้ามชายแดน มูลค่ากว่า 8 แสนหยวน","link":"https://www.blognone.com/node/123639","date":1625813475000,"content":"<div><div><div><p>หลังปัญหาชิปขาดแคลน ทำราคาซีพียูแพงขึ้น เหล่าพ่อค้าหัวใสในแถบมาเก๊า กวางตุ้ง ก็เริ่มลักลอบนำซีพียูข้ามชายแดนมาขายในฮ่องกงมากขึ้น โดยด่านตรวจคนเข้าเมืองสะพานฮ่องกง-จูไฮ่-มาเก๊า จับผู้ลักลอบขนซีพียู Intel ข้ามชายแดนได้สองครั้ง</p>\n<p>การจับกุมครั้งแรกเกิดขึ้นในวันที่ 16 มิถุนายน หลังเจ้าหน้าที่ค้นตัวคนขับรถบัสจากมาเก๊าและกวางตุ้ง พบซีพียูกว่า 256 ชิ้น พันอยู่กับชายโครงและหน้าแข้ง ส่วนครั้งที่สอง ในวันที่ 26 มิถุนายน ณ จุดเดิม พบคนขับรถบัสพันซีพียูกับขา เดินทางเข้ามาเพิ่มอีก 52 ชิ้น รวมทั้งหมด 308 ชิ้น แยกเป็นซีพียูรุ่น Core i7-10700 และ Core i9-10900K มูลค่ากว่า 8 แสนหยวน (ราว 4 ล้านบาท)</p>\n<p>นอกจากสะพานฮ่องกง-จูไฮ่-มาเก๊าแล้ว ตม. ฮ่องกงยัง<a href=\"https://www.customs.gov.hk/en/publication_press/press/index_id_3245.html\">แถลงจับกุม</a> ผู้ลักลอบนำอุปกรณ์คอมพิวเตอร์ผ่านด่านตรวจ Lok Ma Chau ที่อยู่ติดกับเซิ่นเจิ้นเมื่อวันที่ 5 กรกฎาคมที่ผ่านมา ได้ซีพียูกว่า 2,200 ชิ้น แรม 1,000 ชิ้น สมาร์ทโฟน 630 เครื่อง และเครื่องสำอางค์อีก 70 ชิ้น</p>\n<p>ดูเหมือนว่านอกจากการ์ดจอแล้ว ซีพียูที่มีราคาสูงขึ้นและเริ่มหาซื้อได้ยากขึ้น ก็เริ่มกลายมาเป็นสินค้าทำกำไรของพ่อค้าหัวใสเช่นกัน น่าสนใจที่สองการจับกุมแรก ไม่มีซีพียู AMD เลย ส่วนการแถลงการจับกุมที่ Lok Ma Chau ไม่มีระบุยี่ห้อซีพียู</p>\n<p>ที่มา - <a href=\"https://www.hkepc.com/20477/%E5%83%B9%E5%80%BC_80_%E8%90%AC256_%E7%B2%92_1070010900K_%E7%B6%81%E4%B8%8A%E8%BA%AB_%E5%85%B1%E6%AA%A2%E7%8D%B2_308_%E7%B2%92_Intel_CPU%E5%85%A9%E8%B7%A8%E5%A2%83%E5%8F%B8%E6%A9%9F%E8%B5%B0%E7%A7%81%E8%A2%AB%E6%8D%95\">HKEPC</a> via <a href=\"https://www.tomshardware.com/news/chip-shortage-leads-to-dollar123000-cpu-smuggling-bust-in-hong-kong\">Tom’s Hardware</a></p>\n<p><img src=\"https://www.blognone.com/sites/default/files/externals/482c5f1555e87fca9b0cc7a0fc6867c3.jpg\" /><img src=\"https://www.blognone.com/sites/default/files/externals/f05e9d39dcc55adf7e00b9173e39d2fe.jpg\" /><img src=\"https://www.blognone.com/sites/default/files/externals/98805764c240168c4b71756bd66bbaf1.jpg\" /></p>\n</div></div></div><div><div>Topics: </div><div><div><a href=\"/topics/cpu\">CPU</a></div><div><a href=\"/topics/hong-kong\">Hong Kong</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27e474a3789e58ffede44dcd4a8327d4514287e6b1b13bf5fe73ac832b26a7e6","category":"Thai"}