{"title":"Xiaomi เปิดตัว Mi 11 Ultra แชมป์ใหม่กล้อง DXOMARK 143 คะแนน, มีจอที่ 2 หลังเครื่อง","link":"https://www.blognone.com/node/121925","date":1617030762000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Xiaomi เปิดตัวมือถือเรือธงประจำปี Mi 11 Ultra (<a href=\"https://www.blognone.com/node/121399\">Mi 11 ตัวธรรมดาออกมาก่อนแล้ว</a>, <a href=\"https://www.blognone.com/node/121686\">รีวิว</a>) จุดเด่นที่สุดคือเรื่องกล้อง ที่ได้คะแนน DXOMARK ที่ 143 คะแนน โค่น<a href=\"https://www.blognone.com/node/120218\">แชมป์เก่า Huawei Mate 40 Pro+ ที่ทำเอาไว้ 139 คะแนน</a> (รุ่นพี่ปีที่แล้ว <a href=\"https://www.blognone.com/node/117908\">Mi 10 Ultra ทำไว้ที่ 133 คะแนน ปัจจุบันอยู่อันดับ 4</a>)</p>\n<p><img alt=\"No Description\" src=\"https://www.blognone.com/sites/default/files/externals/02823949e8e666ad173b8a1352fafe67.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/5a49afc60356a54f28c237ddcb8356c3.jpg\" ></p>\n<p>กล้องหลังของ Mi 11 Ultra มีทั้งหมด 3 ตัว</p>\n<ul>\n<li>กล้องหลัก 50MP ใช้เซ็นเซอร์ขนาดใหญ่ที่สุดในวงการ 1/1.12\" เกือบเท่าเซ็นเซอร์ของกล้องดิจิทัลแล้ว</li>\n<li>กล้องมุมกว้าง 48MP มุมมองกว้าง 128 องศา</li>\n<li>กล้องเทเลเลนส์ periscope 48MP ซูมสูงสุด 120X</li>\n</ul>\n<p><img alt=\"No Description\" src=\"https://www.blognone.com/sites/default/files/externals/55a19d5e3a744f6b6feafb7b8711b187.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/b3b4a767b432d50e5ec3e69faa06c6c6.jpeg\" ></p>\n<p><img alt=\"No Description\" src=\"https://www.blognone.com/sites/default/files/externals/8bcbd30168b148d4c10e2191bdc25f7e.jpg\" ></p>\n<p>นอกจากกล้องแล้ว ของใหม่อีกอย่างใน Mi 11 Ultra ตรงตามที่เคยหลุดออกมาก่อนหน้านี้คือ มีหน้าจอด้านหลังขนาด 1.1\" อยู่ข้างๆ กล้อง เป็นจอ AMOLED แบบ always-on เอาไว้ใช้แสดงข้อความแจ้งเตือน และใช้ดูภาพพรีวิวเวลาใช้กล้องหลังถ่ายเซลฟี่ได้ด้วย</p>\n<p>จอด้านหลังยังใช้ประโยชน์เวลาแบตเตอรี่เหลือน้อยมากๆ เช่น 10% เครื่องสามารถเข้าโหมด super power saving mode ที่ปิดจอหน้า ใช้จอหลังอย่างเดียว เพื่อดูนาฬิกา รับสายเข้า สแตนด์บายได้นานอีก 55 ชั่วโมงด้วย</p>\n<p><img alt=\"No Description\" src=\"https://www.blognone.com/sites/default/files/externals/e1377cdea3c7f2b3b16d1c5275e785d8.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/a5347df42f3f76a0edc1b2cb0bd4b75c.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/4d0ab0540904c85aef8908e4b83117ae.jpg\" ></p>\n<p>สเปกอย่างอื่นได้แก่ Snapdragon 888, หน้าจอ AMOLED 6.81\" โค้ง 4 ด้าน อัตรารีเฟรช 120Hz ครอบด้วย Gorilla Glass Victus, แบตเตอรี่ 5,000mAh  ระบบชาร์จเร็ว 67 วัตต์เท่ากันทั้งมีสาย/ไร้สาย, กันน้ำในระดับ IP68, กล้องหน้า 20MP แบบ in-display - <a href=\"https://blog.mi.com/en/2021/03/29/the-pinnacle-of-smartphone-photography-mi-11-ultra-launches-globally/\">สเปกละเอียด</a></p>\n<p>Mi 11 Ultra มีรุ่นความจุเดียวคือ 12GB + 256GB ราคาเปิดตัวคือ 1,199 ยูโร (ประมาณ 44,000 บาท) ราคาในไทยคงต้องรอประกาศอีกรอบ</p>\n<p><img alt=\"No Description\" src=\"https://www.blognone.com/sites/default/files/externals/68fb6e986b1af2952335c909af8e7ca1.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/d456649e258b3b4d28e6fb85a2c319d9.jpg\" ></p>\n<iframe width=\"640\" height=\"360\" src=\"https://www.youtube.com/embed/6oKYaCpsj0s\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://blog.mi.com/en/2021/03/29/xiaomi-expands-mi-11-series-lineup-in-global-mega-launch/\">Xiaomi</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/mobile\">Mobile</a></div><div class=\"field-item even\"><a href=\"/topics/dxomark\">DxOMark</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f4ab3b1df5526b43ae7ec189ff2ff8076c38c22fc2c63e7f50406ee829fcd62","category":"Thai"}