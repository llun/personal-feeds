{"title":"มองตาละห้อย ผู้ใช้ Uber ในสหรัฐฯ กดจองนัดวันฉีดวัคซีน COVID-19 ได้ในแอป","link":"https://www.blognone.com/node/122440","date":1619705937000,"content":"<div><div><div><p>การฉีดวัคซีน COVID-19 ในสหรัฐฯ​ เริ่มครอบคลุมประชากรจำนวนมากแล้ว นอกจากรัฐบาลแล้วก็มีฝั่งเอกชนที่ช่วยกระตุ้นให้การฉีดวัคซีนนั้นเข้าถึงได้ Uber เองก็ได้ร่วมมือกับ Walgreens มาสักระยะแล้วในเรื่องการพาคนไปฉีดโดยไม่เสียค่าใช้จ่ายการเดินทาง ล่าสุด ขยายฟังก์ชั่นเพิ่ม ให้กดจองเวลานัดหมายฉีดวัคซีน COVID-19 ได้ในแอปเลย</p>\n<p>ในการนัดหมาย ผู้ใช้สามารถกดที่ไอคอน Walgreens ที่หน้าหลักของ Uber ทำการจอง ลงตารางเวลา และแสดงปุ่มเรียกรถล่วงหน้าเพื่อจะพาผู้โดยสารไปฉีดวัคซีนตามเวลานัดหมายได้</p>\n<p>นอกจากนี้ Uber ยังเปิดตัวบริการเช่ารถในแอป พร้อมตัวเลือกให้มีคนขับนำรถมาส่งให้และนำกลับได้ด้วย เริ่มต้นใช้งานที่ Washington D.C ก่อนจะขยายไปยังพื้นที่อื่นต่อไป</p>\n<p><img src=\"https://www.blognone.com/sites/default/files/externals/3ec19210ad832dc7fca0007723450ef8.png\" /></p>\n<p>ที่มา - <a href=\"https://www.engadget.com/uber-walgreens-covid-19-vaccine-rental-car-valet-uber-eats-165251912.html\">Engadget</a>, <a href=\"https://www.uber.com/newsroom/go-get/\">Uber</a></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/usa\">USA</a></div><div><a href=\"/topics/covid-19\">COVID-19</a></div><div><a href=\"/topics/vaccine\">vaccine</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af5422bd4ba08f14da788f351fad1ce3efd50d84b537f0e25f0f866cae3cc374","category":"Thai"}