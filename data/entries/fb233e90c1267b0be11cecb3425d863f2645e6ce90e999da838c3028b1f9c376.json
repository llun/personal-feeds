{"title":"Windows 10 May 2021 Update (21H1) เข้าสถานะ RTM ใกล้เวลาปล่อยอัพเดต","link":"https://www.blognone.com/node/122418","date":1619655178000,"content":"<div><div><div><p>ไมโครซอฟท์เตรียมปล่อย Windows 10 May 2021 Update (version 21H1) อัพเดตใหญ่ประจำครึ่งแรกของปี 2021 โดยตอนนี้ Build 19043.928 ที่ทดสอบในกลุ่ม Beta/Release Preview Channel ถือเป็น \"ตัวจริง\" (RTM) แล้ว หากไม่พบบั๊กอะไรสำคัญก็น่าจะปล่อยเป็นอัพเดตให้ผู้ใช้ทั่วไปในเร็วๆ นี้</p>\n<p><a href=\"https://www.blognone.com/node/121265\">Windows 10 v21H1 ถือเป็นอัพเดตตามรอบ 6 เดือนอีกตัวที่มีฟีเจอร์ใหม่ไม่เยอะนัก</a> ตัวมันเองใช้แกน OS เดียวกับ v2004 (20H1) และ v20H2 ของปีที่แล้ว ทำให้เป็นอัพเดตฟีเจอร์ที่ขนาดเล็ก อัพเดตได้เร็ว เหมือนกับการอัพเดตแพตช์ประจำเดือน</p>\n<p>ตามแผนของไมโครซอฟท์ อัพเดตรอบครึ่งหลังของปีนี้ (v21H2) จะกลับมาเป็นอัพเดตใหญ่ <a href=\"https://www.blognone.com/node/119305\">มีการเปลี่ยนแปลงสำคัญคือยกเครื่อง UI ครั้งใหญ่ ตามโค้ดเนม Sun Valley ที่มีข่าวมาก่อนหน้านี้</a></p>\n<p><img src=\"https://www.blognone.com/sites/default/files/externals/0d3980e151998dd7a0b34a93cceb1c17.png\" /></p>\n<p>ที่มา - <a href=\"https://blogs.windows.com/windows-insider/2021/04/28/preparing-the-windows-10-may-2021-update-for-release/\">Microsoft</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb233e90c1267b0be11cecb3425d863f2645e6ce90e999da838c3028b1f9c376","category":"Thai"}