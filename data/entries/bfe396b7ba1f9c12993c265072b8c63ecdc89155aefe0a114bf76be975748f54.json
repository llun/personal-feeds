{"title":"iOS และ iPadOS 14.5 เริ่มปล่อยอัพเดตสัปดาห์หน้า ต้องอัพเพื่อใช้ AirTag","link":"https://www.blognone.com/node/122286","date":1618985468000,"content":"<div><div><div><p>ในงาน Spring Loaded เมื่อวานนี้ Apple ยังไม่พูดถึงอัพเดต iOS 14.5 ว่าจะมาเมื่อไร แต่ในหน้าข่าวของ <a href=\"https://www.apple.com/newsroom/2021/04/apple-introduces-airtag/\">AirTag</a> มีข้อมูลเพิ่มเติมว่าผู้ใช้ต้องอัพเป็น iOS 14.5 หรือ iPadOS 14.5 ถึงจะใช้งาน AirTag ได้ พร้อมระบุว่าจะเริ่มปล่อยอัพเดตภายในสัปดาห์หน้า (ช่วง 26 เมษายน ถึง 2 พฤษภาคม 2021)</p>\n<p>iOS 14.5 มาพร้อมฟังก์ชั่นปลดล็อก iPhone โดยการใช้ Face ID ร่วมกับ Apple Watch ได้ แม้ใส่แมสก์ ให้ผู้ใช้ตั้งแอพอื่นเป็นค่าเริ่มต้นเวลาบอกให้ Siri เปิดเพลงได้ อีโมจิใหม่มากกว่า 200 แบบ เสียง Siri ที่ผู้ใช้ต้องเลือกเองก่อนใช้งาน และมีเสียงใหม่สองแบบ ระบบขออนุญาตติดตามข้อมูลผู้ใช้ปรับปรุงใหม่ (App tracking transparency) รองรับจอย PS5 กับ Xbox Series S|X และอื่นๆ</p>\n<p>ที่มา - <a href=\"https://www.apple.com/newsroom/2021/04/apple-introduces-airtag/\">Apple</a>, <a href=\"https://www.cnet.com/how-to/ios-14-5-has-a-release-date-everything-to-know-about-new-iphone-features-coming/\">CNET</a></p>\n<p><img src=\"https://www.blognone.com/sites/default/files/externals/e9b6001e33fb3675cedd83e065639982.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bfe396b7ba1f9c12993c265072b8c63ecdc89155aefe0a114bf76be975748f54","category":"Thai"}