{"title":"Square Enix เปิดตัวเกม Guardians of The Galaxy จากทีมสร้าง Deus Ex: Human Revolution","link":"https://www.blognone.com/node/123165","date":1623616021000,"content":"<div><div><div><p>Square Enix เปิดตัวเกม Guardians of The Galaxy อีกหนึ่งเกมจากจักรวาลคอมิกส์ของ Marvel คราวนี้สร้างโดย Eidos Montreal ผู้สร้าง Deus Ex: Human Revolution และ Deus Ex: Mankind Divided คนละทีมกับ Crystal Dynamics ทีมสร้าง Marvel's Avengers ที่ไม่ประสบความสำเร็จเท่าไรก่อนหน้านี้</p>\n<p>ตัวเกมจะเป็นแนวแอ็กชั่นผจญภัยมุมมองบุคคลที่สาม ผู้เล่นจะได้เล่นเป็นสมาชิกทีม Guardians of The Galaxy ที่คุ้นเคย เช่น Starlord, Groot, Drax, และ Rocket Racoon</p>\n<p>ตัวอย่างเปิดเผยเนื้อเรื่องเล็กน้อย เป็นช่วงที่ทีม Guardians ถูกจับตัว และต้องหาเงินมหาศาลมาจ่ายค่าปรับ ในอาชญากรรมที่ยังไม่เปิดเผย ร่วมถึงยังโชว์มุกตลก ประกอบเพลง Holding Out For a Hero เพลงจากยุค 80 สไตล์เดียวกับในภาพยนตร์ แม้หน้าตาตัวละครต่างๆ จะแตกต่างจากในภาพยนตร์เล็กน้อย แต่เหมือนในคอมิกส์มากกว่า</p>\n<p>Square Enix ยังไม่เปิดเผยว่าตัวเกมจะเป็นแบบเล่นคนเดียวล้วนๆ หรือมีโหมดออนไลน์ โหมด co-op หรือไม่ แต่เปิดเผยวันวางจำหน่ายเป็นวันที่ 26 ตุลาคมปีนี้</p>\n<p>ที่มา - <a href=\"https://www.youtube.com/watch?v=cgOi1Q4l20k\">Marvel's Guardians of the Galaxy Reveal Trailer</a></p>\n<p><img src=\"https://www.blognone.com/sites/default/files/externals/0628bdae1977fd2f4eade8698c50b2c9.jpg\" /></p>\n</div></div></div><div><div>Topics: </div><div><div><a href=\"/topics/square-enix\">Square Enix</a></div><div><a href=\"/topics/eidos\">Eidos</a></div><div><a href=\"/topics/marvel\">Marvel</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"721075fa90c497aa9b14d09f2019137b7f0c96919e15be8f97ccd0cc1b7807e4","category":"Thai"}