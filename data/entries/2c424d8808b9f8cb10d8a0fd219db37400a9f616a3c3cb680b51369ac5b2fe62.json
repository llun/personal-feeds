{"title":"[ลือ] Xiaomi Mi 12 อาจใช้เซ็นเซอร์กล้องขนาด 1 นิ้ว ความละเอียด 200MP ตัวใหม่จาก Samsung","link":"https://www.blognone.com/node/122371","date":1619493963000,"content":"<div><div><div><p>หลัง Xiaomi Mi 11 Ultra เปิดตัวพร้อมเซ็นเซอร์ GN2 ของ Samsung ที่มีขนาดถึง 1/1.12 นิ้ว เกือบเท่ากล้องดิจิทัล แถม Realme และ Redmi ก็เริ่มมีรุ่นที่ใช้เซ็นเซอร์ 108MP ของ Samsung แล้ว</p>\n<p>ล่าสุดมีข่าวลือจากเว็บไซต์ไอทีประเทศจีน <a href=\"https://www.ithome.com/0/548/365.htm\">ITHome</a> รายงานข้อมูลจาก Weibo ของ Digital Chat Station ว่าเซ็นเซอร์ 200MP ที่อาจมีขนาดถึง 1 นิ้ว และ Samsung เตรียมเปิดตัวช่วงเดือนกันยายนนี้ อาจมีการนำมาใช้งานจริงบน Xioami Mi 12 รุ่นเรือธงของปี 2022 เป็นรุ่นแรก</p>\n<p>Xiaomi เป็นแบรนด์มือถือที่ดูจริงจังกับการมีเซ็นเซอร์กล้องขนาดใหญ่ ความละเอียดสูงพอสมควร โดยเคยนำเซ็นเซอร์ใหม่ของ Samsung มาใช้เป็นเจ้าแรกหลายครั้ง และยังเคยพัฒนา <a href=\"https://www.blognone.com/node/111307\">ISOCELL Bright HMX</a> ที่เป็นเซ็นเซอร์ 108MP ร่วมกับ Samsung และนำมาใช้ใน Xiaomi Mi 10 เป็นรุ่นแรกอีกด้วย</p>\n<p>รวมถึง Samsung เองก็เคย<a href=\"https://twitter.com/SamsungExynos/status/1373915251855491072/video/1\">ทวิตคลิปโฆษณา</a>ว่าชิป Exynos 2100 รองรับกล้องความละเอียดสูงสุด 200MP เช่นกัน แม้จะระบุภายหลังว่าคลิปนั้นไม่ได้เป็น teaser ของผลิตภัณฑ์ใดในอนาคต แต่ก็มีความเป็นไปได้ว่า Samsung มีแผนทำเซ็นเซอร์ความละเอียดสูงถึง 200MP จริง</p>\n<p>ที่มา - <a href=\"https://www.notebookcheck.net/Samsung-s-200MP-camera-sensor-could-debut-alongside-a-Xiaomi-flagship-smartphone.535354.0.html\">Notebookcheck</a></p>\n<p><img src=\"https://www.blognone.com/sites/default/files/externals/e5b71e84fb92f276a8353225ce809ccc.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/samsung\">Samsung</a></div><div><a href=\"/topics/camera\">Camera</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c424d8808b9f8cb10d8a0fd219db37400a9f616a3c3cb680b51369ac5b2fe62","category":"Thai"}