{"title":"เผยโฉมหน้าตาใหม่ Microsoft Office สีพาสเทล ใช้ได้ทั้ง Windows 10 และ 11","link":"https://www.blognone.com/node/123487","date":1624975605000,"content":"<div><div><div><p>ไมโครซอฟท์โชว์อินเทอร์เฟซใหม่ของ Microsoft Office ต้อนรับ Windows 11 (แต่ก็ใช้กับ Windows 10 ได้ด้วย) การเปลี่ยนแปลงสำคัญที่เห็นได้ทันทีคือ โทนสีสว่างขึ้นกว่าเดิม (สำหรับ light theme) โทนสีออกแนวพาสเทล เปลี่ยนมาใช้ไอคอนชุดใหม่ตามแนวทาง Fluent Design และขอบมุมต่างๆ เปลี่ยนมาโค้งมน</p>\n<p>Office ดีไซน์ใหม่ยังคงใช้แถบเครื่องมือ Ribbon เหมือนเดิม (ยกเว้น Outlook ที่เป็นแถบเครื่องมือแถวเดียว) แต่ปุ่ม Quick Access Toolbar ที่มุมซ้ายบนของหน้าต่างจะถูกซ่อนเป็นค่าดีฟอลต์ (เปลี่ยนกลับคืนได้)</p>\n<p>Office แบบใหม่มีธีมทั้งหมด 4 แบบคือ black, dark grey, white, colorful โดยจะปรับมืด-สว่างตามธีมสีของ Windows 11 ให้อัตโนมัติ</p>\n<p>ผู้สนใจสามารถทดสอบได้แล้วด้วยการสมัคร Office Insider แบบ Beta Channel ใช้ได้ทั้งบน Windows 10 และ 11</p>\n<p><img src=\"https://www.blognone.com/sites/default/files/externals/9123b8cc4e8354c73ccbc32a37fa4ef4.png\" /></p>\n<p><img src=\"https://www.blognone.com/sites/default/files/externals/80e35732d9022ea8053526548e08a329.png\" /></p>\n<p><img src=\"https://www.blognone.com/sites/default/files/externals/89106f536ed5ee86cfe43bec796980be.png\" /></p>\n<p>ที่มา - <a href=\"https://insider.office.com/en-us/blog/visual-refresh-of-office-apps-for-windows\">Microsoft</a></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div><div><a href=\"/topics/design\">Design</a></div><div><a href=\"/topics/windows-11\">Windows 11</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69dbca1e3d4b3ba5e0708f0b8ebfd68ecd214218c0c8558cf7e17d1dd3c61eb8","category":"Thai"}