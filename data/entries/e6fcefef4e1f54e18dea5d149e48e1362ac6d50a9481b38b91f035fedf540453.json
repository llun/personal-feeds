{"title":"Michael Collins นักบินอวกาศ Apollo 11 ที่ไปเยือนดวงจันทร์แต่ไม่ได้เหยียบ เสียชีวิตแล้ว","link":"https://www.blognone.com/node/122420","date":1619656413000,"content":"<div><div><div><p>Michael Collins นักบินอวกาศประจำภารกิจ Apollo 11 ที่พามนุษย์กลุ่มแรกไปเยือนดวงจันทร์ เสียชีวิตแล้วด้วยวัย 90 ปี</p>\n<p>คนมักจดจำภารกิจ Apollo 11 ได้จากรอยเท้าของ Neil Armstrong มนุษย์คนแรกที่ลงไปเหยียบดวงจันทร์ ในภารกิจนี้ Armstrong และ Buzz Aldrin ลงไปสัมผัสดวงจันทร์ด้วยยาน Lunar Module แต่ยังมีนักบินอวกาศอีกคนคือ Michael Collins ประจำอยู่บนยาน Command Module ที่โคจรอยู่รอบดวงจันทร์ โดยที่เขาไม่ได้ลงไปเหยียบดวงจันทร์เหมือนเพื่อนอีก 2 คน</p>\n<p>Collins ถูกเรียกว่าเป็น \"มนุษย์ที่โดดเดี่ยวที่สุดในโลก\" (the loneliest man in history) เพราะในจังหวะที่ยานของเขาโคจรไปอีกด้านของดวงจันทร์ เขาสร้างสถิติเป็นมนุษย์ที่อยู่ห่างจากมนุษย์คนอื่นๆ มากที่สุด</p>\n<p>หลังเสร็จสิ้นภารกิจ Apollo 11 เขาลาออกจาก NASA และไปทำงานในกระทรวงการต่างประเทศสหรัฐเป็นระยะเวลาสั้นๆ แล้วย้ายไปเป็นผู้อำนวยการพิพิธภัณฑ์อวกาศแห่งชาติ (National Air and Space Museum) ที่กำลังก่อสร้างอยู่ในช่วงเวลานั้น</p>\n<p>ในบรรดานักบินอวกาศทั้ง 3 คนของภารกิจ Apollo 11 มี Neil Armstrong เสียชีวิตไปก่อนตั้งแต่ปี 2012 ตอนนี้เหลือ Buzz Aldrin อยู่คนเดียวที่ยังมีชีวิตอยู่ และมีอายุ 91 ปีแล้ว</p>\n<p><img src=\"https://www.blognone.com/sites/default/files/externals/2bed1179d99cfd2b7afbb2374cc80542.jpg\" /></p>\n<p>นักบินอวกาศของภารกิจ Apollo 11 จากซ้าย Armstrong, Collins, Aldrin</p>\n<p>ที่มา - <a href=\"https://www.nasa.gov/michael-collins\">NASA</a></p>\n</div></div></div><div><div>Topics: </div><div><div><a href=\"/topics/nasa\">NASA</a></div><div><a href=\"/topics/moon\">Moon</a></div><div><a href=\"/topics/space\">Space</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6fcefef4e1f54e18dea5d149e48e1362ac6d50a9481b38b91f035fedf540453","category":"Thai"}