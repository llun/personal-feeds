{"title":"Android 12 Beta 2 ออกแล้ว ธีมเปลี่ยนสีอัตโนมัติตามภาพพื้นหลัง, Privacy Dashboard","link":"https://www.blognone.com/node/123101","date":1623294554000,"content":"<div><div><div><p>กูเกิลออก Android 12 Beta 2 มีของใหม่ที่สำคัญคือ ระบบธีมของ Android 12 เปลี่ยนโทนสีอัตโนมัติตามภาพพื้นหลัง <a href=\"https://www.blognone.com/node/122740\">ซึ่งเป็นฟีเจอร์ใหม่ที่ประกาศไว้ในงาน Google I/O 2021</a> แต่ยังไม่เพิ่มเข้ามาใน Beta 1</p>\n<p>ของใหม่อย่างอื่นคือ Privacy Dashboard หน้าจอรวมข้อมูลว่าแอพแต่ละตัวเข้าถึงข้อมูลหรือสิทธิใดบ้าง, แถบ status bar ด้านบนแสดงไอคอนว่าไมโครโฟนและกล้องถูกใช้งานอยู่, เพิ่มปุ่มปิดไมโครโฟนและกล้องใน Quick Settings, เพิ่มการแสดงสถานะว่าแอพตัวใดเข้าถึง clipboard เป็นต้น</p>\n<p>Android 12 Beta 2 เปิดให้ดาวน์โหลดสำหรับมือถือกลุ่ม Pixel แล้ว ตามแผนของกูเกิลจะออก Beta ทั้งหมด 4 ตัว และออกตัวจริงในช่วงไตรมาส 3-4 เช่นเดิม</p>\n<p>ที่มา - <a href=\"https://android-developers.googleblog.com/2021/06/android-12-beta-2-update.html\">Android Developers</a></p>\n<p><img src=\"https://www.blognone.com/sites/default/files/externals/20a866042508dab206a4262056ec7dfa.jpeg\" /></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1bd15535dd90999d78926c1d220f1d14a269cebbdb7e0a7e4f57ff2ea8abbf8","category":"Thai"}