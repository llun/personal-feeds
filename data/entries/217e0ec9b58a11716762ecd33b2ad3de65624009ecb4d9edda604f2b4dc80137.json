{"title":"Cisco Webex เพิ่มการแปลเรียลไทม์จากภาษาอังกฤษไปยังภาษาอื่นอีกกว่า 100 ภาษา","link":"https://www.blognone.com/node/121484","date":1614733436000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Cisco Webex ประกาศ<a href=\"https://www.blognone.com/node/120057\">ฟังก์ชั่นแปลภาษาเรียลไทม์</a> จากภาษาอังกฤษเป็น อาหรับ, ดัตช์, ฝรั่งเศส, เยอรมัน, ญี่ปุ่น, เกาหลี, จีนกลาง, รัสเซียและสเปน ซึ่งเริ่มเปิดใช้งานเมื่อเดือนกุมภาพันธ์ที่ผ่านมา ล่าสุด Cisco Webex ประกาศจะขยายไปยังภาษาอื่นๆ ให้ครอบคลุมภาษาท้องถิ่นอย่างเดนมาร์ก, ฮินดี, มาเลย์, ตุรกีและเวียดนาม รวมๆ แล้วกว่า 100 ภาษาตามที่ Cisco ระบุ</p>\n<p>Cisco Webex บอกด้วยว่า จากรายงานของสำนักวิจัย Metrigy ระบุว่า 24% ของผู้เข้าร่วมงานประชุมออนไลน์ มีการประชุมกับคนที่ไม่ใช้ภาษาอังกฤษเป็นหลัก โดยในบรรดาผู้เข้าร่วมเหล่านี้ มากกว่าครึ่งใช้บริการของบุคคลที่สามเพื่อแปลการประชุมเป็นภาษาอื่นโดยมีค่าใช้จ่ายเฉลี่ย 172 ดอลลาร์ต่อการประชุมหนึ่งครั้ง จึงหวังว่าฟังก์ชั่นแปลภาษาเรียลไทม์จะช่วยลดรายจ่ายตรงนี้ได้</p>\n<p>ฟังก์ชั่นแปลภาษาเรียลไทม์จะแสดงเป็นพรีวิวตั้งแต่เดือนนี้ และสามารถสั่งซื้อได้ในเดือน พ.ค.</p>\n<p><img alt=\"No Description\" src=\"https://www.blognone.com/sites/default/files/externals/9f552b85a8419f5588d658f48a79680a.jpg\" ></p>\n<p>ที่มา - <a href=\"https://newsroom.cisco.com/press-release-content?type=webcontent&amp;articleId=2145444\">Cisco Webex</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cisco\">Cisco</a></div><div class=\"field-item odd\"><a href=\"/topics/webex\">Webex</a></div><div class=\"field-item even\"><a href=\"/topics/artificial-intelligence\">Artificial Intelligence</a></div><div class=\"field-item odd\"><a href=\"/topics/translation\">Translation</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"217e0ec9b58a11716762ecd33b2ad3de65624009ecb4d9edda604f2b4dc80137","category":"Thai"}