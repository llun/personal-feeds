{"title":"Microsoft Flight Simulator เตรียมออกแพทซ์ใหม่ ลดขนาดตัวเกมลงครึ่งหนึ่ง เหลือ 83GB","link":"https://www.blognone.com/node/122916","date":1622251689000,"content":"<div><div><div><p>Microsoft Flight Simulator เตรียมออกแพทซ์รอบล่าสุดเวอร์ชัน 1.16.2.0 โดยระบุว่าจะ optimize ขนาดของเกมลง จากเดิมที่ base game สามารถกินพื้นที่ได้สูงสุดถึง 170GB ให้เหลือเพียง 83GB หรือลดลงราวครึ่งหนึ่ง</p>\n<p>การลดขนาดของ Flight Simulator เป็นไปตามเทรนด์ของนักพัฒนาเกมในช่วงนี้ที่พยายาม optimize ขนาดไฟล์ของเกม เนื่องจากการเพิ่มฟีเจอร์ต่าง ๆ เข้าไปทำให้กินพื้นที่เพิ่มขึ้นมาก ซึ่งอาจเป็นปัญหาเมื่อติดตั้งในคอนโซลที่มีพื้นที่จำกัดจนบางคนอาจเลือกหาฮาร์ดดิสก์ต่อแยกเพิ่มเติม</p>\n<p>ฟีเจอร์อื่น ๆ นอกจากลดขนาดเกมของแพทซ์ครั้งนี้ส่วนใหญ่จะเป็นการแก้ปัญหาเล็กน้อย และอีกไม่นานจะถึงงานสัมมนา Xbox ที่ Bethesda ในวันที่ 13 มิถุนายน ซึ่งอาจมีอัพเดตอะไรเพิ่มเติมเกี่ยวกับเกมหรือคอนโซลอย่าง Xbox One หรือ Xbox Series X หรือ S ก็ได้</p>\n<p>ที่มา - <a href=\"https://www.gamespot.com/articles/new-microsoft-flight-simulator-cuts-170-gb-file-size-in-half/1100-6492163/\">GameSpot</a>, <a href=\"https://www.engadget.com/flight-simulator-installation-234502246.html\">Engadget</a></p>\n<p><img src=\"https://www.blognone.com/sites/default/files/externals/5b75885c7a7150e3b5feb9e10896a800.jpg\" /></p>\n</div></div></div><div><div>Topics: </div><div><div><a href=\"/topics/flight-simulator\">Flight Simulator</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e783e25deae9ae26c91ca7f96077130076127f884345eb0a355a73b3716be829","category":"Thai"}