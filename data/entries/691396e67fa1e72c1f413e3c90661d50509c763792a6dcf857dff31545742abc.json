{"title":"Capcom ประกาศทำ Resident Evil 7 VR เอ็กซ์คลูซีฟเฉพาะ Oculus Quest 2","link":"https://www.blognone.com/node/122205","date":1618550176000,"content":"<div><div><div><p>Capcom ประกาศนำเกม Resident Evil 4 มาทำเป็นเกม VR ลงแพลตฟอร์ม Oculus โดยจะเป็นเอ็กซ์คลูซีฟเฉพาะแว่น Oculus Quest 2 เท่านั้นด้วย</p>\n<p>Resident Evil 4 VR จะกลายเป็นเกมมุมมองบุคคลที่หนึ่งแทน ตอนนี้ยังมีแค่วิดีโอเกมเพลย์สั้นๆ ออกมาให้ดูกัน (ดูในลิงก์ของ IGN) โดย Oculus จะเปิดเผยรายละเอียดในงานวันที่ 21 เมษายนนี้</p>\n<p>Resident Evil 4 ออกครั้งแรกในปี 2005 บนเครื่อง GameCube และได้เสียงวิจารณ์ในเชิงบวก (คะแนนรีวิวเฉลี่ย 96/100) ภายหลังเกมถูกพอร์ตลงอีกหลายแพลตฟอร์ม เช่น PC, PS2, PS3, Wii, Xbox 360 และมีรีมาสเตอร์กราฟิกเป็น HD ด้วย แต่นี่เป็นครั้งแรกที่เกมเพลย์จะถูกปรับ เปลี่ยนมุมมองมาเป็น VR</p>\n<p>สตูดิโอที่รับผิดชอบการพัฒนาคือ Armature Studio สตูดิโอในเท็กซัสที่ก่อตั้งโดยอดีตทีม Metroid Prime 3 และมีชื่อเสียงด้านการรับพอร์ตเกมลงแพลตฟอร์มต่างๆ ผลงานก่อนหน้านี้คือ Injustice: Gods Among Us ลง PS Vita, Borderlands: The Pre-Sequel ลง PS4/Xbox One และล่าสุดคือ Bayonetta &amp; Vanquish เวอร์ชันฉลองครบ 10 ปี</p>\n<p>Capcom เคยทำเกม Resident Evil 7: Biohazard ให้รองรับ PlayStation VR ซึ่งก็ประสบความสำเร็จพอสมควร</p>\n<p><img src=\"https://www.blognone.com/sites/default/files/externals/10ca6828ed4c71dd7740533bc513ae32.png\" /></p>\n<p>ที่มา - <a href=\"https://www.oculus.com/blog/capcom-and-armature-studio-to-bring-resident-evil-4-to-oculus-quest-2/\">Oculus</a>, <a href=\"https://www.ign.com/articles/resident-evil-4-vr-announced-for-oculus-quest-2\">IGN</a></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/games\">Games</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"691396e67fa1e72c1f413e3c90661d50509c763792a6dcf857dff31545742abc","category":"Thai"}