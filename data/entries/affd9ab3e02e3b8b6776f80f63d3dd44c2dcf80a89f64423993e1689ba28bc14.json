{"title":"ไมโครซอฟท์ออก Journal แอพจดบันทึกสำหรับผู้ที่ชอบการขีดเขียน","link":"https://www.blognone.com/node/121440","date":1614490066000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัว Journal แอพจดบันทึกบน Windows 10 ตัวใหม่ ซึ่งได้รับการพัฒนาภายใต้โครงการส่งเสริมให้พนักงานสร้างแอพนอกเวลา Microsoft Garage</p>\n<p>Journal นั้นถูกออกแบบมาโดยมีเป้าหมายเพื่อปรับปรุงประสบการณ์การเขียนด้วยปากกาดิจิทัลให้เข้าถึงได้ง่ายขึ้น ด้วยการใช้พลังของ AI ช่วยตรวจจับคำและ gesture ที่ผู้ใช้เขียน แล้วแปลการกระทำเหล่านั้นเป็นการสั่งงานบนแอพอย่างแม่นยำ เพื่อให้การใช้งานตอบโจทย์ผู้ที่ชอบจดโน้ต/สเก็ตช์ไอเดียผ่านการขีดการเขียน</p>\n<p><em>ภาพแอพ Journal จาก <a href=\"https://www.microsoft.com/en-us/garage/profiles/journal/\">Microsoft Garage</a></em></p>\n<p><img alt=\"No Description\" src=\"https://www.blognone.com/sites/default/files/externals/5a25714bd0a93000a820103a8571ab4e.png\" ></p>\n<p>ฟีเจอร์ต่างๆ ของ Journal จึงเน้นไปที่การอำนวยความสะดวกในการจดบันทึกด้วยปากกาเป็นหลัก ซึ่งพอสรุปได้ดังนี้</p>\n<ul>\n<li>มอบประสบการณ์การจดบันทึกด้วยปากกาดิจิทัลเป็นหลัก</li>\n<li>พื้นที่จดโน้ตแบบแบ่งเป็นหน้ากระดาษเพื่อความง่ายต่อการ scroll เปลี่ยนหน้า และได้รับการปรับแต่งให้เหมาะกับแท็บเล็ตรวมถึงอุปกรณ์ 2-in-1  (แตกต่างจาก OneNote ที่ขยายพื้นที่ทั้งแนวนอนและแนวตั้งให้แบบไม่มีการจำกัด)</li>\n<li>สามารถใช้ gesture ขีดฆ่าสำหรับลบข้อความ วาดวงกลมล้อมรอบข้อความเพื่อสั่งเลือก ไม่ต้องคอยสลับโหมดบนแอพหรือกดปุ่มบนปากกาเพิ่มเติมเพื่อสั่งงานในรูปแบบดังกล่าว</li>\n<li>สามารถขีดเส้นใต้เพื่อเน้นหัวเรื่อง, วาดดาว/ดอกจันเพื่อจดข้อความสำคัญ, วาดจุดเพื่อสร้างรายการแบบบุลเล็ต</li>\n<li>ทัชหน้าจอแล้วลากเพื่อ scroll หน้ากระดาษ, แตะบนหน้าจอเพื่อเลือกคำ/ประโยคที่ต้องการ</li>\n<li>สามารถลากข้อความเพื่อย้ายไปวางบนหน้าอื่น, หรือนำเข้าแอพพลิเคชั่นอื่น (เช่น Word) ก็ทำได้</li>\n<li>สามารถเชื่อมต่อกับบัญชี Microsoft 365 เพื่อผูกบันทึกการประชุมบนแอพ Journal เข้ากับกำหนดการประชุมจากปฏิทิน, และยังสามารถเมนชั่นด้วยการเขียน @ ตามด้วยชื่อบุคคลเพื่อใช้ในการอ้างอิงในภายหลัง</li>\n<li>สามารถนำเข้าเอกสาร PDF หรือไฟล์รูปภาพได้</li>\n<li>ค้นหาบันทึกด้วยคีย์เวิร์ดและตัวกรองต่างๆ เช่นกรองเฉพาะข้อความที่เป็นหัวเรื่อง, ใส่ดาว, ถูกไฮไลท์สี หรือเป็นรายการแบบบุลเล็ต</li>\n</ul>\n<iframe width=\"640\" height=\"360\" src=\"https://www.youtube.com/embed/BKibtldQU-o\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ท่านใดสนใจดาวน์โหลดแอพ Journal ได้แล้วที่ <a href=\"https://www.microsoft.com/en-us/p/journal-a-microsoft-garage-project/9n318r854rhh\">Microsoft Store</a> ครับ</p>\n<p>ที่มา - <a href=\"https://www.microsoft.com/en-us/garage/blog/2021/02/an-ink-first-experience-with-journal-a-microsoft-garage-project/\">Microsoft Garage blog</a> via <a href=\"https://www.windowscentral.com/microsoft-reimagines-journal-inking-app-thats-20-years-making\">Windows Central</a>, <a href=\"https://mspoweruser.com/microsoft-journal-demo/\">MSPoweruser</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/mobile-app\">Mobile App</a></div><div class=\"field-item odd\"><a href=\"/topics/windows-10\">Windows 10</a></div><div class=\"field-item even\"><a href=\"/topics/microsoft-garage\">Microsoft Garage</a></div><div class=\"field-item odd\"><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"affd9ab3e02e3b8b6776f80f63d3dd44c2dcf80a89f64423993e1689ba28bc14","category":"Thai"}