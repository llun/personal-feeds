{"title":"Facebook มาแล้ว เปิดตัวห้องคุยเสียง Live Audio Rooms พร้อมฟังก์ชั่นฟังพอดแคสต์ได้ในแอป","link":"https://www.blognone.com/node/123317","date":1624281558000,"content":"<div><div><div><p>Facebook ซุ่มพัฒนาฟีเจอร์คุยเสียงแบบ Clubhouse มาได้ระยะเวลาหนึ่งแล้ว ล่าสุดเปิดตัวอย่างเป็นทางการแล้วในชื่อว่า Live Audio Rooms เริ่มเปิดใช้งานในสหรัฐฯและแคนาดา เปิดใช้งานเฉพาะบน iOS และเปิดเฉพาะบัญชีคนดังบางกลุ่มและ Facebook Groups บางกลุ่มที่จะสามารถเปิดห้องคุยได้</p>\n<p><img src=\"https://www.blognone.com/sites/default/files/externals/1edf80a9cd9eb3cb606513c9c42646ba.jpg\" /></p>\n<p>ห้องหนึ่งสามารถมีสปีกเกอร์ได้สูงสุด 50 คน และมีผู้ฟังได้ไม่จำกัด ส่วนการใช้งาน Live Audio Rooms ใน Groups นั้น แอดมินสามารถตั้งค่าได้ว่าจะให้ใครเป็นสปีกเกอร์บ้าง ซึ่งหากเป็น Groups แบบปิด จะจำกัดเฉพาะสมาชิกในกลุ่มเท่านั้นที่สามารถเข้าฟังได้ ผู้ฟังที่รู้สึกถูกใจสามารถส่ง Stars หรือการทำให้ตัวเองอยู่แถวหน้า เป็นที่สังเกตได้ด้วย ซึ่งต้องใช้เงินจริงในการซื้อ Stars</p>\n<p><img src=\"https://www.blognone.com/sites/default/files/externals/5fabde0e873c63c0a6a83ec6f732d254.jpg\" /></p>\n<p>นอกจากนี้ยังเปิดตัวฟังก์ชั่นการฟังพอดแคสต์บน Facebook โดยจำกัดที่ครีเอเตอร์บางคน เช่น  Joe Budden จาก Joe Budden Podcast, Jess Hilarious, iHeartRadio เป็นต้น ผู้ใช้งานสามารถกดฟังพอดแคสต์และเลื่อนหน้าจอ Facebook ไปด้วยได้ แต่ฟังก์ชั่นนี้เป็นคนละตัวกับ <a href=\"https://www.blognone.com/node/122255\">Project Boombox ที่ Facebook ร่วมกับ Spotify พัฒนาฟังก์ชั่นฟัง Spotify บน Facebook ได้</a></p>\n<p>เท่ากับว่าตอนนี้ โซเชียลมีเดียแพลตฟอร์มใหญ่อย่าง Twitter, Reddit, Facebook ต่างก็มีฟังก์ชั่นคุยเสียงแบบ Clubhouse กันหมดแล้ว</p>\n<p>ที่มา - <a href=\"https://about.fb.com/news/2021/06/live-audio-rooms-and-podcasts-on-facebook/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/clubhouse\">Clubhouse</a></div><div><a href=\"/topics/podcast\">Podcast</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55a921bb7d7014dcaf67f8f3095a2e901b7fb1362afe307aa91eb5a539331368","category":"Thai"}