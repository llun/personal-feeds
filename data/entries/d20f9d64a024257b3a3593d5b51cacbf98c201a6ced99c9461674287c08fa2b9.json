{"title":"ไมโครซอฟท์โชว์ความคืบหน้า Age of Empires IV ก่อนขายจริงปลายปี 2021","link":"https://www.blognone.com/node/122134","date":1618156907000,"content":"<div><div><div><p><a href=\"https://www.blognone.com/node/94901\">ไมโครซอฟท์เปิดตัว Age of Empires IV มาตั้งแต่ปี 2017</a> หลังพัฒนาเกมมานาน 4 ปี เกมมีกำหนดวางขายช่วงฤดูใบไม้ร่วงปลายปี 2021 นี้</p>\n<p>การพัฒนา Age of Empires IV เป็นความรับผิดชอบของ Relic Entertainment ที่สร้างชื่อมาจากซีรีส์ Homeworld, Warhammer Dawn of War และ Company of Heroes ล่าสุดทีมของ Relic และไมโครซอฟท์ออกมาอัพเดตความคืบหน้าของเกมหลายอย่าง</p>\n<p><img src=\"https://www.blognone.com/sites/default/files/externals/66685e3227d657249afbef03c1ab9346.jpg\" /></p>\n<p>เริ่มจากคลิปโชว์เกมเพลย์ของจริง ที่แสดงให้เห็นภาพจากเอนจินเกมจริงๆ ในแต่ละยุคของอารยธรรม จากคลิปเราจะเห็นว่ารายละเอียดของเกมภาค IV โดยเฉพาะสิ่งปลูกสร้างมีเยอะขึ้นกว่าเกมภาคก่อนๆ มาก (แม้รูปแบบเกมเพลย์ยังคงเหมือนเดิม)</p>\n<p>นอกจากสงครามทางบกแล้วยังมีสงครามทางน้ำ ที่มีทีเซอร์ของสงครามกองเรือให้ดูสั้นๆ</p>\n<p>โหมดแคมเปญ (เนื้อเรื่อง) ที่นำมาโชว์คือ Norman Campaign ที่จับประวัติศาสตร์ยุคกษัตริย์ William the Conqueror ที่ข้ามทะเลจากฝรั่งเศสไปบุกยึดเกาะอังกฤษ แสดงให้เห็นการรบขนาดใหญ่ในยุคกลาง ที่เน้นการบุกตีปราสาทด้วย (เกมมีแคมเปญทั้งหมด 4 เรื่อง)</p>\n<p>สุดท้ายเป็นตัวอย่างชนเผ่าใหม่อีก 2 เผ่าคือ Delhi Sultanate (อินเดีย) และจีน</p>\n<p>ที่มา - <a href=\"https://news.xbox.com/en-us/2021/04/10/age-of-empires-fan-preview-recap/\">Xbox</a></p>\n</div></div></div><div><div>Topics: </div><div><div><a href=\"/topics/age-of-empires\">Age of Empires</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/relic-entertainment\">Relic Entertainment</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d20f9d64a024257b3a3593d5b51cacbf98c201a6ced99c9461674287c08fa2b9","category":"Thai"}