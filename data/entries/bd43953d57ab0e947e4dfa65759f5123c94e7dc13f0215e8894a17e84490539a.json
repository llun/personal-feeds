{"title":"ศาลอังกฤษตัดสินข้อมูลในแรมคือ Data at Rest ไม่ใช่ Data in Transit","link":"https://www.blognone.com/node/121098","date":1612840339000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ศาลอังกฤษและเวลส์<a href=\"https://www.bailii.org/ew/cases/EWCA/Crim/2021/128.html\">วินิจฉัย</a>ว่าข้อมูลที่อยู่ในแรมนั้นเป็น data at rest หรือข้อมูลที่อยู่ในเครื่อง หลังทางตำรวจต้องสู้คดีกับผู้ต้องสงสัยเนื่องจากตรวจค้นโทรศัพท์โดยใช้หมายค้นอุปกรณ์</p>\n<p>ข้อมูลในคอมพิวเตอร์และการสื่อสารนั้น มีการแบ่งประเภทตามช่วงเวลาใช้งานเป็นสองกลุ่ม ได้แก่ ข้อมูลขณะจัดเก็บ (data at rest) และข้อมูลขณะส่งต่อ (data in transit) ซึ่งมักมีข้อบังคับตามอุตสาหกรรมและกฎหมายต่างๆ ที่ต่างกัน เช่น บางอุตสาหกรรมอาจจะบังคับเข้ารหัส data in transit อย่างเดียว หรือบางอุตสาหกรรมต้องเข้ารหัสทั้งสองอย่าง</p>\n<p>ในกรณีนี้กฎหมายอาชญากรรมของสหราชอาณาจักร การเข้าตรวจค้นข้อมูลนั้นมีการแบ่งแยกประเภทกัน โดยหากต้องการค้น data at rest ต้องขอหมายค้น Targeted Equipment Interference (TEI) ขณะที่หากต้องการ data in transit ต้องขอหมาย Targeted Interception (TI)</p>\n<p>คดีนี้เกิดขึ้นเนื่องจากเจ้าหน้าที่ของสหราชอาณาจักรเข้าตรวจค้นโทรศัพท์ EncroChat ของผู้ต้องสงสัย และกวาดข้อมูลออกจากแรมในโทรศัพท์ โดยขอหมาย TEI สำหรับตรวจค้นอุปกรณ์ แล้วติดตั้งมัลแวร์ลงในโทรศัพท์เพื่อให้ส่งข้อความที่ผู้ต้องหาแชตกับผู้อื่น</p>\n<p>ที่มา - <a href=\"https://www.theregister.com/2021/02/08/encrochat_court_appeal_ruling/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/2e3b7cc7eab93b1e21a9cb054d1705d8.jpg\" ></p>\n<p>ภาพโดย <a href=\"https://pixabay.com/illustrations/cyber-attack-encryption-smartphone-4444448/\">geralt</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/law\">Law</a></div><div class=\"field-item odd\"><a href=\"/topics/united-kingdom\">United Kingdom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd43953d57ab0e947e4dfa65759f5123c94e7dc13f0215e8894a17e84490539a","category":"Thai"}