{"title":"ค่า ping 35 ชั่วโมง นาซ่าส่งคำสั่งไปยังยาน Voyager 2 ได้อีกครั้งหลังอัพเกรดเสาอากาศขนาดใหญ่","link":"https://www.blognone.com/node/121202","date":1613384617000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นาซ่าส่งคำสั่งรีเซ็ตนาฬิกาภายในของยาน Voyager 2 เป็นอย่างแรกหลังจากไม่สามารถส่งคำสั่งใดๆ ไปยังยานมานานถึง 11 เดือน เนื่องจากเสาอากาศ DSS 43 ในออสเตรเลียปิดปรับปรุงเพื่อซ่อมบำรุงอุปกรณ์และเพิ่มความแม่นยำในการเคลื่อนตัวเสาอากาศ การอัพเกรดครั้งนี้จานเสาอากาศน้ำหนัก 4,000 ตันต้องเคลื่อนที่ที่ความแม่นยำระดับเส้นผม</p>\n<p>ยาน Voyager 2 มีนาฬิกานับถอยหลังอยู่ภายใน โดยหากไม่ได้รับคำสั่งใดๆ จากโลกเป็นระยะเวลาที่กำหนดก็จะปิดตัวเองเข้าสู่โหมดประหยัดพลังงาน ซึ่งนักวิทยาศาสตร์กังวลว่าหากเข้าโหมดนี้ไปแล้วก็อาจจะเรียกให้ยานกลับมาทำงานได้ยาก เสาอากาศ DSS 43 ส่งคำสั่งไปยังยาน Voyager 2 เพื่อยืนยันว่าเสาอากาศบนโลกยังทำงานอยู่และให้ยานรีเซ็ตนาฬิกานับถอยหลังอันนี้ หลังจากส่งคำสั่งไปแล้ว 35 ชั่วโมงก็ได้รับแพ็กเกจ ACK ยืนยันว่ารีเซ็ตนาฬิกาสำเร็จ</p>\n<p>ตอนนี้ยาน Voyager 2 อยู่ห่างจากโลก 18.8 ล้านล้านกิโลเมตร และยังเปิดเซ็นเซอร์ให้ส่งค่ากลับมายังโลกอยู่ 5 ตัวจาก 10 ตัวบนยาน ทางนาซ่าวางแผนจะค่อยๆ ปิดเซ็นเซอร์ลงไปเรื่อยๆ เพื่อยืดอายุยานให้นานที่สุดเท่าที่เป็นไปได้ แต่คาดว่าจะไม่สามารถติดต่อยานได้อีกต่อไปในปี 2032</p>\n<p>ที่มา - <a href=\"https://www.theregister.com/2021/02/15/voyager_2_executes_commands_again/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/b061f8dc84990cbe19e4761fbc210fb6.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nasa\">NASA</a></div><div class=\"field-item odd\"><a href=\"/topics/space\">Space</a></div><div class=\"field-item even\"><a href=\"/topics/australia\">Australia</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71fb976f64a52cac56a84633373f29a6b16743dd6ee758dee9e3ee6a118074f4","category":"Thai"}