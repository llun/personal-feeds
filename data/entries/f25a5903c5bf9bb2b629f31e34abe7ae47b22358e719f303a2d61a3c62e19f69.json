{"title":"รู้จักจอ MBUX Hyperscreen ขนาดใหญ่ 55 นิ้วในรถยนต์ไฟฟ้า Mercedes-Benz EQS","link":"https://www.blognone.com/node/122232","date":1618751156000,"content":"<div><div><div><p>สัปดาห์ที่ผ่านมา มีข่าวที่น่าสนใจในวงการรถยนต์คือการเปิดตัว Mercedes-Benz EQS รถยนต์ไฟฟ้าเกรดพรีเมียม เทียบเท่ารถรุ่น S-Class (<a href=\"https://www.blognone.com/node/111931\">ข่าวรถรุ่นต้นแบบ Vision EQS ในปี 2019</a>)</p>\n<p>ฟีเจอร์หนึ่งที่น่าสนใจคือคอนโซลหน้ามีจอภาพขนาดใหญ่ 55 นิ้ว (นับจากซ้ายสุดไปขวาสุด) ที่เรียกว่า MBUX Hyperscreen ที่พัฒนาร่วมกับ NVIDIA</p>\n<p>NVIDIA มีบทความอธิบายการทำงานของจอภาพนี้ โดยระบบคอมพิวเตอร์เบื้องหลังคือ NVIDIA Drive ไม่ระบุรุ่น ซีพียู 8 คอร์ แรม 24GB ใช้ประมวลผลกราฟิกและ AI ไปพร้อมกัน (รถรุ่น EQS รองรับการขับเคลื่อนอัตโนมัติ level 3)</p>\n<p>หมายเหตุ: พิจารณาจากสเปกแล้วน่าจะเป็น <a href=\"https://www.blognone.com/node/98881\">NVIDIA Drive Xavier ที่เปิดตัวในปี 2017</a> โดยใช้จีพียูเป็น Volta แต่ก็ยังไม่มีการยืนยันอย่างเป็นทางการ (<a href=\"https://www.blognone.com/node/113749\">แพลตฟอร์ม Drive ตัวล่าสุดคือ Orin</a>)</p>\n<p>คอมพิวเตอร์ตัวนี้จะคำนวณข้อมูลต่างๆ พิกัดของรถ อุณหภูมิในห้องโดยสาร ช่วงเวลาในแต่ละวัน เพื่อนำเสนอข้อมูลให้เหมาะกับคนขับตั้งแต่แรก ลดความจำเป็นของการกดปุ่มหรือสั่งงานด้วยเสียงลง แนวคิดนี้เรียกว่า zero-layer UI คือแสดงข้อมูลให้ครบไปเลย ไม่ต้องซ้อนทับกันหลายชั้นให้สับสน</p>\n<p><img src=\"https://www.blognone.com/sites/default/files/externals/74abb53e47a12ee8a7a4a5263c66247d.jpeg\" /></p>\n<p>ที่มา - <a href=\"https://blogs.nvidia.com/blog/2021/04/16/mercedes-benz-eqs-hyperscreen/\">NVIDIA</a>, <a href=\"https://www.slashgear.com/mercedes-benz-mbux-hyperscreen-is-a-vast-digital-dash-for-the-2022-eqs-electric-sedan-07653860/\">VentureBeat</a></p>\n</div></div></div><div><div>Topics: </div><div><div><a href=\"/topics/mercedes-benz\">Mercedes-Benz</a></div><div><a href=\"/topics/nvidia\">NVIDIA</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f25a5903c5bf9bb2b629f31e34abe7ae47b22358e719f303a2d61a3c62e19f69","category":"Thai"}