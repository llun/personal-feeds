{"title":"Uber จ่าย 1.1 ล้านเหรียญ ให้หญิงตาบอดพร้อมสุนัขนำทาง ที่ถูกคนขับปฏิเสธ 14 ครั้ง","link":"https://www.blognone.com/node/122041","date":1617602516000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อปี 2014 Uber ถูกฟ้องฐานเลือกปฏิบัติ หลังคนขับรถปฏิเสธที่จะรับ Lisa Irving หญิงตาบอดพร้อมสุนัขนำทางขึ้นรถ ซึ่งจบลงสองปีต่อมา ด้วยการทำข้อตกลง และ Uber จ่ายเพื่อยุติคดีไป 2.6 ล้านเหรียญ</p>\n<p>ล่าสุด Uber จ่ายเพิ่มให้หญิงคนดังกล่าวอีก 1.1 ล้านเหรียญ เพราะ Lisa Irving บอกว่ายังคงเจอเหตุการณ์เดิมๆ ที่คนขับ Uber ปฏิเสธไม่ให้เธอขึ้นรถ ทำให้เธอพลาดโอกาสสำคัญทั้งงานวันเกิด งานคริสต์มาสอีฟ แถมยังปล่อยให้เธอตากฝนด้วย รวมทั้งหมด 14 ครั้ง ซึ่งเป็นเหตุการณ์ที่เกิดขึ้นหลังปี 2019 ที่  Uber จ่ายเพื่อยุติคดีไปแล้ว</p>\n<p>ในการจ่ายเงิน ศาลให้ Uber จ่ายสองรอบ คือ 324,000 เหรียญเป็นค่าเสียหาย และ 805,313 เหรียญ เป็นค่าใช้จ่ายทางกฎหมายรวมถึงค่าธรรมเนียมทนายความ</p>\n<p>อย่างไรก็ตาม ตอนนี้ Uber มี<a href=\"https://help.uber.com/riders/article/i-want-to-report-a-service-animal-issue-?nodeId=5f3eac46-e977-44a0-873e-f1881d48f4cb\">ช่องทางร้องเรียนด้วย หากผู้โดยสารที่มีสุนัขนำทางถูกปฏิเสธไม่ให้ขึ้นรถ</a></p>\n<p><img alt=\"No Description\" src=\"https://www.blognone.com/sites/default/files/externals/0cc9303b601ce336302a3341e8f7ad2b.jpg\" ><br />\nภาพจาก katerinavulcova from Pixabay</p>\n<p>ที่มา - <a href=\"https://www.theverge.com/2021/4/3/22365859/uber-blind-woman-win-arbitration-lisa-irving-guide-dog\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uber\">Uber</a></div><div class=\"field-item odd\"><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ec1c9918a2a279cf5ce239037fb14ed2ae8814488eb21f801d09e0ab3a942f9","category":"Thai"}