{"title":"ไบเดนประกาศส่งออกวัคซีน COVID-19 ล็อตแรก 80 ล้านโดส ไต้หวันเข้าเจรจาขอส่วนแบ่งแล้ว","link":"https://www.blognone.com/node/122725","date":1621316961000,"content":"<div><div><div><p>โจ ไบเดน ประธานาธิบดีสหรัฐฯ ประกาศส่งออกวัคซีน COVID-19 รวม 80 ล้านโดสเป็นครั้งแรกนับแต่เกิดโรคระบาด โดยวัคซีนที่จะส่งออกรอบแรกนี้เป็นวัคซีนที่สหรัฐฯ ใช้งานอยู่เอง 20 ล้านโดส และ AstraZeneca ที่สหรัฐฯ ยังไม่อนุญาตให้ใช้งานอีก 60 ล้านโดส โดยไม่ได้ระบุประเทศปลายทางว่าใครจะได้วัคซีนบ้าง</p>\n<p>หลังไบเดนประกาศไม่กี่ชั่วโมง Hsiao Bi-khim ผู้แทนไต้หวันประจำสหรัฐฯ ก็เปิดเผยว่าทางไต้หวันกำลังเจรจาขอวัคซีนที่สหรัฐฯ จะส่งออกนี้มาบางส่วน จากเดิมที่สั่ง AstraZeneca ไว้แล้ว 10 ล้านโดส, Moderna 5.05 ล้านโดส และซื้อผ่าน COVAX อีก 4.76 ล้านโดส โดยก่อนหน้านี้ไต้หวัน<a href=\"https://www.channelnewsasia.com/news/asia/taiwan-covid-19-vaccine-biontech-supply-talks-no-progress-14516578\">เคยระบุว่าต้องการสั่งวัคซีนจาก Pfizer จำนวน 5 ล้านโดสแต่ถูกทางการจีนกดดันจนต้องยกเลิกข้อตกลงไป</a></p>\n<p>ไต้หวันควบคุมการระบาด COVID-19 ได้แทบเบ็ดเสร็จตลอดมา แต่สัปดาห์ที่ผ่านมากลับมีการระบาดจนพบผู้ติดเชื้อถึง 335 คนเมื่อวานนี้</p>\n<p>ที่มา - <a href=\"https://www.scmp.com/news/china/diplomacy/article/3133869/taiwan-talks-us-share-joe-bidens-pledged-80-million-covid-19\">South China Morning Post</a></p>\n<p><img src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" /><br />\nภาพจาก Facebook ทำเนียบขาว</p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/covid-19\">COVID-19</a></div><div><a href=\"/topics/taiwan\">Taiwan</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25fd262e3d0f49ef37a9988177aaf1af2b93fe075eece1cc343a446e8636f7d8","category":"Thai"}