{"title":"Adobe ไตรมาสล่าสุด รายได้รวมโต 23% จากผลิตภัณฑ์ตระกูล Creative Cloud","link":"https://www.blognone.com/node/123264","date":1623974293000,"content":"<div><div><div><p>Adobe รายงานผลประกอบการประจำไตรมาสที่ 2 ตามปีการเงินบริษัท 2021 สิ้นสุดวันที่ 4 มิถุนายน 2021 รายได้รวมเพิ่มขึ้น 23% เทียบกับช่วงเดียวกันในปีก่อน เป็น 3,835 ล้านดอลลาร์ และมีกำไรสุทธิตามบัญชี GAAP 1,116 ล้านดอลลาร์</p>\n<p>รายได้ในกลุ่ม Digital Media เพิ่มขึ้น 25% เป็น 2,790 ล้านดอลลาร์ ส่วนใหญ่มากจากผลิตภัณฑ์กลุ่ม Creative เพิ่มขึ้น 24% เป็น 2,320 ล้านดอลลาร์ ส่วน Document Cloud รายได้เพิ่มขึ้น 30% และรายได้ต่อเนื่องใน 1 ปี (ARR) เพิ่มขึ้นเป็น 11,210 ล้านดอลลาร์</p>\n<p>ซีอีโอ Shantanu Narayen กล่าวในแถลงผลประกอบการว่าไตรมาสที่ผ่านมา Adobe มีผลงานโดดเด่นจาก Creative Cloud, Document Cloud และ Experience Cloud ที่ยังมีบทบาทสำคัญในการเปลี่ยนผ่านวิธีการทำงาน การเรียนรู้ และการเล่น ของผู้คน สู่โลกที่ดิจิทัลมาก่อน (Digital-first)</p>\n<p>ที่มา: <a href=\"https://www.adobe.com/content/dam/cc/en/investor-relations/pdfs/71601202/a0m2p5h3fw96x8.pdf\">Adobe</a> (pdf)</p>\n<p><img src=\"https://www.blognone.com/sites/default/files/externals/2df7e218e899f3033784473b8c965987.jpg\" /></p>\n<p><img src=\"https://www.blognone.com/sites/default/files/externals/059980042675f8cca61b371670bcd6a7.png\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"985ca5fb4147722fd328d55eb193a6c6c1aa5dbca6392a5eeb981290abc06865","category":"Thai"}