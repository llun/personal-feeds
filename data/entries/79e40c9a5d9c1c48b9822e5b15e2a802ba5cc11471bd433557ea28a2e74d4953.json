{"title":"Apple แก้บั๊กต่อ Wi-Fi ชื่อ %p%s%s%s%s%n แล้วเกิดปัญหา ใน iOS 14.7 beta แล้ว","link":"https://www.blognone.com/node/123650","date":1625912800000,"content":"<div><div><div><p>จากปัญหาบั๊กใน iOS ที่<a href=\"https://www.blognone.com/node/123299\">มีรายงาน</a>ก่อนหน้านี้ ว่าหากอุปกรณ์ iOS เชื่อมต่อกับ Wi-Fi ที่ตั้งชื่อว่า %p%s%s%s%s%n จะทำให้อุปกรณ์นั้นใช้ Wi-Fi อีกไม่ได้เลย ต้อง Reset Network Settings อย่างเดียว ล่าสุดยูทูบเบอร์ Zollotech ได้พบว่าแอปเปิลได้แก้ไขปัญหานี้แล้วใน iOS 14.7 และ iPadOS 14.7</p>\n<p>สถานะของ iOS 14.7 ยังเป็นเบต้า สำหรับนักพัฒนาและผู้ที่ต้องการทดสอบในตอนนี้ ไม่เปิดให้ผู้ใช้งานทั่วไปดาวน์โหลด แต่คาดว่าแอปเปิลจะออกอัพเดตเร็ว ๆ นี้</p>\n<p>ทั้งนี้คาดว่า iOS 14.7 จะเป็นอัพเดตใหญ่เวอร์ชันสุดท้ายสำหรับ iOS 14 โดยจากนี้จะเป็น iOS 15 ที่มีกำหนดให้ดาวน์โหลดช่วงปลายปี</p>\n<p>ที่มา: <a href=\"https://www.macrumors.com/2021/07/09/ios-14-7-wifi-bug-name-fix/\">MacRumors</a></p>\n<p><img src=\"https://www.blognone.com/sites/default/files/externals/7b1013a700872df31b0684c0cb83509e.png\" /></p>\n</div></div></div><div><div>Topics: </div><div><div><a href=\"/topics/ios\">iOS</a></div><div><a href=\"/topics/ios-14\">iOS 14</a></div><div><a href=\"/topics/wi-fi\">Wi-Fi</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79e40c9a5d9c1c48b9822e5b15e2a802ba5cc11471bd433557ea28a2e74d4953","category":"Thai"}