{"title":"Boston Dynamics เปิดตัว Stretch หุ่นสำหรับงานในโกดัง เคลื่อนย้ายวัสดุได้ 800 กล่องต่อชั่วโมง","link":"https://www.blognone.com/node/121945","date":1617089511000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Boston Dynamics บริษัทผลิตหุ่นยนต์ชั้นนำของโลก ที่เราน่าจะรู้จักกันจากหุ่น Spot หุ่นยนต์สี่ขาถีบไม่ล้ม เปิดตัวหุ่นยนต์รุ่นใหม่สำหรับใช้ยกกล่องในโกดัง ชื่อว่า Stretch หุ่นยนต์ฐานสี่เหลียมมีล้อ มีกล้องและเซ็นเซอร์รอบตัว ขยับแขนได้ 7 ทิศทาง และมีแถบที่ดูดตรงปลายแขน ยกกล่องได้หนักสุด 23 กิโลกรัม และกำลังเล็งกลุ่มลูกค้าโกดังที่ไม่มีระบบ Automation แบบเต็มรูปแบบ</p>\n<p>Boston Dynamics ซื้อบริษัท Kinema Systems บริษัทที่ทำระบบการมองเห็นของหุ่นยนต์ในโกดัง และสร้างหุ่นขนของ <a href=\"https://www.theverge.com/2019/3/28/18285923/boston-dynamics-handle-robot-updated-box-stacking\">Handle</a> เมื่อปี 2019 แต่ยังติดปัญหาความเร็วในการขนกล่องยังไม่เร็วพอ เพราะแม้จะเคลื่อนที่ได้ แต่แขนกับฐานอยู่ติดกันและต้องใช้ตัวถ่วงน้ำหนักแบบแกว่งได้ขนาดใหญ่</p>\n<p><img alt=\"No Description\" src=\"https://www.blognone.com/sites/default/files/externals/bb092ebda738c4669d0a1d3495cf6b5a.jpg\" ></p>\n<p>Stretch แก้ปัญหานี้ด้วยระบบถ่วงน้ำหนักแบบใหม่ในฐานสี่เหลี่ยมเคลื่อนที่ได้ ที่ Boston Dynamics กำลังเตรียมจดสิทธิบัตรในอนาคต ซึ่งจะรับน้ำหนักของแขน กล่อง และแรงเหวี่ยงที่มากขึ้นได้ โดยไม่ต้องมีตัวถ่วงหนักๆ หรือยึดแขนกลไว้กับพื้น</p>\n<p>Boston Dynamics ระบุว่า Stretch สามารถเคลื่อนย้ายกล่องได้ถึง 800 กล่องต่อชั่วโมง ใกล้เขียงกับที่แรงงานมนุษย์สามารถทำได้ แถมยังมีแบตเตอรี่ที่ทำงานได้ยาวนานถึง 8 ชั่วโมงต่อชาร์จ (ใกล้เคียงกับเวลาทำงานต่อวันของมนุษย์)</p>\n<p>แม้การใช้หุ่นยนต์ในโกดังจะมีความได้เปรียบด้านความเร็วแต่ในการใช้งานจริง ยังมีตัวแปรที่ต้องคิดอีกมาก เช่นพื้นที่ รูปแบบของโกดัง และอื่นๆ ทำให้ก่อนหน้านี้โกดังต้องตัดสินใจเปลี่ยนทั้งโกดังเป็นระบบ Automation ไปเลย หรือใช้คน ที่มีความยืดหยุ่นกว่า ซึ่ง Boston Dynamics พยายามนำ Stretch ที่บริษัทระบุว่าสามารถทำงานในโกดังที่ใช้คนได้ และใช้เวลาเรียนรู้การทำงานไม่กี่ชั่วโมง เข้ามาเป็นตัวกลางตรงนี้</p>\n<p>ปัจจุบัน Boston Dynamics อยู่ในระหว่างหาลูกค้ารายแรกๆ เพื่อทดสอบ และวางเป้าหมายการจำหน่าย Stretch ในเชิงพาณิชย์ไว้ในปี 2022</p>\n<p><img alt=\"No Description\" src=\"https://www.blognone.com/sites/default/files/externals/b4d9e6ed777b853d79c628f675d31b77.jpg\" ></p>\n<p>ที่มา - <a href=\"https://www.bostondynamics.com/new-robot-for-warehouse-automation\">Boston Dynamics</a> via <a href=\"https://www.theverge.com/2021/3/29/22349978/boston-dynamics-stretch-robot-warehouse-logistics\">The Verge</a></p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">Boston Dynamics is bringing mobility to warehouse automation. Watch Stretch - our new case handling robot - move, groove and unload trucks.Read the announcement. <a href=\"https://t.co/5B7wDDKC38\">https://t.co/5B7wDDKC38</a> <a href=\"https://t.co/i3Dsoz9Tq8\">pic.twitter.com/i3Dsoz9Tq8</a></p>\n<p>— Boston Dynamics (@BostonDynamics) <a href=\"https://twitter.com/BostonDynamics/status/1376474451404058626?ref_src=twsrc%5Etfw\">March 29, 2021</a></p></blockquote>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/boston-dynamics\">Boston Dynamics</a></div><div class=\"field-item odd\"><a href=\"/topics/robotics\">Robotics</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3751b1050311032ded447eb6cc3d464b73318b0544c751472d643bc6d085a8f2","category":"Thai"}