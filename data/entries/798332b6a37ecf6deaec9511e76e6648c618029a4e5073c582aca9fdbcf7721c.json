{"title":"ไมโครซอฟท์ยืนยัน xCloud จะลงสมาร์ททีวี, กำลังทำอุปกรณ์สตรีมมิ่งสำหรับต่อทีวี","link":"https://www.blognone.com/node/123111","date":1623336910000,"content":"<div><div><div><p>ไมโครซอฟท์ประกาศแผนการของบริการเกมสตรีมมิ่ง xCloud และบริการสมาชิก Xbox Game Pass ดังนี้</p>\n<ul>\n<li>กำลังคุยกับผู้ผลิตสมาร์ททีวี เพื่อฝังฟีเจอร์เล่นเกม Xbox ลงในทีวีเลย ต่อคอนโทรลเลอร์แล้วเล่นได้ทันที</li>\n<li>กำลังทำอุปกรณ์สตรีมมิ่งสำหรับต่อทีวีหรือมอนิเตอร์ (ลักษณะเดียวกับ Chromecast) เพื่อเล่นเกม Xbox ได้เช่นกัน</li>\n<li>กำลังคุยกับโอเปอเรเตอร์ เพื่อทำโครงการแนวเดียวกับ <a href=\"https://www.blognone.com/node/118370\">Xbox All Access ผ่อนเครื่องรายเดือน</a> พร้อมค่าสมาชิก Game Pass</li>\n<li>จะอัพเกรดศูนย์ข้อมูลของ xCloud เปลี่ยนมาใช้ฮาร์ดแวร์ Xbox Series X รุ่นใหม่แล้ว (ปัจจุบันใช้ Xbox One S) บริการ xCloud จะโหลดเร็วขึ้น ภาพสวยขึ้น เฟรมเรตดีขึ้น</li>\n<li>จะขยายแพ็กเกจ Game Pass ไปยังประเทศต่างๆ ให้มากขึ้น แต่ยังไม่บอกว่ามีที่ไหนบ้าง</li>\n</ul>\n<p>ไมโครซอฟท์ยังบอกว่าตอนนี้มีสตูดิโอในสังกัด 23 แห่งแล้ว มากพอสำหรับการออกเกมใหม่อย่างน้อยไตรมาสละ 1 เกม ซึ่งทุกเกมจะเปิดให้เล่นบน Xbox Game Pass ตั้งแต่วันแรก</p>\n<p>ที่มา - <a href=\"https://news.xbox.com/en-us/2021/06/10/whats-next-for-gaming-highlights/\">Xbox</a></p>\n<p><img src=\"https://www.blognone.com/sites/default/files/externals/cf074a6911af8927c8568dc9c9ccf52e.jpg\" /></p>\n</div></div></div><div><div>Topics: </div><div><div><a href=\"/topics/xcloud\">xCloud</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"798332b6a37ecf6deaec9511e76e6648c618029a4e5073c582aca9fdbcf7721c","category":"Thai"}