{"title":"กูเกิลถูกฟ้องฐานติดตามข้อมูลแม้ใช้ Chrome ไม่ระบุตัวตน คาดโทษปรับสูง 5 พันล้านเหรียญ","link":"https://www.blognone.com/node/121685","date":1615795746000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลเจอคดีอีกครั้ง คราวนี้หนักถึงขนาดโทษปรับสูง 5 พันล้านดอลลาร์ โดย Bloomberg รายงานว่า ศาลรัฐบาลกลางแคลิฟอร์เนียชี้ กูเกิลต้องเจอคดีฐานติดตามข้อมูลผู้ใช้งาน Chrome โหมดไม่ระบุตัวตนหรือ Incognito ซึ่งกูเกิลได้ยื่นอุทธรณ์ไปก่อนหน้านี้แต่ศาลปฏิเสธ</p>\n<p>คดีเริ่มมาจากมีผู้บริโภคทำการฟ้องร้องแบบกลุ่ม กล่าวหาว่าแม้ว่าพวกเขาจะปิดการรวบรวมข้อมูลใน Chrome แต่เครื่องมืออื่นๆ ของกูเกิลก็จะรวบรบมข้อมูลส่วนบุคคลของพวกเขาอยู่ดี ซึ่งผู้พิพากษาเขียนสรุปว่า กูเกิลไม่ได้แจ้งผู้ใช้งานตั้งแต่แรกว่ามีการรวบรวมข้อมูล แม้จะใช้งานในโหมด Incognito</p>\n<p>Jose Castaneda โฆษกของกูเกิลกล่าวในแถลงการณ์ทางอีเมลว่า ทางบริษัทยืนยันจะโต้แย้งข้อกล่าวหานี้ โหมดไม่ระบุตัวตนใน Chrome ช่วยให้ผู้ใช้งานมีทางเลือกในการท่องอินเทอร์เน็ตโดยที่กิจกรรมไม่ถูกบันทึกลงในเบราว์เซอร์หรือในอุปกรณ์ ซึ่งการเปิดแท็บใหม่ใน Chrome Incognito นั้น เว็บไซต์ต่างๆ อาจรวบรวมข้อมูลกิจกรรมการท่องเว็บได้ ซึ่งเป็นสิ่งที่กูเกิลบอกผู้ใช้งานมาตลอด</p>\n<p><img alt=\"No Description\" src=\"https://www.blognone.com/sites/default/files/externals/0456c61d7587e5c18cc3db6abdebd25c.png\" ><br />\nภาพโดย <a href=\"https://pixabay.com/illustrations/incognito-private-browsing-browsing-2231825/\">Nikin</a></p>\n<p>ส่วนหนึ่งของคำฟ้องร้องระบุว่า แม้ว่าจะใช้งาน Chrome Incognito แต่กิจกรรมของผู้ใช้ในระหว่างเซสชันนั้นอาจถูกมองเห็นได้บนเว็บไซต์ที่พวกเขาเข้าชม หรือมีบริการบุคคลที่สามที่เว็บไซต์ใช้ติดตามกิจกรรมผู้ใช้งาน</p>\n<p>ก่อนหน้านี้ <a href=\"https://www.blognone.com/node/121503\">กูเกิลก็ประกาศว่ากำลังเตรียมเลิกขายโฆษณาแบบติดตามตัวคน จากเดิมที่ทุกวันนี้โฆษณามักติดตามผู้ใช้ไปได้ผ่านทาง third-party cookie</a></p>\n<p>ที่มา - <a href=\"https://www.bloomberg.com/news/articles/2021-03-13/google-must-face-suit-over-snooping-on-incognito-browsing?sref=ExbtjcSG\">Bloomberg</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/lawsuit\">Lawsuit</a></div><div class=\"field-item even\"><a href=\"/topics/chrome\">Chrome</a></div><div class=\"field-item odd\"><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e8d3d27dcc7290c4bbcdb3953a8711b2d87ea697e56a639fd2ce79653f7a003","category":"Thai"}