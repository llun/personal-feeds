{"title":"Facebook เปิดตัวแอพทดลอง BARS แชร์วิดีโอสั้นสำหรับแรปเปอร์ ช่วยแต่งเนื้อร้องได้","link":"https://www.blognone.com/node/121422","date":1614384685000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คนที่ติดตามความเคลื่อนไหวของ Facebook คงทราบกันดีว่ามีแอพทดลองใหม่ๆ ออกมาอยู่เสมอ (เช่น <a href=\"https://www.blognone.com/node/116628\">Collab</a>, <a href=\"https://www.blognone.com/node/119702\">E.gg</a>, <a href=\"https://www.blognone.com/node/114683\">Hobbi</a>, <a href=\"https://www.blognone.com/node/115682\">Tuned</a>, <a href=\"https://www.blognone.com/node/116671\">Venue</a>) โดยทีมหลักที่ทำงานนี้คือ New Product Experimentation หรือเรียกกันย่อๆ ว่า NPE</p>\n<p>ล่าสุด NPE มีของใหม่อีกแล้วคือ BARS แอพแชร์วิดีโอสั้นลักษณะเดียวกับ TikTok แต่เน้นที่กลุ่มแรปเปอร์ ฟีเจอร์เด่นของ BARS อยู่ที่ตัวช่วยบันทึกเสียง โดยแอพมีจังหวะ (beats) เตรียมมาให้ ผู้ใช้ต้องแต่งเนื้อเพลงและร้องเอง โดย BARS ยังช่วยแนะนำคำในเนื้อเพลงให้ลงจังหวะคล้องจองมากขึ้นด้วย ฝั่งของวิดีโอก็มีฟิลเตอร์พร้อมใช้งานเช่นกัน</p>\n<p>ตอนนี้ BARS ยังมี<a href=\"https://apps.apple.com/app/id1521789321\">เฉพาะเวอร์ชัน iOS</a> และเป็น invite-only แค่ในสหรัฐเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/d35575d3b6f9123a4141bf213c31b8d6.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/b922f9966888c3bba41972255a4bc185.png\" ></p>\n<p>ที่มา - <a href=\"https://npe.fb.com/2021/02/26/introducing-bars-a-new-beta-test-empowering-rappers-to-create-and-share/\">NPE</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/mobile-app\">Mobile App</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"208ac8d32b1dd1ee8bde0d967a6c8e076b118b111cd3417ec13d3c0334f69935","category":"Thai"}