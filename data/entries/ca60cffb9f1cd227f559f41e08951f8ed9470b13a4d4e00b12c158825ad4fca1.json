{"title":"Apple Music เปิดตัวระบบเสียงแบบ Spatial Audio พร้อมรองรับเพลงแบบ Lossless ไม่มีค่าใช้จ่ายเพิ่มเติม","link":"https://www.blognone.com/node/122716","date":1621258707000,"content":"<div><div><div><p>Apple Music ประกาศเพิ่มระบบเสียงแบบตามตำแหน่ง Spatial Audio พร้อมทั้งรองรับ Dolby Atmos เพื่อให้ศิลปินในสร้างสรรค์ประสบการณ์ด้านเสียงที่สมจริงหลายมิติมากขึ้น โดยผลงานของศิลปินที่จะรองรับ Spatial Audio ซึ่งแอปเปิลระบุถึงอาทิ J Balvin, Gustavo Dudamel, Ariana Grande, Maroon 5, Kacey Musgraves และ The Weeknd</p>\n<p>นอกจากนี้ Apple Music จะปรับปรุงทำให้เพลงที่มีในแคตาลอกมากกว่า 75 ล้านเพลง สามารถฟังได้แบบ Lossless ด้วยเทคโนโลยี ALAC หรือ Apple Lossless Audio Codec ของแอปเปิลเอง โดยคุณภาพเสียงจะเริ่มต้นที่ระดับซีดี 16 บิต 44.1 kHz ไปถึงระดับสูงสุด 24 บิต 192 kHz</p>\n<p>ผู้ใช้อุปกรณ์ฟังเพลงของแอปเปิลอย่าง AirPods หรือหูฟัง Beats ที่มีชิป H1 หรือ W1 ตัว Apple Music จะเล่นเพลงแบบ Dolby Atmos โดยอัตโนมัติเป็นค่าเริ่มต้น รวมถึงลำโพงในตัวของ iPhone, iPad และ Mac ที่รองรับด้วย</p>\n<p>ระบบเสียงรูปแบบใหม่นี้ แอปเปิลบอกว่าจะเริ่มใช้งานได้ตั้งแต่เดือนมิถุนายนเป็นต้นไป โดยไม่มีค่าใช้จ่ายเพิ่มเติม</p>\n<p>ที่มา: <a href=\"https://www.apple.com/th/newsroom/2021/05/apple-music-announces-spatial-audio-and-lossless-audio/\">แอปเปิล</a></p>\n<p><img src=\"https://www.blognone.com/sites/default/files/externals/f727349bc7873975cf14de7265e1fe74.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div><div><a href=\"/topics/music-streaming\">Music Streaming</a></div><div><a href=\"/topics/lossless\">Lossless</a></div><div><a href=\"/topics/dolby-atmos\">Dolby Atmos</a></div><div><a href=\"/topics/audio\">Audio</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca60cffb9f1cd227f559f41e08951f8ed9470b13a4d4e00b12c158825ad4fca1","category":"Thai"}