{"title":"[ไม่ยืนยัน] รัฐบาลไบเดนเตรียมออกคำสั่งบีบเอกชนต้องแจ้งข้อมูลหลังถูกแฮกให้รัฐบาล","link":"https://www.blognone.com/node/121924","date":1617026585000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สำนักข่าวรอยส์เตอร์อ้างร่างคำสั่งฝ่ายบริหารของประธานาธิปดีสหรัฐฯ เตรียมบังคับให้ผู้ผลิตซอฟต์แวร์ต้องแจ้งรัฐบาลหากถูกแฮก จากบทเรียนกรณีไมโครซอฟท์ถูกเจาะด้วยมัลแวร์ที่ฝังไปกับซอฟต์แวร์ SolarWinds</p>\n<p>ทางโฆษกฝ่ายความมั่นคงของรัฐบาลสหรัฐฯ ระบุว่ายังไม่มีการตัดสินใจว่าคำสั่งจะหน้าตาเป็นอย่างไร แต่ก็ย้ำว่ารัฐบาลต้องมีข้อมูลภัยคุกคามเพื่อให้รับมือได้ทัน</p>\n<p>คาดว่าคำสั่งนี้จะบีบบริษัทต่างๆ จากข้อตกลงการขายสินค้าหรือบริการให้รัฐบาลสหรัฐฯ ทำให้บริษัทสหรัฐฯ ที่มีรัฐบาลเป็นลูกค้า เช่น ไมโครซอฟท์หรือบริษัทขนาดใหญ่แทบทั้งหมด ต้องทำตามประกาศโดยปริยาย โดยบริษัทที่เข้าข่ายจะต้องเก็บข้อมูลที่เกี่ยวข้องกับการแฮก และทำงานร่วมกับหน่วยงานรัฐ เช่น FBI และ CISA เพื่อสืบสวนสาเหตุ เพิ่มเติมจากการเก็บข้อมูลตามกฎหมายอื่นๆ ที่มีใช้งานอยู่ตอนนี้</p>\n<p>ที่มา - <a href=\"https://www.itnews.com.au/news/software-vendors-would-have-to-disclose-breaches-to-us-govt-users-under-new-order-562639\">IT News</a></p>\n<p><img src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f231403df828cff3a26e1250623907dc4ef1e1118348d971edac31c369ab8885","category":"Thai"}