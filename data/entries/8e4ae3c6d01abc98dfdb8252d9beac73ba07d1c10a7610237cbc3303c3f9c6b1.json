{"title":"[ลือ] Apple เตรียมลดการผลิต iPhone ทุกรุ่นในครึ่งปีแรกลง 20% iPhone 12 Mini โดนหนักสุด","link":"https://www.blognone.com/node/121634","date":1615433960000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Nikkei อ้างแหล่งข่าวไม่เปิดเผยที่มาในวงการว่า Apple เตรียมลดกำลังผลิต iPhone ทุกรุ่นลงราว 20% จากแผนเดิมที่เคยวางไว้ในครึ่งปีแรก ที่เคยระบุกับผู้ผลิตว่าต้องการผลิต iPhone 96 ล้านเครื่อง เหลือราว 75 ล้านเครื่อง แต่ยังมองภาพรวมว่าในปีนี้จะผลิตให้ได้ 230 ล้านเครื่องเหมือนเดิม คิดเป็นยอดการผลิตมากกว่าปีที่แล้ว 11.6%</p>\n<p>iPhone 12 Mini เป็นรุ่นที่ได้รับผลกระทบจากการลดการผลิตนี้มากที่สุด แหล่งข้อมูลให้ข่าวว่า Apple สั่งโรงงานหยุดผลิตส่วนบางชิ้นที่ใช้เฉพาะใน iPhone 12 Mini แล้ว และอาจลดการผลิต iPhone 12 Mini ลงถึง 70% ภายในครึ่งปีแรกนี้</p>\n<p>แหล่งข่าวรายงานเพิ่มเติมว่ายอดขาย iPhone 12 Mini คิดเป็นสัดส่วนเพียง 10-15% เท่านั้น จากยอดขาย iPhone 12 ทุกรุ่น ภายในสิ้นปีที่ผ่านมา</p>\n<p>สาเหตุหลักในการลดการผลิต มาจากดีมานด์ของช่วงต้นปีที่ไม่ได้สูงตามคาด และที่ iPhone 12 Mini โดนหนักสุด เพราะผู้บริโภค เห็นประโยชน์ของการมีหน้าจอใหญ่ได้ชัดเจนมากกว่าการมี 5G และประสิทธิภาพจากชิปรุ่นล่าสุด ผู้ใช้หลายส่วนจึงไปเลือกซื้อ iPhone 11 ที่มีหน้าจอใหญ่กว่าแทน</p>\n<p>รวมถึงแบตเตอรี่ของ iPhone 12 Mini เองก็มีขนาดเล็ก ทั้งที่ 5G กินแบตมากกว่า ทำให้ผู้ใช้ไม่อยากเสี่ยง และอาจเพิ่มเงิน 100 เหรียญ ไปซื้อ iPhone 12 ที่มีแบตเตอรี่มากกว่าเล็กน้อยแทน</p>\n<p>ที่มา - <a href=\"https://asia.nikkei.com/Business/Technology/Apple-slashes-planned-iPhone-12-mini-production-for-1H\">Nikkei</a></p>\n<p><img alt=\"No Description\" src=\"https://www.blognone.com/sites/default/files/externals/348096110c87e75f55dcef33d48c7060.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/iphone-12\">iPhone 12</a></div><div class=\"field-item even\"><a href=\"/topics/iphone-11\">iPhone 11</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e4ae3c6d01abc98dfdb8252d9beac73ba07d1c10a7610237cbc3303c3f9c6b1","category":"Thai"}