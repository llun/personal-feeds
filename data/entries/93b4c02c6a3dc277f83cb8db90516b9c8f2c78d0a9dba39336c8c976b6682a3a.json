{"title":"Palo Alto Networks ซื้อกิจการ Bridgecrew แพลตฟอร์มความปลอดภัยสำหรับ DevOps มูลค่าดีล 156 ล้านดอลลาร์","link":"https://www.blognone.com/node/121240","date":1613579481000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Palo Alto Networks ประกาศบรรลุข้อตกลงเพื่อเข้าซื้อกิจการ Bridgecrew บริษัทด้านความปลอดภัยบนคลาวด์สำหรับนักพัฒนา ด้วยมูลค่า 156 ล้านดอลลาร์ โดยจ่ายเป็นเงินสด และไม่รวมรายการหุ้นเพิ่มเติมที่แยกต่างหาก</p>\n<p>เครื่องมือของ Bridgecrew จะถูกนำมารวมเข้ากับ Prisma ผลิตภัณฑ์ด้านความปลอดภัยของ Palo Alto Networks ที่ออกแบบมาเพื่อตรวจสอบความปลอดภัยตั้งแต่ขั้นตอนการพัฒนาโปรแกรม ไปจนถึงกระบวนการ DevOps ตลอดวงจรของการพัฒนา</p>\n<p>Nikesh Arora ซีอีโอ Palo Alto Networks กล่าวถึงดีลดังกล่าวว่าการตรวจสอบความปลอดภัยตั้งแต่ระดับโค้ด เป็นสิ่งจำเป็นบนแพลตฟอร์มคลาวด์ นักพัฒนาไม่ต้องการรอจนถึงขั้นตอนการรันเพื่อพบว่าไม่ผ่านเกณฑ์ความปลอดภัย ลูกค้าจึงได้ประโยชน์จากบริการของ Prisma Cloud ที่จะรวมกับ Bridgecrew ทำให้มีความปลอดภัยตั้งแต่ขั้นตอนเริ่มต้น</p>\n<p>ที่มา: <a href=\"https://www.paloaltonetworks.com/company/press/2021/palo-alto-networks-announces-intent-to-acquire-bridgecrew\">Palo Alto Networks</a></p>\n<p><img alt=\"alt=&quot;Palo Alto Networks x Bridgecrew&quot;\" src=\"https://www.blognone.com/sites/default/files/externals/147e23fa9dca29c29d1da48be6f444a3.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/palo-alto-networks\">Palo Alto Networks</a></div><div class=\"field-item odd\"><a href=\"/topics/acquisition\">Acquisition</a></div><div class=\"field-item even\"><a href=\"/topics/cybersecurity\">Cybersecurity</a></div><div class=\"field-item odd\"><a href=\"/topics/devops\">DevOps</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93b4c02c6a3dc277f83cb8db90516b9c8f2c78d0a9dba39336c8c976b6682a3a","category":"Thai"}