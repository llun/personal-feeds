{"title":"Star+ สตรีมมิ่งของดิสนีย์ที่จะเปิดตัวในละตินอเมริกาถูกฟ้อง เพราะชื่อคล้ายคู่แข่งในพื้นที่อย่าง Starz","link":"https://www.blognone.com/node/123120","date":1623374924000,"content":"<div><div><div><p>สตรีมมิ่งของดิสนีย์นั้น นอกจากจะมี Disney+ แล้ว ยังมีอีกแบรนด์ด้วยคือ <a href=\"https://dmedmedia.disney.com/news/star-plus-arrives-in-latin-america-august-2021\">Star+</a> ซึ่งจะเปิดตัวอย่างเป็นทางการในละตินอเมริกา 31 สิงหาคมนี้ เป็นสตรีมมิ่งสแตนด์อะโลนฉายเนื้อหาจากค่าย ESPN และหนังซีรีส์การ์ตูนในเครือ Disney, FX, 20th Century Studios, National Geographic รวมถึงมีเนื้อหาออริจินัลของตัวเอง</p>\n<p>อย่างไรก็ตาม ด้วยชื่อ Star+ ซึ่งไปคล้ายกับบริการสตรีมมิ่งในพื้นที่เดิมอย่าง Starz ทำให้บริษัท  Starz  ต้องมาฟ้องร้องดิสนีย์ว่าขโมยชื่อทางการค้าไปใช้ และจะสร้างความสับสนในกลุ่มลูกค้า</p>\n<p>Starz ให้บริการในพื้นที่เขตละตินอเมริกามานานตั้งแต่สมัยยุคเคเบิลทีวี และได้เปิดตัวสตรีมมิ่งในชื่อ StarzPlay เมื่อปี 2019 ในเอกสารฟ้องร้องระบุว่า ปัจจุบันทั้งสองบริษัทเป็นคู่แข่งกันโดยตรงในตลาดเม็กซิกัน ซึ่งทำให้การแข่งขันที่ไม่เป็นธรรมเกิดขึ้น</p>\n<p>ด้านโฆษก Starz ระบุว่า เราไม่มีทางเลือกอื่นนอกจากต้องปกป้องสิทธิ์ของตนและพยายามป้องกันความสับสนของลูกค้าเพิ่มเติมด้วยการยื่นฟ้องคดีละเมิดเครื่องหมายการค้า ส่วนดิสนีย์ยังไม่ออกมาพูดอะไร</p>\n<p><img src=\"https://www.blognone.com/sites/default/files/externals/ff3e94a821847f840889e83e2720377c.png\" /><br />\nภาพจาก <a href=\"https://dmedmedia.disney.com/news/star-plus-arrives-in-latin-america-august-2021\">ดิสนีย์</a></p>\n<p>ที่มา - <a href=\"https://www.theverge.com/2021/6/10/22528736/disney-starz-star-plus-latin-america\">The Verge</a></p>\n</div></div></div><div><div>Topics: </div><div><div><a href=\"/topics/disney\">Disney</a></div><div><a href=\"/topics/streaming\">Streaming</a></div><div><a href=\"/topics/lawsuit\">Lawsuit</a></div><div><a href=\"/topics/copyright-infringement\">Copyright Infringement</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f81cf5b31fe0853d37a70d1e46461389a7eb28433642d89485255f5fef22c627","category":"Thai"}