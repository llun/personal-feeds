{"title":"เปิดตัว Apple Podcasts Subscriptions ฟังพอดคาสต์แบบจ่ายเงิน เพื่อเข้าถึงสิทธิพิเศษที่มากกว่า","link":"https://www.blognone.com/node/122269","date":1618942106000,"content":"<div><div><div><p>ในงาน Spring Loaded แอปเปิลได้เปิดตัวบริการพอดคาสต์ใหม่ Apple Podcasts Subscriptions เพื่อให้ผู้ผลิตคอนเทนต์ สามารถเพิ่มตัวเลือกให้ผู้ฟังจ่ายเงิน เพื่อเข้าถึงสิทธิพิเศษเพิ่มเติม อาทิ คอนเทนต์แบบไม่มีโฆษณา คอนเทนต์พิเศษเฉพาะผู้เสียเงิน ไปจนถึงสามารถฟังเนื้อหาตอนใหม่ได้ก่อนใคร</p>\n<p>บริการ Apple Podcasts Subscriptions จะเปิดให้สมัครใช้งานใน 170 ประเทศ เริ่มต้นเดือนพฤษภาคมนี้ โดยราคาจะขึ้นอยู่กับช่องที่ติดตามเป็นผู้กำหนด ซึ่งมีทั้งการคิดค่าบริการเป็นรายเดือนและรายปี รองรับ Family Sharing</p>\n<p>สำหรับผู้ผลิตคอนเทนต์ที่ต้องการเพิ่มบริการ Subscription นี้ ต้องสมัคร The Apple Podcasters Program เพื่อเข้าถึงเครื่องมือที่จำเป็น ในราคา 629 บาทต่อปี สามารถสมัครได้ผ่าน Apple Podcasts Connect</p>\n<p>ที่มา: <a href=\"https://www.apple.com/newsroom/2021/04/apple-leads-the-next-chapter-of-podcasting-with-apple-podcasts-subscriptions/\">แอปเปิล</a></p>\n<p><img src=\"https://www.blognone.com/sites/default/files/externals/164fe6dbe2373053a4f8b7411e3f9432.jpg\" /></p>\n</div></div></div><div><div>Topics: </div><div><div><a href=\"/topics/podcast\">Podcast</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b08b004eed74abec6451e451e361cfa284b17a38515fd3d7c9cd82464a7c8d3","category":"Thai"}