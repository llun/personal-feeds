{"title":"WhatsApp เตรียมแสดงแบนเนอร์ข้อตกลงใช้งานใหม่ภายในแอป ผู้ใช้ต้องยอมรับก่อน 15 พฤษภาคม","link":"https://www.blognone.com/node/121291","date":1613749074000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>WhatsApp ให้ข้อมูลเพิ่มเติมเกี่ยวกับข้อตกลงการใช้งานใหม่ ที่<a href=\"https://www.blognone.com/node/120641\">เลื่อน</a>วันมีผลออกไปเป็น 15 พฤษภาคมนี้ โดยจะแสดงป้ายประกาศในแอป WhatsApp เพื่อให้ข้อมูลเพิ่มเติมกับผู้ใช้งาน ในไม่กี่สัปดาห์ข้างหน้า</p>\n<p>ทั้งนี้ WhatsApp ไม่ได้เปลี่ยนข้อตกลงในการใช้งาน ที่ต้องแชร์ข้อมูลให้กับ Facebook แต่บอกว่าจะอธิบายเพิ่มเติมให้มีความชัดเจนมากขึ้น ซึ่งผู้ใช้งานต้องกดยอมรับภายในวันที่กำหนด มิฉะนั้นจะใช้งาน WhatsApp ต่อไปไม่ได้</p>\n<p>ข้อมูลเพิ่มเติมที่ WhatsApp พูดถึงได้แก่ ข้อมูลการสนทนาจะเข้ารหัส WhatsApp ไม่สามารถเข้าถึงข้อมูลนี้ได้ และ WhatsApp จะไม่แชร์ข้อมูลนี้รวมทั้งรายชื่อผู้ติดต่อ (Contact) ให้กับ Facebook</p>\n<p>ที่น่าสนใจคือคำอธิบายของ WhatsApp นั้น พูดถึงการที่ผู้ใช้งานหนีไปใช้แอปแชทอื่น โดยบอกว่า WhatsApp นั้นดีกว่าแอปเหล่านั้น เพราะมีทั้งความน่าเชื่อถือและปลอดภัย</p>\n<p>ที่มา: <a href=\"https://blog.whatsapp.com/more-information-about-our-update\">WhatsApp</a> ผ่าน <a href=\"https://thenextweb.com/plugged/2021/02/18/whatsapp-privacy-policy-banner-roll-out/\">The Next Web</a></p>\n<p><img src=\"https://scontent.whatsapp.net/v/t39.8562-34/p1080x2048/149089354_2751823408390717_3032901601057830911_n.jpg.webp?ccb=3&amp;_nc_sid=8a74b9&amp;_nc_ohc=MSNMmllm2HkAX-ZffIf&amp;_nc_ht=scontent.whatsapp.net&amp;_nc_tp=30&amp;oh=d16377dae3fe276bdbe99579588439c0&amp;oe=60569A93\" alt=\"WhatsApp\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/whatsapp\">WhatsApp</a></div><div class=\"field-item odd\"><a href=\"/topics/facebook\">Facebook</a></div><div class=\"field-item even\"><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fdac05197a7b950c28eb4b69ab7a956962412b7dceee19c35466e7f018e62476","category":"Thai"}