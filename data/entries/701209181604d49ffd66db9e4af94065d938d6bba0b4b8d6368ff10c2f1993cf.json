{"title":"จากการควบรวม WarnerMedia และ Discovery ได้ชื่อบริษัทใหม่เป็น Warner Bros. Discovery","link":"https://www.blognone.com/node/122967","date":1622595096000,"content":"<div><div><div><p>ช่าวใหญ่ในวงการคอนเทนต์ช่วงที่ผ่านมาคือ <a href=\"https://www.blognone.com/node/122714\">WarnerMedia บริษัทสื่อในเครือ AT&amp;T ควบรวมกับบริษัทสื่อ Discovery, Inc.</a> กลายเป็นบริษัทสื่อบันเทิงยักษ์ใหญ่ของโลก ล่าสุดได้ชื่อบริษัทใหม่แล้วด้วย เป็น Warner Bros. Discovery</p>\n<p>David Zaslav ซีอีโอของ Discovery และจะเป็นซีอีโอของ Warner Bros. Discovery ด้วย กล่าวในแถลงการณ์ว่า ชื่อใหม่นี้ เป็นการแทนตัวตนของ WarnerMedia และ Discovery, Inc. ได้เป็นอย่างดี</p>\n<p>โลโก้บริษัทมีความคลาสสิค นอกจากนี้ยังเพิ่มแท็กไลน์ the stuff that dreams are made of ซึ่งเป็นประโยคจากหนังสืบสวนเก่าแก่ตั้งแต่ปี 1941 เรื่อง Maltese Falcon</p>\n<p><img src=\"https://www.blognone.com/sites/default/files/externals/bcc56c60799d284a30ae9122c27294c3.jpg\" /><br />\nภาพจาก Discovery</p>\n<p>นอกเหนือจากการควบรวม WarnerMedia และ Discovery, Inc. แล้ว ยังมีอีกข่าวใหญ่คือ Amazon ซื้อกิจการ MGM หรือชื่อเต็ม Metro Goldwyn Mayer เข้าถึงความเป็นเจ้าของผลงานทั้งหมดของ MGM ที่มีภาพยนตร์มากกว่า 4,000 เรื่อง รายการโทรทัศน์กว่า 17,000 รายการ อาทิเช่น James Bond, Robocop, Rocky, The Pink Panther เป็นต้น ถือเป็นสองข่าวใหญ่ในวงการบันเทิงช่วงนี้</p>\n<p>ที่มา - <a href=\"https://www.engadget.com/warner-bros-discovery-185439134.html?src=rss_b2c\">Engadget</a></p>\n</div></div></div><div><div>Topics: </div><div><div><a href=\"/topics/warner-bros\">Warner Bros.</a></div><div><a href=\"/topics/att\">AT&amp;T</a></div><div><a href=\"/topics/discovery-channel\">Discovery Channel</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"701209181604d49ffd66db9e4af94065d938d6bba0b4b8d6368ff10c2f1993cf","category":"Thai"}