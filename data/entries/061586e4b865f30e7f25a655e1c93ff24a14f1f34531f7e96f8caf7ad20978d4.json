{"title":"Nikon เปิดตัว Z fc กล้อง Mirrorless สไตล์ฟิล์มคลาสสิค","link":"https://www.blognone.com/node/123488","date":1624976721000,"content":"<div><div><div><p>Nikon เปิดตัวกล้องดิจิทัลรุ่นใหม่ Nikon Z fc เป็นกล้อง Mirrorless ทรงคลาสสิคเหมือนกล้องฟิล์มแบบใช้กระจกสะท้อน (SLR) Nikon FM2 และใช้เลนส์เมาท์ Z เหมือนกล้องรุ่นปัจจุบัน</p>\n<p>Nikon Z fc ใช้เซนเซอร์ CMOS 20.9 ล้านพิกเซล ขนาด APS-C (DX-format) พร้อมหน่วยประมวลผล EXPEED 6 เร่ง ISO ได้ตั้งแต่ 100-51,200 ขยายได้สูงสุดถึง 204,800</p>\n<p>ส่วนระบบโฟกัสเป็นแบบ Hybrid AF ที่มีจุดโฟกัส 209 จุด ครอบคลุมพื้นที่กว่า 87% ในแนวนอน และ 85% ในแนวตั้ง พร้อมระบบตรวจจับสายตาสำหรับคนและสัตว์ ตัวกล้องถ่ายรัวได้สูงสุด 11 ภาพต่อวินาทีในโหมด full autofocus หรือ 9 ภาพต่อวินาทีเมื่อตั้งค่าการถ่ายภาพ RAW ไว้ที่โหมด 14-bit</p>\n<p>ส่วนด้านวิดีโอ Nikon ระรบุว่าสามารถถ่ายวิดีโอได้ที่ 4K แบบ oversampled เพื่อเก็บข้อมูลออกจากเซนเซอร์ได้เต็มรูปแบบ ส่วน slow-motion สามารถถ่ายได้ที่ 1080p ที่ 120 เฟรมต่อวินาที และมี interval timer ในตัวสำหรับการถ่ายวิดีโอ timelapse ระดับ 4K</p>\n<p>ตัวกล้องของ Nikon Z fc ออกแบบเน้นเอกลักษณ์​กล้องฟิล์ม มีวงแหวนปรับค่าต่าง ๆ รอบตัวกล้อง มีจอแอลซีดีหลังกล้องขนาด 3 นิ้ว 1.04 ล้านจุดที่สามารถพลิกหมุนได้ ส่วนช่องมองภาพอิเล็กทรอนิกส์เป็นแบบ OLED 2.36 ล้านจุด กำลังขยาย 1.02 เท่า (หรือ 0.68 เท่าเมื่อเทียบกับฟูลเฟรม)</p>\n<p>Nikon Z fc เตรียมวางจำหน่ายครั้งแรกในปลายเดือนกรกฎาคมนี้ โดยกำหนดราคาขายที่ 959.95 ดอลลาร์ (ราว 31,000 บาท) สำหรับบอดี้อย่างเดียว, 1,099.95 ดอลลาร์​ (ราว 35,000 บาท) สำหรับกล้องพร้อมเลนส์ NIKKOR Z DX 16-50mm f/3.5-6.3 VR และ 1,199.95 ดอลลาร์ (ราว 38,000 บาท) สำหรับกล้องพร้อมเลนส์ NIKKOR Z 28mm f/2.8 (SE) มีสีหลักคือสีดำตัดเงิน และอีก 6 สีให้เลือกได้แก่ ขาว, coral pink, mint green, sand beige, amber brown และ natural gray</p>\n<p>ที่มา - <a href=\"https://www.dpreview.com/news/4256384008/nikon-announces-z-fc-style-focused-aps-c-mirrorless-camera\">dpreview</a></p>\n<p><img src=\"https://www.blognone.com/sites/default/files/externals/cf174c2502fa054debf9ce72964eee64.jpg\" /></p>\n<p><img src=\"https://www.blognone.com/sites/default/files/externals/fe0f4efd6a60332163542cad3b332708.jpg\" /></p>\n<p><img src=\"https://www.blognone.com/sites/default/files/externals/c5dac97ffa88b33dfad696064deca78f.jpeg\" /></p>\n<p><img src=\"https://www.blognone.com/sites/default/files/externals/51a7a4c10e2064f08187b961f298a17a.jpeg\" /></p>\n<p><img src=\"https://www.blognone.com/sites/default/files/externals/98bfab31e37660365c731580ed17eb3f.jpeg\" /></p>\n<p><img src=\"https://www.blognone.com/sites/default/files/externals/2cc50fee99df6f4aaaf200565e38a093.jpeg\" /></p>\n</div></div></div><div><div>Topics: </div><div><div><a href=\"/topics/nikon\">Nikon</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"061586e4b865f30e7f25a655e1c93ff24a14f1f34531f7e96f8caf7ad20978d4","category":"Thai"}