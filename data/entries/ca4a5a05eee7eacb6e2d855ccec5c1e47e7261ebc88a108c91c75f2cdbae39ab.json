{"title":"GlobalFoundries เตรียมสร้างโรงงานใหม่ในสิงคโปร์ ผลิตชิปเวเฟอร์เพิ่มได้ 450,000 แผ่นต่อปี","link":"https://www.blognone.com/node/123333","date":1624368338000,"content":"<div><div><div><p>GlobalFoundries บริษัทผลิตชิปที่<a href=\"https://www.blognone.com/news/10949/globalfoundries-%E0%B9%80%E0%B8%9B%E0%B8%B4%E0%B8%94%E0%B8%97%E0%B8%B3%E0%B8%81%E0%B8%B2%E0%B8%A3%E0%B9%81%E0%B8%A5%E0%B9%89%E0%B8%A7\">แยกตัวจาก AMD ในปี 2009</a> เตรียมเปิดโรงงานผลิตชิปแห่งใหม่ในประเทศสิงคโปร์ ที่มีความสามารถผลิตชิปเวเฟอร์ 300 มิลลิเมตรได้ 450,000 แผ่นต่อปี เป็นโรงงานเฟสแรกจากโครงการขยายภาคการผลิตสามเฟส มูลค่า 4 พันล้านดอลลาร์สหรัฐฯ ที่ได้รับการอุดหนุนจากคู่ค้าและรัฐบาลสิงคโปร์</p>\n<p>โรงงานนี้จะเน้นการผลิตชิปที่มีกระบวนการผลิตค่อนข้างใหญ่ เช่นกระบวนการ BiCMOS ขนาด 55nm สำหรับชิปสัญญาณวิทยุ (RF) และกระบวนการผลิต 40nm สำหรับชิปหน่วยความจำและสัญญาณวิทยุรูปแบบอื่น รวมถึงมีบางส่วนเล็กๆ สำหรับกระบวนการผลิตขนาด 90nm อีกด้วย เครื่องจักรต่างๆ ในโรงงานจะสามารถปรับเปลี่ยนตามอุปสงค์และย้ายไปมาระหว่างไลน์การผลิตได้</p>\n<p><img src=\"https://www.blognone.com/sites/default/files/externals/2bf4ceaf348d2f91aa0b3b1363ef7d59.jpg\" /></p>\n<p>GlobalFoundries เตรียมเพิ่มโรงงานผลิตใหม่เนื่องจากความต้องการชิปประมวลผลในวงการต่างๆ ที่เพิ่มมากขึ้น จนทำให้เกิดวิกฤตขาดแคลนชิปในปัจจุบัน และยังไม่มีทีท่าว่าความต้องการชิปจะลดลงในเร็วๆ นี้ GlobalFoundries จะเร่งสร้างโรงงานใหม่โดยเร็วที่สุด และเริ่มปรับพื้นที่สำหรับการสร้างโรงงานใหม่แล้วตั้งแต่วันนี้ พร้อมเริ่มผลิตในช่วงต้นปี 2023 และเดินสายการผลิตเต็มที่ช่วงสิ้นปี</p>\n<p>โรงงานใหม่นี้เพิ่มกำลังการผลิตของ GlobalFoundries ในสิงคโปร์ขึ้นเกือบ 50% จากเดิมผลิตชิปเวเฟอร์ 300 มิลลิเมตรได้ 1.5 ล้านแผ่นต่อปี เป็น 1.95 ล้านแผ่นต่อปี เมื่อโรงงานเดินเครื่องเต็มกำลัง</p>\n<p>ที่มา - <a href=\"https://www.anandtech.com/show/16776/globalfoundries-to-build-new-450k-waferperyear-fab-in-singapore\">Anandtech</a></p>\n</div></div></div><div><div>Topics: </div><div><div><a href=\"/topics/globalfoundries\">GlobalFoundries</a></div><div><a href=\"/topics/processor\">Processor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca4a5a05eee7eacb6e2d855ccec5c1e47e7261ebc88a108c91c75f2cdbae39ab","category":"Thai"}