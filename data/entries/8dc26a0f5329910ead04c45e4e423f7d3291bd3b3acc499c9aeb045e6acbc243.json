{"title":"ขอเวลาอีกไม่นาน Nokia ปรับแผนอัพเดต Android 11 ใหม่ เลื่อนเวลาออกไปมากกว่าสามเดือนแทบทุกรุ่น","link":"https://www.blognone.com/node/122596","date":1620617506000,"content":"<div><div><div><p>หลัง Nokia <a href=\"https://www.blognone.com/node/118943\">ประกาศไทม์ไลน์การอัพเดต Android 11</a> ให้กับมือถือหลากหลายรุ่นของบริษัท เมื่อเดือนตุลาคมปี 2020 แต่ก็ทำตามไม่ได้ เช่น Nokia 8.3 ที่ในแผนควรได้อัพเดตตั้งแต่ไตรมาสที่ 4 ของปี 2020 แต่กลับได้อัพเดตช่วงเดือน<a href=\"https://www.xda-developers.com/nokia-8-3-5g-stable-android-11-update/\">กุมภาพันธ์</a>ปีนี้แทน</p>\n<p>วันนี้ Nokia <a href=\"https://community.phones.nokia.com/discussion/63043/android-11-roadmap-for-nokia-phones\">ประกาศปรับแผนใหม่</a> โดยมือถือส่วนใหญ่ถูกเลื่อนไปราว 1-2 ไตรมาสจากกำหนดเดิม เช่น Nokia 6.2 ที่ควรได้อัพเดตช่วงไตรมาส 1-2 ของปี 2021 ถูกเลื่อนไปเป็นไตรมาสที่ 3 และ Nokia 5.3 ที่ควรได้อัพเดตตั้งแต่ไตรมาสที่ 4 ของปี 2020 ถูกเลื่อนไปเป็นไตรมาสที่ 2 ของปีนี้แทน</p>\n<p>Nokia ไม่ได้แถลงสาเหตุว่าทำไมถึงต้องเลื่อน แต่<a href=\"https://omdia.tech.informa.com/-/media/tech/omdia/whitepapers/handset-odm-industry-white-paper.pdf\">รายงาน</a>จากนักวิเคราะห์ตลาดวงการสื่อสาร Omdia ระบุว่ามือถือ Nokia ส่วนใหญ่ถูกดีไซน์โดย ODM (Original Design Manufacturer) และ ODM เหล่านี้ต้องเป็นผู้รับผิดชอบดูแลการอัพเดต แต่หลายๆ เจ้าอาจทำได้ไม่ทันกำหนดของ Nokia</p>\n<p>นอกจากนี้ Nokia ยังเปิดตัวมือถือหลายรุ่นมากในหนึ่งปี โดยแค่ปี 2021 นี้ก็<a href=\"https://www.gsmarena.com/nokia-phones-1.php\">เปิดตัวไปแล้ว 7 รุ่น</a> ทำให้การอัพเดตให้ครบทุกรุ่นใช้เวลานาน และในรอบอัพเดต Android 10 เองก็<a href=\"https://www.blognone.com/node/115145\">เคยเลื่อนแผนอัพเดต</a>เพราะ COVID-19 มาแล้วด้วยเช่นกัน</p>\n<p>ที่มา - <a href=\"https://community.phones.nokia.com/discussion/63043/android-11-roadmap-for-nokia-phones\">Nokia</a></p>\n<p><img src=\"https://www.blognone.com/sites/default/files/externals/2a2aca56c078eaa0eb8c2d60fba2c482.jpg\" /><em>แผนอัพเดตใหม่ของ Nokia</em></p>\n<p><img src=\"https://www.blognone.com/sites/default/files/externals/a0fd0063986d4a496afcba7fddc06fe6.jpg\" /><em>แผนอัพเดตเดิม</em></p>\n</div></div></div><div><div>Topics: </div><div><div><a href=\"/topics/nokia\">Nokia</a></div><div><a href=\"/topics/android-11\">Android 11</a></div><div><a href=\"/topics/android\">Android</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc26a0f5329910ead04c45e4e423f7d3291bd3b3acc499c9aeb045e6acbc243","category":"Thai"}