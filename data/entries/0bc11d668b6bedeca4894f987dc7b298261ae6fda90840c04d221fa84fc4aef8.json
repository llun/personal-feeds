{"title":"Redis Labs ระดมทุน Series G มูลค่าบริษัททะลุ 2 พันล้านดอลลาร์","link":"https://www.blognone.com/node/122091","date":1617848838000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Redis Labs บริษัทผู้สร้างฐานข้อมูล Redis ประกาศระดมทุนรอบใหม่ Series G อีก 110 ล้านดอลลาร์ ตอนนี้มูลค่าบริษัททะลุ 2 พันล้านดอลลาร์แล้ว</p>\n<p>นักลงทุนใน Redis Labs รอบนี้คือ Tiger Global, <a href=\"https://www.blognone.com/node/111049\">SoftBank Vision Fund 2</a> และ TCV</p>\n<p>บริษัท Redis Labs ก่อตั้งในปี 2011 ด้วยวิสัยทัศน์ว่าฐานข้อมูลในอนาคตจะแข่งกันที่ประสิทธิภาพ ตัวซอฟต์แวร์ Redis จึงเป็นฐานข้อมูลในหน่วยความจำ (in-memory) และเป็นฐานข้อมูลแบบ key-value ที่ได้รับความนิยมสูงสุด (คู่แข่งรายสำคัญคือ Memcached, Amazon DynamoDB และ Azure Cosmos DB)</p>\n<p>บริษัทระบุว่าตอนนี้มีลูกค้าแล้ว 8,000 องค์กร และรายได้เติบโตเฉลี่ย 54% ในช่วง 3 ปีที่ผ่านมา โมเดลธุรกิจของบริษัทคือขาย Redis Enterprise ซึ่งมีทั้งเวอร์ชัน on premise และแบบเช่าใช้งานบนคลาวด์</p>\n<p>ที่มา - <a href=\"https://redislabs.com/press/redis-labs-110-million-series-g-led-by-tiger-global/\">Redis</a></p>\n<p><img alt=\"No Description\" src=\"https://www.blognone.com/sites/default/files/externals/7ffd52f11aedc83e913acc7e340bc8ba.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/redis\">Redis</a></div><div class=\"field-item odd\"><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bc11d668b6bedeca4894f987dc7b298261ae6fda90840c04d221fa84fc4aef8","category":"Thai"}