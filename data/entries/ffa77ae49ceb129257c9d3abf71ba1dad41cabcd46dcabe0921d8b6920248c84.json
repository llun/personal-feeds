{"title":"Sony ส่งอีเมลเชิญผู้ใช้ในสหรัฐฯ ซื้อเครื่อง PS5 อีกครั้ง แม้เป็นผู้ที่เคยซื้อสำเร็จไปแล้ว","link":"https://www.blognone.com/node/123374","date":1624521387000,"content":"<div><div><div><p>Sony ส่งอีเมลพร้อมลิงก์เชิญให้ผู้ใช้ที่มีบัญชี PlayStation ในสหรัฐอเมริกา ซื้อเครื่อง PS5 ได้อีกหนึ่งเครื่อง พร้อมอุปกรณ์เสริม ผ่าน PlayStation Direct ในวันที่ 23 มิถุนายนที่ผ่านมา โดยไม่ต้องต่อคิวซื้อกับตัวแทนจำหน่าย และระบบจะล็อกเครื่องไว้ให้เมื่อล็อกอินและกดลิงก์ ทำให้ผู้ใช้สามารถออกไปกดซื้ออุปกรณ์เสริมและเกมเพิ่มได้</p>\n<p>น่าสนใจที่หลายๆ คนที่ได้อีเมลนี้ เป็นผู้ที่เคยซื้อ PS5 สำเร็จผ่าน PS Direct สำเร็จไปแล้ว เช่นยูสเซอร์ <a href=\"https://twitter.com/Wario64/status/1407082112029642755\">@Wario64</a> บนทวิตเตอร์ รวมถึงยูสเซอร์อีกหลายๆ คนใน <a href=\"https://www.reddit.com/r/PS5/comments/o58bbh/sony_is_sending_out_exclusive_ps5_purchase/\">Reddit</a> ที่ได้อีเมลนี้ ก็ระบุเช่นกันว่าซื้อ PS5 ผ่าน PS Direct สำเร็จไปก่อนหน้านี้แล้ว</p>\n<p>ไม่แน่ชัดว่าทำไม Sony ถึงเลือกใช้วิธีนี้ อาจเป็นการเพิ่มช่องทางการซื้อให้กับผู้ที่มีบัญชี PlayStation และเคยซื้อ PS5 ไปเล่นเอง ที่อาจซื้อไปให้เพื่อน คนรู้จัก หรือคนอื่นในครอบครัวเพิ่ม แต่ก็ไม่ได้การันตีว่าเจ้าของบัญชีนั้นจะไม่ซื้อเครื่องไปขายต่อในราคาสูงขึ้นแต่อย่างใด</p>\n<p>ส่วนเครื่องที่ผู้ใช้ทั่วไปต้องซื้อจากตัวแทนจำหน่าย หรือในประเทศอื่น ยังมีจำนวนจำกัด และยังมีผู้นำมาขายต่อในราคาสูงอยู่ ฝั่ง Sony ระบุ<a href=\"https://www.gamesradar.com/sony-is-accelerating-the-supply-of-ps5-units-and-predicts-to-sell-over-226m-units-per-year/\">เตรียมเพิ่มกำลังการผลิตในปีงบประมาณหน้า</a> คงต้องติดตามว่าจะแก้ปัญหาเครื่องขาดตลาดนี้ได้หรือไม่</p>\n<p>ที่มา - <a href=\"https://twitter.com/Wario64/status/1407082112029642755\">@Wario64</a> via <a href=\"https://www.gamesradar.com/sony-is-inviting-ps5-owners-to-buy-another-ps5/\">Gamesradar</a></p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n<blockquote><p>even though I already have a PS5, Sony just sent me an invite to purchase a console on PS Direct on Wednesday. Which means expect a public queue at around 2 PM PT on June 23rd.I don't know where Sony is pulling the list so don't ask <a href=\"https://t.co/Ffmjl2mfYs\">pic.twitter.com/Ffmjl2mfYs</a></p>\n<p>— Wario64 (@Wario64) <a href=\"https://twitter.com/Wario64/status/1407082112029642755?ref_src=twsrc%5Etfw\">June 21, 2021</a></p></blockquote>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/playstation\">PlayStation</a></div><div><a href=\"/topics/sony\">Sony</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffa77ae49ceb129257c9d3abf71ba1dad41cabcd46dcabe0921d8b6920248c84","category":"Thai"}