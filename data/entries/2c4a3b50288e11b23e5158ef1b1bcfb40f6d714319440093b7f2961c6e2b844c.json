{"title":"กูเกิลเตรียมออก Google Drive for Desktop ตัวใหม่ มาแทน Backup and Sync ของเดิม","link":"https://www.blognone.com/node/121049","date":1612588786000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คนที่ใช้ Google Drive บนเดสก์ท็อปคงคุ้นกับโปรแกรมซิงก์ชื่อ Backup and Sync from Google (ที่ไม่ค่อยสื่ออะไรมากนัก) ล่าสุดกูเกิลประกาศเปลี่ยนชื่อโปรแกรมเป็น Google Drive for Desktop อย่างที่ควรจะเป็นแล้ว</p>\n<p>ประเด็นเรื่องชื่อแอพตัวนี้ไม่ใช่แค่เรื่องตั้งชื่ออย่างเดียว ที่มาที่ไปคือกูเกิลเองดันมีโปรแกรมซิงก์ไฟล์บนเดสก์ท็อป 2 ตัว ได้แก่</p>\n<ul>\n<li>Backup and Sync สำหรับผู้ใช้ทั่วไป</li>\n<li>Drive File Stream สำหรับผู้ใช้องค์กร</li>\n</ul>\n<p>ไคลเอนต์ทั้ง 2 ตัวมีฟีเจอร์ไม่เท่ากัน จึงถูกตั้งชื่อแตกต่างกัน สิ่งที่ตามมาคือความสับสนของผู้ใช้ ทางแก้ของกูเกิลจึงเป็นการรวมไคลเอนต์ทั้ง 2 ตัวเข้าด้วยกัน</p>\n<p>ไคลเอนต์หลักที่ได้ไปต่อคือ Drive File Stream ที่ตอนนี้เปลี่ยนชื่อเป็น Google Drive for Desktop เรียบร้อยแล้ว โดยมีฟีเจอร์เหมือนกันทุกประการ และในอนาคตจะได้ฟีเจอร์จากฝั่งคอนซูเมอร์ (เช่น แบ็คอัพรูปภาพขึ้น Google Photos) เพิ่มมาด้วย</p>\n<p>ส่วนผู้ใช้ Backup and Sync ในปัจจุบันจะถูกย้ายไปใช้ Google Drive for Desktop ภายในปีนี้ (รอกูเกิลทำฟีเจอร์ฝั่งคอนซูเมอร์ให้ไคลเอนต์ตัวใหม่เสร็จก่อน) ซึ่งกูเกิลจะประกาศรายละเอียดให้ทราบต่อไปเมื่อพร้อม</p>\n<p><img alt=\"No Description\" src=\"https://www.blognone.com/sites/default/files/externals/b25c81e1ac27fd019a29ee8e084250f3.png\" ></p>\n<p><img alt=\"No Description\" src=\"https://www.blognone.com/sites/default/files/externals/73d72b0c5e414721ffd20c2e0a649674.png\" ></p>\n<p>ที่มา - <a href=\"https://workspaceupdates.googleblog.com/2021/02/google-drive-for-desktop-sync-solutions-update.html\">Google</a>, <a href=\"https://9to5google.com/2021/02/04/google-drive-for-desktop-replace/\">9to5google</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-drive\">Google Drive</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/cloud-storage\">Cloud Storage</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2c4a3b50288e11b23e5158ef1b1bcfb40f6d714319440093b7f2961c6e2b844c","category":"Thai"}