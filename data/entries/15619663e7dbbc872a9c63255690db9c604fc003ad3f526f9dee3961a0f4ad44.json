{"title":"iOS 15 เพิ่มตัวเลือก ให้อยู่กับ iOS 14 ต่อไป แล้วอัพเดตเฉพาะแพตช์ความปลอดภัยเท่านั้น","link":"https://www.blognone.com/node/123062","date":1623112241000,"content":"<div><div><div><p>ที่ผ่านมาการอัพเดต iOS ในแต่ละเวอร์ชัน จะมีการปรับปรุงหลัก ๆ สองส่วน คือฟีเจอร์คุณสมบัติใหม่ และการแก้ไขช่องโหว่ความปลอดภัย ซึ่งผู้ใช้ต้องอัพเดตไปทั้งหมด แต่ผู้ใช้งานบางคนอาจไม่ต้องการใช้ฟีเจอร์ใหม่ ล่าสุดใน iOS 15 ที่เปิดตัวไปเมื่อคืนนี้ แอปเปิล<a href=\"https://www.apple.com/ios/ios-15-preview/features/\">ระบุ</a>ว่าผู้ใช้งานสามารถเลือกอัพเดตเฉพาะส่วนช่องโหว่ความปลอดภัยได้</p>\n<p>โดยในหน้า Software Updates ของแอป Settings ใน iOS จะมีตัวเลือกในการอัพเดต 2 แบบ คืออัพเดตเป็น iOS 15 เวอร์ชันล่าสุด ซึ่งได้ทั้งฟีเจอร์ใหม่และส่วนแก้ไขด้านความปลอดภัย หรือเลือกอยู่กับ iOS 14 ต่อไป แล้วอัพเดตเฉพาะส่วนแก้ไขด้านความปลอดภัยเท่านั้น ซึ่งสามารถเปลี่ยนใจอัพเดตเป็น iOS เวอร์ชันล่าสุดได้เมื่อต้องการ</p>\n<p>ทางเลือกในการอัพเดต iOS เฉพาะส่วนความปลอดภัยนี้ถูกรายงานการค้นพบครั้งแรกใน <a href=\"https://www.blognone.com/node/121713\">iOS 14.5 เบต้า 4</a> ทั้งนี้อุปกรณ์ที่สามารถใช้งาน iOS 14 ได้ทั้งหมด จะ<a href=\"https://www.blognone.com/node/123059\">สามารถอัพเดตเป็น iOS 15</a> ได้ ทางเลือกนี้จึงน่าจะถูกใจหลายคนที่ไม่อยากใช้ของใหม่ แต่ต้องการความปลอดภัย</p>\n<p>ที่มา: <a href=\"https://appleinsider.com/articles/21/06/07/apple-wont-force-updates-to-ios-15-from-ios-14\">Apple Insider</a></p>\n<p><img src=\"https://www.blognone.com/sites/default/files/externals/eef8aba1b7f11426337b40e72e712b5f.png\" /></p>\n</div></div></div><div><div>Topics: </div><div><div><a href=\"/topics/ios-15\">iOS 15</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div><div><a href=\"/topics/ios-14\">iOS 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15619663e7dbbc872a9c63255690db9c604fc003ad3f526f9dee3961a0f4ad44","category":"Thai"}