{"title":"Keseya VSA ซอฟต์แวร์จัดการเครือข่ายถูกแฮกใส่ Ransomware ผู้ใช้กว่า 200 องค์กรถูกโจมตี","link":"https://www.blognone.com/node/123555","date":1625279077000,"content":"<div><div><div><p>Keseya VSA ซอฟต์แวร์จัดการระบบไอทีถูกกลุ่มแฮกเกอร์ REvil แฮกและใส่มัลแวร์ลงไปในอัพเดตได้สำเร็จ ทำให้องค์กรจำนวนมากที่ใช้ซอฟต์แวร์จัดการเครือข่ายตัวนี้ถูกเข้ารหัสข้อมูล รวมตอนนี้มีองค์กรตกเป็นเหยื่อแล้วกว่า 200 องค์กร</p>\n<p>รายงานระบุว่า REvil เรียกร้องค่าไถ่แต่ละองค์กรไม่เท่ากัน บางองค์กรถูกเรียกค่าไถ่ 5 ล้านดอลลาร์ หรือประมาณ 160 ล้านบาท แต่บางองค์กรถูกเรียกค่าไถ่ 44,999 ดอลลาร์หรือ 1.5 ล้านบาท</p>\n<p>Keseya VSA เป็นซอฟต์แวร์จัดการระบบไอทีครบวงจร ตั้งแต่การมอนิเตอร์เซิร์ฟเวอร์, อุปกรณ์เครือข่าย, ติดตั้งแพตช์บนไคลเอนต์ โดยนิยมใช้งานในกลุ่มบริษัทผู้ให้บริการจัดการระบบไอที (managed service provider - MSP) ตอนนี้มี MSP ถูกโจมตีแล้วอย่างน้อย 8 ราย</p>\n<p>ตอนนี้รายงานพบว่ามัลแวร์ถูกส่งเข้าไปในเซิร์ฟเวอร์และไคลเอนต์ทางอัพเดต \"Kaseya VSA Agent Hot-fix.\" โดยยังไม่แน่ชัดว่าอัพเดตนี้ถูกส่งเข้ามาทางใด ทางแก้ชั่วคราวคือ Keseya ปิดเซิร์ฟเวอร์ของตัวเองทั้งหมด และแนะนำให้ MSP ที่ใช้งาน VSA แบบ on-premise ปิดเซิร์ฟเวอร์ด้วยเช่นกัน</p>\n<p>ที่มา - <a href=\"https://www.zdnet.com/article/kaseya-urges-customers-to-immediately-shut-down-vsa-servers-after-ransomware-attack/\">ZDNet</a>, <a href=\"https://www.bleepingcomputer.com/news/security/revil-ransomware-hits-200-companies-in-msp-supply-chain-attack/\">Bleeping Computer</a></p>\n<p><img src=\"https://www.blognone.com/sites/default/files/externals/e2125adee1cf95beffb18925b758fcd4.png\" /></p>\n<p>ภาพหน้าจอ Keseya VSA</p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae356898e0394ad1bb71aaeee72ca27cfdc293b78ea85d7ac175aab5b50965be","category":"Thai"}