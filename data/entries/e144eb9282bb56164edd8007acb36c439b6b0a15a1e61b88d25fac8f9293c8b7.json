{"title":"[ลือ] แอปเปิลยังเปิดตัว iPad Pro พร้อมกันสองขนาด เดือนเมษายนนี้ แต่อาจขายรุ่น 12.9 นิ้ว จอ MiniLED ช้ากว่ารุ่น 11 นิ้ว","link":"https://www.blognone.com/node/122147","date":1618234219000,"content":"<div><div><div><p>หลัง <a href=\"https://www.bloomberg.com/news/articles/2021-03-17/apple-nears-launch-of-new-ipads-after-stay-at-home-sales-boost\">Bloomberg</a> รายงานเมื่อเดือนก่อนว่า Apple เตรียมเปิดตัว iPad Pro รุ่นใหม่สองขนาดพร้อมกันคือ 11 นิ้ว และ 12.9 นิ้วภายในเดือนเมษายน ล่าสุดมีข้อมูลอัพเดตว่า Apple กำลังประสบปัญหาการผลิตจอ MiniLED ที่จะนำมาใช้บนรุ่น 12.9 นิ้ว ทำให้น่าสงสัยว่าแอปเปิลจะยังเดินหน้าเปิดตัวตามกำหนดเดิมหรือไม่ แต่แหล่งข่าวก็ยืนยันกับ Bloomberg ว่าแอปเปิลจะยังเดินหน้างานเปิดตัวต่อไป แค่อาจเลื่อนการจำหน่ายรุ่น 12.9 นิ้วออกไปก่อน (คล้ายตอน iPhone 12 Mini และ 12 Pro Max)</p>\n<p>แหล่งข่าวไม่เปิดเผยที่มาของ Bloomberg ระบุว่าผู้ผลิต MiniLED ให้ Apple เช่น  Ennostar Inc., General Interface Solution Holding Ltd. และ Taiwan Surface Mounting Technology Corp. กำลังประสบปัญหาผลิตหน้าจอได้น้อย (poor manufacturing yields) จนทำให้ผู้ผลิตอย่างน้อยหนึ่งรายต้องหยุดการผลิตให้กับ Apple ชั่วคราว</p>\n<p>หน้าจอ MiniLED ที่ Apple เตรียมนำมาใช้กับ iPad Pro ขนาด 12.9 นิ้วรุ่นใหม่นี้ เป็นเทคโนโลยีที่ไม่ได้ใช้เม็ดพิกเซลส่องแสงได้เองแบบ OLED หรือ AMOLED แต่เป็นการลดขนาดไฟ LED ที่ให้ความสว่างกับแผง LCD ให้เหลือขนาดเล็กกว่า 0.2 มิลลิเมตร และมีจำนวนมากขึ้น ทำให้การลดแสงเฉพาะบางบริเวณ (local dimming) และลดอาการแสงรั่ว (bleed) ทำได้ดีขึ้น ภาพที่ได้จึงมีสีดำที่ดำสนิทขึ้น และสีขาวสว่างได้มากกว่าเดิม</p>\n<p>ที่มา - <a href=\"https://www.bloomberg.com/news/articles/2021-04-12/apple-facing-supply-shortage-of-upcoming-high-end-ipad-display\">Bloomberg</a></p>\n<p><img src=\"https://www.blognone.com/sites/default/files/externals/c7fd1624c4b29b9d3215d69f06025a9b.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/ipad-pro\">iPad Pro</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e144eb9282bb56164edd8007acb36c439b6b0a15a1e61b88d25fac8f9293c8b7","category":"Thai"}