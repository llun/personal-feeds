{"title":"บริการ Managed Cloud จาก Red Hat เปิดทางให้องค์กรปรับตัวอย่างรวดเร็ว สามารถสร้างสรรค์ได้มากกว่า","link":"https://www.blognone.com/node/123550","date":1625221313000,"content":"<div><div><div><p>โลกธุรกิจในทุกวันนี้ ให้ความสำคัญกับความเร็วเป็นอันดับหนึ่ง องค์กรต้องการลดเวลาที่บริการแต่ละตัวใช้ในการพัฒนา จนถึงนำออกมาให้บริการ (time to value) เพื่อให้ลูกค้าใช้ประโยชน์จากบริการใหม่ๆ ได้ทันที</p>\n<p>แนวทางเช่นนี้ทำให้บริการคลาวด์เข้ามาช่วยองค์กรได้มากขึ้น เพราะนักพัฒนาสามารถเข้าถึงเครื่องมือที่ต้องการได้อย่างรวดเร็ว โดยไม่ต้องรอให้ใครมาเซ็ตอัพเครื่องมือต่างๆ ให้เหมือนระบบไอทียุคก่อน</p>\n<p><img src=\"https://www.blognone.com/sites/default/files/externals/1409d3f4a65f2ca8ad5ff5893416efa3.jpg\" /></p>\n<p>บริการคลาวด์ในยุคแรกๆ คือการย้ายเครื่อง server จาก bare metal หรือ physical server ไปเป็น virtual machine แต่นักพัฒนายังต้องจัดการเครื่องเองทั้งหมด (self-managed) ตั้งแต่บูตเครื่อง ติดตั้งระบบปฏิบัติการและซอฟต์แวร์ที่จำเป็น ไปถึงการอัพเดตแพตช์ความปลอดภัย บำรุงรักษาฐานข้อมูล ตรงนี้ถือเป็นภาระที่เพิ่มขึ้นเมื่อระบบใหญ่โตและซับซ้อนขึ้นตามระยะเวลา</p>\n<p>ในช่วงหลังเราจึงมักจะเห็น “บริการคลาวด์ที่มาพร้อมการจัดการ” (managed cloud service) ที่ช่วยลดภาระของทีมพัฒนา ทำให้นักพัฒนาใช้เทคโนโลยีต่างๆ ได้โดยไม่ต้องกังวลกับการจัดการฮาร์ดแวร์, บริหาร uptime, หรือวุ่นวายกับการอัพเดตซอฟต์แวร์อีกต่อไป บริการประเภทนี้พร้อมใช้งานได้ทันที โดยไม่ต้องเสียเวลาติดตั้งและคอนฟิก รวมถึงค่าใช้จ่ายในระยะยาวอาจจะถูกลงเพราะคิดค่าบริการตามการใช้งานจริง</p>\n<p>การเลือกระหว่างบริการทั้ง 2 แบบมีปัจจัยให้พิจารณาหลายอย่าง ทีมพัฒนาบางทีมต้องการปรับแต่งทุกส่วนตามใจ ขณะที่บางกลุ่มต้องการให้ผู้เชี่ยวชาญมาตัดสินใจแทนและเอาเวลาไปพัฒนาตัวแอปพลิเคชั่นแทน</p>\n<p>Red Hat มีบริการให้กับทั้งสองกลุ่ม กลุ่มที่ต้องการปรับแต่งเองอาจใช้บริการในกลุ่ม self-managed และกลุ่มที่ต้องการใช้งานแบบสำเร็จรูปทาง Red Hat ก็เสนอ managed cloud service ให้ได้เช่นกัน</p>\n<p><img src=\"https://www.blognone.com/sites/default/files/externals/2eea415109bfd1a57b3268b2ff66c90c.png\" /></p>\n<p>ตัวอย่างข้อดีของบริการแบบ managed cloud ได้แก่</p>\n<ul>\n<li>Kubernetes เป็นแพลตฟอร์มคอนเทนเนอร์ที่ทรงพลัง แต่การดูแลชิ้นส่วนแต่ละส่วนเองอาจจะซับซ้อนราวกับจรวดอวกาศ Red Hat เสนอ<a href=\"https://www.openshift.com/learn/topics/managed-services\">บริการ Kubernetes แบบ managed cloud service</a> ที่เลือกปรับแต่งค่า และเลือกซอฟต์แวร์แวดล้อมให้ผู้ใช้ไว้แล้ว</li>\n<li><a href=\"https://www.redhat.com/en/technologies/cloud-computing/openshift/openshift-api-management\">ระบบจัดการ API (API Management)</a> สำหรับบริหารจัดการ service ต่าง ๆ ขององค์กร ให้เกิดความปลอดภัยในการให้บริการ รวมไปถึงความสามารถในการจัดการเรื่อง สิทธิในการใช้งาน Quota ในการให้บริการ โดยไม่ต้องเสียเวลาในการติดตั้ง และยังรองรับการขยายตัวของบริการที่มากขึ้นได้อย่างรวดเร็ว โดย Red Hat ได้ทำการจัดเตรียม ระบบงานให้ผู้ใช้ไว้แล้ว</li>\n<li>การใช้งาน Apache Kafka ที่ปกติแล้วไม่ใช่เพียงการติดตั้งโบรกเกอร์เท่านั้น แต่ต้องการชิ้นส่วนต่างๆ ในการบริหารจัดการและดูแล ซึ่ง<a href=\"https://www.redhat.com/en/blog/introducing-red-hat-openshift-streams-apache-kafka\">บริการจาก Red Hat</a> จะทำการจัดการเลือกชิ้นส่วนที่เหมาะสมเพื่อให้ผู้ใช้สามารถใช้งานได้ง่าย</li>\n</ul>\n<p>บริการคลาวด์เหล่านี้ไม่เพียงอำนวยความสะดวกให้นักพัฒนา แต่ยังช่วยลดภาระฝ่ายไอทีที่ดูแลบริการ ตลอดจนฝ่ายธุรกิจที่เล็งเห็นโอกาสในด้านต่างๆ มาเป็นผลลัพธ์ทางธุรกิจได้ทันที ไม่ว่าจะเป็นการพัฒนาแอปพลิเคชั่นใหม่ หรือการปรับปรุงระบบเดิม หรือหากต้องการทดสอบว่าจะใช้บริการเหล่านี้ได้ตรงความต้องการหรือไม่ก็สามารถทดสอบได้ทันโดยไม่ต้องเสียเวลาติดตั้ง</p>\n<p>ทดสอบบริการคลาวด์พร้อมการจัดการของ Red Hat ได้แล้ววันนี้</p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/openshift\">OpenShift</a></div><div><a href=\"/topics/kubernetes\">Kubernetes</a></div><div><a href=\"/topics/cloud-computing\">Cloud Computing</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07dc866c00cbf8e28419062edec42a1083f1ae1dc670ccfd7eef2777d4ce8d1a","category":"Thai"}