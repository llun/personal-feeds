{"title":"[ลือ] Google Pixel 5a อาจเปิดตัวภายในเดือนสิงหาคมนี้","link":"https://www.blognone.com/node/123481","date":1624954605000,"content":"<div><div><div><p>ในจดหมายข่าวประจำสัปดาห์ของ <a href=\"https://www.bloomberg.com/news/newsletters/2021-06-27/big-ipads-apple-car-changes-amazon-ar-glasses-inside-big-tech-labs\">Mark Gurman บนเว็บไซต์ Bloomberg</a> แม้ประเด็นหลักสัปดาห์นี้จะเป็นเรื่อง iPad ที่อาจมีจอใหญ่ขึ้นในปีหน้า และเรื่องที่ Apple ปรับตำแหน่งทีมสร้างรถยนต์ แต่ในช่วงท้าย Gurman แอบระบุไว้ว่าฤดูร้อนนี้เป็นช่วงเวลาของสาวก Google เพราะ Pixel 5a จะเปิดตัวและวางขายภายในเดือนสิงหาคมนี้</p>\n<p>Gurman ไม่ระบุแหล่งอ้างอิงหรือแหล่งข่าวใดๆ เพิ่มเติมในบทความของเขา แต่ก่อนหน้านี้ Google เคยออกมายืนยันว่า <a href=\"https://www.blognone.com/node/122121\">Pixel 5a 5G ยังไม่ถูกยกเลิก</a> และบอกว่ากำหนดการเปิดตัว Pixel 5a 5G จะไล่เลี่ยกับการออก Pixel รุ่น a ในปีก่อน ซึ่ง Pixel 4a เปิดตัวในเดือนสิงหาคม ปี 2020 ทำให้มีความเป็นไปได้ว่า Pixel 5a จะเปิดตัวในเดือนสิงหาคมปีนี้เช่นกัน</p>\n<p>ที่มา - <a href=\"https://www.bloomberg.com/news/newsletters/2021-06-27/big-ipads-apple-car-changes-amazon-ar-glasses-inside-big-tech-labs\">Bloomberg</a></p>\n<p><img src=\"https://www.blognone.com/sites/default/files/externals/0d6a38a2766febb8658430e39280b4d4.jpg\" /></p>\n</div></div></div><div><div>Topics: </div><div><div><a href=\"/topics/google-pixel-5\">Google Pixel 5</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97f8f45f78d9a5d66ca22ab705f9af23d6040bc06506e8f0d6d11a43647d31f4","category":"Thai"}