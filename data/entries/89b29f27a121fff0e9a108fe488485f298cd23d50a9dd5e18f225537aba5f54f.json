{"title":"บริษัทรถยนต์ไร้คนขับ Cruise ซื้อกิจการคู่แข่ง Voyage เพื่อดึงคน-เทคโนโลยี","link":"https://www.blognone.com/node/121706","date":1615879608000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Cruise บริษัทรถยนต์ไร้คนขับในเครือ GM ที่<a href=\"https://www.blognone.com/node/120687\">ไมโครซอฟท์เพิ่งเข้ามาลงทุน</a> (ก่อนหน้านี้คือ <a href=\"https://www.blognone.com/node/105652\">Honda และ SoftBank</a>) ประกาศซื้อกิจการ<a href=\"https://www.blognone.com/node/91446\">บริษัทรถยนต์ไร้คนขับอีกราย Voyage ที่เคยเป็นลูกของเว็บคอร์สออนไลน์ Udacity มาก่อน</a></p>\n<p>กลุ่มเป้าหมายของ Voyage ค่อนข้างเฉพาะทางมาก คือเจาะไปที่ตลาดคนแก่ที่ขับรถเองไม่ไหวแล้ว จึงต้องการรถยนต์ไร้คนขับมาช่วยเดินทาง เทคโนโลยีของ Voyage มีหลายด้าน เช่น ระบบขับเคลื่อนด้วย AI, ระบบลดความเสียหายจากการชน และระบบช่วยให้มนุษย์เข้ามาควบคุมรถแบบรีโมท</p>\n<p>Cruise ระบุว่าผู้เล่นในตลาดรถยนต์ไร้คนขับเริ่มควบรวมกัน เพื่อให้มีขนาดใหญ่พอที่จะเป็นผู้ชนะในตลาดนี้ ปัจจุบันรถของ Cruise สามารถให้บริการในเมืองใหญ่อย่างซานฟรานซิสโกได้แล้ว การได้เทคโนโลยีและทีมงานของ Voyage เข้ามาจะช่วยเติมเต็มให้ Cruise กลายเป็นผู้นำได้เร็วขึ้น</p>\n<p>ที่มา - <a href=\"https://news.voyage.auto/voyage-acquired-by-cruise-d5f76011032f\">Voyage</a></p>\n<p><img alt=\"No Description\" src=\"https://www.blognone.com/sites/default/files/externals/791847731a9096c73a8427fd48a35ae2.jpg\" ></p>\n<p>ภาพจาก <a href=\"https://news.voyage.auto/introducing-the-voyage-g2-autonomous-vehicle-5e15cca399b5\">Voyage</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cruise\">Cruise</a></div><div class=\"field-item odd\"><a href=\"/topics/automobile\">Automobile</a></div><div class=\"field-item even\"><a href=\"/topics/self-driving-car\">Self-Driving Car</a></div><div class=\"field-item odd\"><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89b29f27a121fff0e9a108fe488485f298cd23d50a9dd5e18f225537aba5f54f","category":"Thai"}