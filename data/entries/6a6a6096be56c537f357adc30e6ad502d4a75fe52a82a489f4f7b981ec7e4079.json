{"title":"[ลือ] Apple อาจออก Apple Watch รุ่นกันกระแทก ทนทานเป็นพิเศษ สำหรับกลุ่ม Extreme","link":"https://www.blognone.com/node/121901","date":1616808220000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ข่าวนี้มาจาก Mark Gurman แห่ง Bloomberg โดยเขาอ้างแหล่งข่าวที่เกี่ยวข้อง บอกว่าแอปเปิลมีแผนเปิดตัว Apple Watch รุ่นตัวเรือนเป็นวัสดุกันกระแทก เพื่อจับตลาดนักกีฬา นักปีนเขา และคนที่ทำงานในสภาพแวดล้อมที่ต้องการอุปกรณ์ทนทานเป็นพิเศษ</p>\n<p>แหล่งข่าวบอกว่า Apple Watch รุ่นถึกทนพิเศษนี้น่าจะเปิดตัวได้ปลายปีนี้ 2021 หรือต้นปี 2022 โดยมีชื่อเรียกกันภายในว่า Apple Watch Explorer Edition</p>\n<p>ปัจจุบันตัวเลือกวัสดุตัวเรือนของ Apple Watch มีอลูมิเนียม สแตนเลสสตีล และไทเทเนียม การที่ Apple Watch เน้นฟีเจอร์ด้านออกกำลังกายและกีฬามากขึ้น จึงเป็นไปได้ว่าแอปเปิลต้องการเพิ่มตัวเลือกรุ่นที่ดูสมบุกสมบันและเหมาะกับนักกีฬามากขึ้นนั่นเอง</p>\n<p>ที่มา: <a href=\"https://www.bloomberg.com/news/articles/2021-03-26/apple-considers-launching-rugged-watch-for-extreme-sports\">Bloomberg</a> ภาพจาก<a href=\"https://youtu.be/TCMnrssX1NE\">โฆษณา Apple Watch</a></p>\n<p><img alt=\"alt=&quot;Apple Watch&quot;\" src=\"https://www.blognone.com/sites/default/files/externals/a3a4b03e8b210378e387ef1fff0b8b3f.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-watch\">Apple Watch</a></div><div class=\"field-item odd\"><a href=\"/topics/apple\">Apple</a></div><div class=\"field-item even\"><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6a6a6096be56c537f357adc30e6ad502d4a75fe52a82a489f4f7b981ec7e4079","category":"Thai"}