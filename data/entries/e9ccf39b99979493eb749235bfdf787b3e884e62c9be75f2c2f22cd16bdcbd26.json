{"title":"AIS ร่วมมือไมโครซอฟท์พาธุรกิจไทยเข้าสู่ยุค 5G, IoT, Cloud Computing ได้อย่างเต็มรูปแบบ","link":"https://www.blognone.com/node/123328","date":1624413600000,"content":"<div><div><div><p>เมื่อวันที่ 15 มิถุนายนที่ผ่านมา AIS ประกาศข้อตกลงเป็น Exclusive Strategic Partner กับไมโครซอฟท์ นับเป็นหมุดหมายสำคัญของความร่วมมือระหว่างสองบริษัท หลังจากก่อนหน้านี้ทั้ง AIS และไมโครซอฟท์ร่วมมือกันมานับแต่ปี 2016</p>\n<p><strong><img src=\"https://www.blognone.com/sites/default/files/externals/dadbd8e1e164893a263f8e1d311fce3e.jpg\" /></strong></p>\n<p>AIS และไมโครซอฟท์ เคยร่วมมือกันพัฒนาบริการให้องค์กรในไทยหลายเรื่อง เริ่มตั้งแต่ความร่วมมือด้านเครือข่ายที่ AIS เชื่อมต่อเข้าศูนย์ข้อมูลของไมโครซอฟท์ผ่านทางบริการ AIS ExpressRoute ทำให้องค์กรสามารถเข้าถึงคลาวด์ของไมโครซอฟท์ โดยไม่ต้องกังวลคุณภาพการเชื่อมต่ออินเทอร์เน็ต หลังจากนั้น AIS ยังเป็นพันธมิตรของไมโครซอฟท์ถึงสองด้าน คือ Cloud Solution Provider ทำให้สามารถให้บริการคลาวด์กับองค์กรต่างๆ ในไทยได้อย่างสมบูรณ์ และขยายความร่วมมือ<a href=\"https://www.blognone.com/node/120115\">สู่การเป็น Licensing Solution Partner</a> ในปี 2020 ที่ผ่านมา</p>\n<p><img src=\"https://www.blognone.com/sites/default/files/externals/f9ef409602c71161c8803cab6d691d4d.jpg\" /></p>\n<p>ความตกลง Exclusive Strategic Partner ระหว่างสองบริษัทครั้งนี้ มีแนวทางผลักดันอุตสาหกรรม 3 ด้าน ได้แก่ การผลักดันโซลูชั่นดิจิทัล, การพัฒนาทักษะดิจิทัลของบุคคลากรไทย, และการสร้างนวัตกรรมใหม่ๆ สำหรับธุรกิจไทย</p>\n<h3>ผลักดันโซลูชั่นดิจิทัล</h3>\n<p>ที่ผ่านมา AIS Business นำเสนอโซลูชั่นดิจิทัลหลากหลายรูปแบบให้กับองค์กรอยู่แล้ว ความร่วมมือกับไมโครซอฟท์ครั้งนี้ ช่วยเปิดทางให้ AIS Business สามารถช่วยเหลือองค์กรในไทยย้ายไปใช้บริการคลาวด์ได้อย่างเหมาะสมต่อธุรกิจของตัวเอง</p>\n<p>AIS Business มีบริการด้านคลาวด์ครบวงจร ทั้งการให้คำปรึกษาในการย้ายโครงสร้างพื้นฐานขององค์กรไปยังคลาวด์, การให้บริการโครงสร้างการสื่อสารที่เชื่อมต่อกับไมโครซอฟท์ได้ประสิทธิภาพสูง, และการใช้แพลตฟอร์มของไมโครซอฟท์ทั้ง Office 365 และ Azure โดยรวมใบเสร็จเข้ากับบริการของ AIS ช่วยลดภาระขององค์กรเรื่องเอกสาร</p>\n<p><img src=\"https://www.blognone.com/sites/default/files/externals/25b87cefe2bd26f50437a796b6ad7f48.jpg\" /></p>\n<p>นอกจากการทำงานร่วมกับคลาวด์แล้ว AIS ยังผลักดันบริการ IoT อย่างเต็มรูปแบบ ทั้งแบบโซลูชั่นพร้อมใช้งาน, ชุดพัฒนาสำหรับองค์กรที่ต้องการปรับแต่งรูปแบบการใช้งานด้วยตัวเอง, หรือจะเป็น ecosystem ที่ AIS มีพันธมิตรต่างๆ พัฒนาโซลูชั่นที่ให้บริการบนเครือข่าย NB-IoT ของ AIS ที่พร้อมให้บริการทั่วไทย</p>\n<h3>พัฒนาทักษะดิจิทัลของบุคคลากรไทย</h3>\n<p>ความร่วมมือครั้งนี้ยังมีแนวทางให้ AIS Business เข้ามาสนับสนุนคนไทยให้มีศักยภาพเพิ่มมากขึ้น จากการผลักดันผ่านโครงการต่างๆ เช่น <a href=\"https://www.aisacademy.com/\">โครงการ AIS Academy</a> แพลตฟอร์มการศึกษาตลอดชีวิต เปิดทางให้คนไทยสามารถพัฒนาความสามารถทั้งด้านเทคโนโลยี และด้านธุรกิจ</p>\n<p><img src=\"https://www.blognone.com/sites/default/files/externals/16c27a632166771694b79c4f39b9a81f.jpg\" /></p>\n<p>โครงการสัมมนา CloudJump ยังเป็นอีกอีกส่วนหนึ่งที่ AIS Business สนับสนุนการศึกษาเทคโนโลยีอย่างต่อเนื่อง</p>\n<h3>สร้างนวัตกรรมใหม่ๆ ด้วยแพลตฟอร์มของ AIS</h3>\n<p>การร่วมมือกับไมโครซอฟท์ครั้งนี้ยังทำให้ AIS Business สามารถผลักดันนวัตกรรมใหม่ๆ ในอุตสาหกรรมของไทยได้เพิ่มเติม ที่ผ่านมา AIS Business เข้าไปช่วยองค์กรต่างๆ ให้ใช้เทคโนโลยีนำมาปรับเปลี่ยนการทำงาน ไม่ว่าจะเป็นการใช้ Mixed-Reality ในอุตสาหกรรม หรือการใช้ปัญญาประดิษฐ์ในอุตสาหกรรมต่างๆ แต่จุดที่ทำให้ AIS ต่างจากผู้ให้บริการรายอื่นๆ อย่างแท้จริง คือ โครงข่าย 5G ประสิทธิภาพสูง</p>\n<p><img src=\"https://www.blognone.com/sites/default/files/externals/4b1fc89df2274e4324335a8414edc4f9.jpg\" /></p>\n<p>AIS ให้บริการ 5G กับอุตสาหกรรมต่างๆ ในหลายรูปแบบ องค์กรสามารถเลือกติดตั้งเครือข่าย 5G เฉพาะสำหรับองค์กร ไม่ต้องใช้คลื่นความถี่แชร์กับหน่วยงานอื่นๆ ทำให้ควบคุมคุณภาพเครือข่ายได้อย่างสมบูรณ์แบบ ตัวเครือข่ายยังเปิดทางให้สร้างเครือข่ายส่วนตัวสำหรับการติดต่อข้ามสาขา</p>\n<p>นอกจากนี้ยังมีแพลตฟอร์ม Edge Computing ทำให้องค์กรสามารถลดภาระการดูแลโครงสร้างไอทีของตนเองออกมาให้ AIS ดูแลให้โดยที่คุณภาพการเชื่อมต่อ, แบนด์วิดท์, และความหน่วง (latency) เทียบเท่ากับการดูโครงสร้างพื้นฐานด้วยตัวเอง</p>\n<p>นวัตกรรมเหล่านี้<a href=\"https://www.blognone.com/node/123201\">กำลังทดสอบร่วมกับองค์กรจำนวนมากทั่วประเทศไทย</a>และในอนาคตเราก็จะเห็นการใช้งานในวงกว้างขึ้นเรื่อยๆ ต่อไป</p>\n<h3>ความร่วมมือของสองบริษัทนำมาสู่ความเปลี่ยนแปลงที่ชัดเจน</h3>\n<p>จากแนวทางความร่วมมือทั้งสามด้านนี้จะเห็นว่า AIS และไมโครซอฟท์ พร้อมจะให้บริการช่วยเหลือองค์กรต่างๆ อย่างหลากหลาย ทั้งโซลูชั่นพร้อมใช้ที่บริษัทหรือองค์กรต่างๆ จะทำงานได้ง่ายขึ้น มีความช่วยเหลืออย่างใกล้ชิดจาก AIS ไปจนถึงโซลูชั่นเฉพาะทางที่ต้องการการปรับแต่งเป็นพิเศษสำหรับองค์กรที่มีความต้องการเฉพาะทาง</p>\n<p>สำหรับธุรกิจองค์กรที่สนใจปรับการทำงานสู่ยุค Future of Work หรือสนใจบริการ Microsoft 365 สามารถดูรายละเอียดเพิ่มเติมได้ที่ เว็บไซต์ <a href=\"https://business.ais.co.th/solution/microsoft365.html\">https://business.ais.co.th/solution/microsoft365.html</a> หรือหากองค์กรต้องการย้ายระบบขึ้น Cloud สามารถดูรายละเอียดเพิ่มเติมได้ที่เว็บไซต์ <a href=\"https://business.ais.co.th/solution/microsoftazure.htm\">https://business.ais.co.th/solution/microsoftazure.html</a> หรือหากสนใจบริการดีๆจาก AIS Business Cloud สามารถอีเมล์มาได้ที่ <a href=\"mailto:businesscloud@ais.co.th\">businesscloud@ais.co.th</a></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/microsoft\">Microsoft</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9ccf39b99979493eb749235bfdf787b3e884e62c9be75f2c2f22cd16bdcbd26","category":"Thai"}