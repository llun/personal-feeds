{"title":"Makro ในโปแลนด์ร่วมกับสตาร์ทอัพ Wasteless ทดสอบระบบปรับราคาอาหารสดตามวันหมดอายุด้วย AI เพื่อลดขยะ","link":"https://www.blognone.com/node/122564","date":1620401654000,"content":"<div><div><div><p>Metro Group บริษัทซุปเปอร์มาร์เก็ตในโปแลนด์ร่วมมือกับ Wasteless สตาร์ทอัพพัฒนาระบบเพื่อลดขยะอาหาร โดยจะนำระบบ AI มาปรับราคาอาหารตามวันหมดอายุ</p>\n<p>Wasteless เริ่มทดสอบระบบ AI ปรับราคาอาหารมาตั้งแต่ปี 2016 และ Metro จะเริ่มนำระบบของ Wasteless มาทดสอบโดยเริ่มจาก Makro ในประเทศโปแลนด์ ก่อนที่จะเริ่มขยายระบบออกไปใช้งานในซุปเปอร์มาร์เก็ตประเทศอื่น ซึ่งปัจจุบัน Metro มีร้านขายสินค้าอุปโภคบริโภคที่อยู่ภายใต้การดูแลกว่า 678 แห่งทั่วโลก</p>\n<p>สำหรับ Wasteless เป็นสตาร์ทอัพที่เน้นพัฒนาเทคโนโลยีเพื่อลดขยะอาหารในร้านค้าปลีกและค้าส่ง ซึ่งถือเป็นหนึ่งในห้าอันดับแรกของสาเหตุการปล่อยก๊าซเรือนกระจก ซึ่งเทคโนโลยีของ Wasteless คือจะปรับราคาขายอาหารด้วย AI ที่จะคำนวณราคาอาหารอัตโนมัติโดยขึ้นกับวันหมดอายุ โดย Wasteless ระบุว่าเทคโนโลยีของบริษัทช่วยลดขยะอาหารได้กว่า 40% และจะขยายขีดความสามารถให้ไปได้ถึง 80% ในอนาคต ซึ่งเป็นผลดีต่อทั้งซุปเปอร์มาร์เก็ตที่สามารถทำกำไรได้แทนที่จะทิ้งอาหารเป็นขยะ ส่วนฝั่งผู้ใช้ก็ได้ซื้ออาหารในราคาที่ถูกลง</p>\n<p>ที่มา - <a href=\"https://pr.slicedbrand.com/wasteless/nx-food-metro\">Wasteless</a>, <a href=\"https://www.engadget.com/wasteless-metro-partnership-193233098.html\">Engadget</a></p>\n<p><img src=\"https://www.blognone.com/sites/default/files/externals/f63793ef52783b7f1b7288b4b7718d67.jpg\" /><br />\nภาพจาก Wasteless</p>\n</div></div></div><div><div>Topics: </div><div><div><a href=\"/topics/supermarket\">Supermarket</a></div><div><a href=\"/topics/grocery\">Grocery</a></div><div><a href=\"/topics/global-warming\">Global Warming</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09a010a781539930a9c67c1db106a5f53e5d50ca254682dc404f5121ea27a64f","category":"Thai"}