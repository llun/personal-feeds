{"title":"Forza Horizon 4 วางขายบน Steam ครั้งแรกของซีรีส์ Forza บน Steam ด้วย","link":"https://www.blognone.com/node/121112","date":1612861852000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์ประกาศนำเกมรถแข่ง Forza Horizon 4 (เกมออกปี 2018) ลงขายบน Steam ในวันที่ 9 มีนาคมนี้ ถือเป็นครั้งแรกของเกมซีรีส์ Forza ที่ขายบน Steam ด้วย</p>\n<p>เมื่อปี 2019 <a href=\"https://www.blognone.com/node/110041\">ไมโครซอฟท์ปรับแนวทาง นำเกมของตัวเองไปขายบน Steam อีกช่องทางหนึ่ง</a> (นอกเหนือจาก Microsoft Store ของตัวเอง) ซึ่งรวมถึงเกมใหญ่ๆ อย่าง <a href=\"https://www.blognone.com/node/108607\">Halo: The Master Chief Collection</a> และ<a href=\"https://www.blognone.com/node/113481\">ประสบความสำเร็จด้วยดีในแง่ยอดผู้เล่นบน Steam</a></p>\n<p>หลังจากนั้นเราจึงเห็นเกมเด่นอื่นๆ เช่น Sea of Thieves, Microsoft Flight Simulator ทยอยตามมาลง Steam ด้วย และคิวล่าสุดคือ Forza นี่เอง</p>\n<p>Forza Horizon เป็นเกมแข่งรถแนว open world บนถนนจริงๆ ส่วนอีกเกมในซีรีส์คือ Forza Motorsport ที่เป็นการแข่งในสนามแข่ง เกมซีรีส์ Horizon พัฒนาโดยสตูดิโอ Playground Games จากอังกฤษ <a href=\"https://www.blognone.com/node/117641\">ที่ล่าสุดได้รับมอบหมายให้ทำเกม Fable ภาคใหม่ด้วย</a></p>\n<p>ที่มา - <a href=\"https://news.xbox.com/en-us/2021/02/08/forza-horizon-4-steam-march-9/\">Xbox</a></p>\n<iframe width=\"640\" height=\"360\" src=\"https://www.youtube.com/embed/emk_07-wNEU\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/forza\">Forza</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/steam\">Steam</a></div><div class=\"field-item odd\"><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d94cb77254c06b04330413937111c66977ee7ce157cfe6ec13fb43a275df674c","category":"Thai"}