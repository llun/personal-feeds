{"title":"Elon Musk ยอมรับ Full Self-Driving ยากกว่าที่คิด หลังออก FSD Beta v9 ช้าจนโดนทวง","link":"https://www.blognone.com/node/123589","date":1625549530000,"content":"<div><div><div><p>Elon Musk เคย<a href=\"https://twitter.com/elonmusk/status/1401621271943815169\">ทวิต</a>ไว้เมื่อวันที่ 7 มิถุนายน 2021 ว่าจะออกอัพเดตระบบขับขี่อัตโนมัติเต็มรูป (Full Self-Driving) เวอร์ชั่นเบต้า 9 (FSD Beta v9) ภายใน 1-2 สัปดาห์ ถ้าอิงตามไทม์ไลน์นี้ FSD Beta v9 ควรจะออกภายในวันที่ 21 มิถุนายน แต่จนถึงปัจจุบัน Tesla ก็ยังไม่ออกอัพเดตนี้มา</p>\n<p>ผู้ใช้ Tesla เริ่ม<a href=\"https://twitter.com/llsethj/status/1407380812300013576\">ออกมาทวงถาม</a> Elon Musk ว่าสองอาทิตย์แล้ว ทำไมไม่มีอัพเดต และบางคนถึงกับแซวโดยการ<a href=\"https://twitter.com/BLKMDL3/status/1411076601966518277\">เปลี่ยนชื่อรถ Tesla ของตัวเองเป็น “Two Weeks”</a> ซึ่ง Elon Musk ก็มา<a href=\"https://twitter.com/elonmusk/status/1411280212470366213\">ตอบขำๆ และยอมรับว่าการทำ FSD นี่มันยากกว่าที่คิด</a> เพราะการใช้ AI ประมวลผลโลกจริงไม่ใช่เรื่องง่าย แต่ก็สัญญาว่าจะออกเวอร์ชั่นใหม่เร็วๆ นี้</p>\n<blockquote><p>Haha, FSD 9 beta is shipping soon, I swear!Generalized self-driving is a hard problem, as it requires solving a large part of real-world AI. Didn’t expect it to be so hard, but the difficulty is obvious in retrospect.Nothing has more degrees of freedom than reality.</p>\n<p>— Elon Musk (@elonmusk) <a href=\"https://twitter.com/elonmusk/status/1411280212470366213?ref_src=twsrc%5Etfw\">July 3, 2021</a></p></blockquote>\n<p>การเล่นทวิตเตอร์ของ Elon Musk แม้จะมีข้อดีในด้านมาร์เก็ตติ้งในบางครั้ง แต่ก็ส่งผลเสียเมื่อบริษัทไม่สามารถทำตามสิ่งที่ Elon Musk เคยพูดไว้ได้เช่นกัน เพราะทุกสิ่งที่ Elon Musk ทวิตออกมา ดูเหมือนจะกลายเป็นคำสัญญามัดตัวบริษัทไปทั้งหมด แถมปัจจุบัน Tesla ยังไม่มีทีม PR คอยแก้ปัญหากับสื่อ หลัง<a href=\"https://electrek.co/2020/10/06/tesla-dissolves-pr-department/\">ยุบทีมไปเมื่อเดือนตุลาคมปีที่แล้ว</a>อีกด้วย</p>\n<p>ที่มา - <a href=\"https://electrek.co/2021/07/05/elon-musk-admits-self-driving-harder-than-he-thought-tesla-troll-missed-deadlines/\">Electrek</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla-0\">Tesla</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3eb05dfd00b1d4c0d2c5a46f37bde15a6a9ed44142acd345e1f051a9c7a65de4","category":"Thai"}