{"title":"รมต. แรงงาน เผยเตรียมออกซิมแรงงาน ซิมเน็ตราคาถูกจาก NT ให้ใช้เรียนทักษะบนออนไลน์","link":"https://www.blognone.com/node/121815","date":1616405528000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็น <a href=\"https://www.blognone.com/node/121814\">กรมพัฒนาฝีมือแรงงาน เตรียมนำคอร์สเรียนไมโครซอฟท์ฉบับแปลไทย 51 หัวข้อ มาให้เรียนออนไลน์ฟรี</a> ศาสตราจารย์ นฤมล ภิญโญสินวัฒน์ รัฐมนตรีช่วยว่าการกระทรวงแรงงาน ระบุเพิ่มเติมถึงแนวทางช่วยเหลือประชาชนให้เข้าถึงเนื้อหาเรียนออนไลน์ เป็นซิมแรงงาน ซิมอินเทอร์เน็ตราคาถูก โดยร่วมมือกับบริษัท <a href=\"https://www.blognone.com/node/120417\">National Telecom Public Company Limited หรือ NT ที่เกิดจากการควบรวมของ TOT และ CAT</a></p>\n<p>ศาสตราจารย์ นฤมล ระบุว่า การเข้าถึงเนื้อหาออนไลน์จำเป็นต้องใช้อินเทอร์เน็ต ที่อาจเป็นภาระค่าใช้จ่ายกับประชาชน จึงร่วมมือกับ NT เตรียมออกซิมแรงงาน เบื้องต้นราคาวันละ 2 บาทให้ประชาชนใช้งาน โดยจะจัดแถลงข่าวให้ประชาชนทราบในช่วง 2 สัปดาห์นี้</p>\n<p>ศาสตราจารย์ นฤมล ยังบอกด้วยว่า มีความคาดหวังที่จะได้เห็นแพลตฟอร์มกลางเชื่อมระบบไปยังหน่วยงานอื่นได้ โดยตอนนี้อยู่ระหว่างหารือกับ กรมจัดหางาน ประกันสังคม กรมอาชีวะศึกษา เป็นต้น เพื่อให้ทุกฝ่ายรับทราบข้อมูลเกี่ยวกับการหางาน และการเพิ่มทักษะวิชาชีพได้ในแพลตฟอร์มเดียวกัน เป็นบริการเพื่อแรงงานครบวงจร</p>\n<p><img alt=\"No Description\" src=\"https://www.blognone.com/sites/default/files/externals/3bc0b2c96655f3683730c959193d0cdf.jpg\" ><em>เรียงจากซ้าย นายธวัช เบญจาธิกุล อธิบดีกรมพัฒนาฝีมือแรงงาน, ศาสตราจารย์ นฤมล ภิญโญสินวัฒน์ รัฐมนตรีช่วยว่าการกระทรวงแรงงาน, นายธนวัฒน์ สุธรรมพันธ์ กรรมการผู้จัดการใหญ่ ไมโครซอฟท์ ประเทศไทย</em></p>\n<p>ภาพจาก <a href=\"https://www.facebook.com/DrNarumonP/\">Facebook ศาสตราจารย์ นฤมล ภิญโญสินวัฒน์</a></p>\n<p>ที่มา - งานแถลงข่าว</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/thailand\">Thailand</a></div><div class=\"field-item odd\"><a href=\"/topics/labour\">Labour</a></div><div class=\"field-item even\"><a href=\"/topics/sim-card\">SIM card</a></div><div class=\"field-item odd\"><a href=\"/topics/national-telecom\">National Telecom</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e4201200893207f270a91ea495c32e27ec9cd68b1ea2f48f8d08f221f3c1d85","category":"Thai"}