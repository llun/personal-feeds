{"title":"T-Mobile ใช้ Google Messages เป็นค่าตั้งต้นบนแอนดรอยด์ เป็นโอเปอเรเตอร์รายแรกในสหรัฐ","link":"https://www.blognone.com/node/121930","date":1617066769000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>T-Mobile ผู้ให้บริการเครือข่ายในสหรัฐฯ ประกาศใช้งาน Google Messages หรือแอปส่งข้อความแบบ <a href=\"https://www.blognone.com/node/78197\">RCS หรือ Rich Communication Services</a> เป็นค่าตั้งต้นในโทรศัพท์แอนดรอยด์ทุกรุ่นที่จะขายออกไป ถือเป็นผู้ให้บริการเครือข่ายรายแรกในสหรัฐที่ทำ</p>\n<p>T-Mobile กับกูเกิลเป็นพาร์ทเนอร์ร่วมกันผลักดันการส่งข้อความ RCS มานานแล้ว ซึ่งความสามารถของ RCS จะต่างจาก SMS ธรรมดาคือ การส่งและรับรูปภาพและวิดีโอในคุณภาพดีขึ้น, รู้ว่าเมื่อไหร่ที่ข้อความถูกอ่าน, ใช้งานกลุ่มแชท, วิดีโอคอลได้ เป็นต้น ในปีที่ผ่านมา Google Messages ทดสอบการเข้ารหัสแชท 1 ต่อ 1 ซึ่งจะขยายการทดสอบต่อไปในปีนี้ด้วย</p>\n<p>ความร่วมมือของ T-Mobile และกูเกิลยังครอบคลุมถึงการโปรโมทฮาร์ดแวร์ Pixel และบริการ YouTube TV ด้วย เป็นการลดราคาบริการจากราคาปกติไป 10 ดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/fc559e06100abb4ed8d2c0ce8f963ee5.png\" ></p>\n<p>ที่มา - <a href=\"https://www.engadget.com/t-mobile-google-messages-212527575.html\">Engadget</a>, <a href=\"https://www.t-mobile.com/news/un-carrier/t-mobile-and-google\">T-Mobile</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/t-mobile\">T-Mobile</a></div><div class=\"field-item odd\"><a href=\"/topics/google-messages\">Google Messages</a></div><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2725922c0119c7d258bfcb55f88d9f4b4b4bcbdcc90d158d837268e4d3ce09db","category":"Thai"}