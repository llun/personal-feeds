{"title":"แบงก์ชาติระบุ Stablecoin ที่ใช้เงินบาทหนุนหลังอาจเข้าข่าย e-Money ต้องขออนุญาตก่อนใช้งาน","link":"https://www.blognone.com/node/121780","date":1616133300000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังแพลตฟอร์ม Terra ให้บริการโทเค็น THT ที่พยายามรักษามูลค่าให้เท่ากับเงินบาทจน<a href=\"https://www.blognone.com/node/121737\">ธนาคารแห่งประเทศไทยออกมาเตือน</a> วันนี้ทางธนาคารแห่งประเทศไทยก็ออกประกาศแนวทางการกำกับดูแลโทเค็นในกลุ่มนี้</p>\n<p>แนวทางของการกำกับดูแลของธนาคารแห่งประเทศไทยแบ่งออกเป็นสองส่วน คือ</p>\n<ol>\n<li><strong>โทเค็นที่ผูกกับค่าเงินบาท</strong> ธนาคารแห่งประเทศไทยระบุว่าอาจมีลักษณะเข้าข่ายเป็นบริการเงินอิเล็กทรอนิกส์ (e-Money) ที่ธนาคารแห่งประเทศไทยกำกับดูแลอยู่ การให้บริการเงินกลุ่มนี้จึงต้องเข้าไปหารือกับธนาคารแห่งประเทศไทยก่อน</li>\n<li><strong>โทเค็นที่ผูกกับค่าเงินอื่น</strong> ไม่ว่าจะใช้เงินต่างประเทศหนุนหลัง, สินทรัพย์อื่นๆ หนุนหลัง, หรือใช้กลไกอื่นเพื่อคงมูลค่า (Algorithmic Stablecoin) ไม่ได้ผิดกฎหมายแต่ทางธนาคารแห่งประเทศไทยจะเปิดรับฟังความคิดเห็นเพื่อหาแนวทางกำกับดูแลต่อไป</li>\n</ol>\n<p>โทเค็นแบบมูลค่าคงที่ที่โด่งดังตัวหนึ่งคือ USDT ที่ผูกค่าเงินกับเงินดอลลาร์ โดยอาศัยการฝากเงินดอลลาร์ไว้ในธนาคารหนุนหลังโทเค็นทุกดอลลาร์ที่ปล่อยออกมา แต่<a href=\"https://www.blognone.com/node/103304\">กระบวนการตรวจสอบเงินในบัญชีก็ไม่โปร่งใสนักว่ามีเงินครบสำหรับทุกโทเค็นจริงหรือไม่</a> จนทำให้เกิดคำถามมากมาย</p>\n<p>ทางธนาคารแห่งประเทศไทยย้ำว่าเห็นประโยชร์ของเทคโนโลยีและพร้อมเปิดรับนวัตกรรม และจะกำหนดนโยบายให้ส่งเสริมการพัฒนาคู่ไปกับการรักษาเสถียรภาพระบบการเงินของประเทศ</p>\n<p>ที่มา - <a href=\"https://www.bot.or.th/Thai/PressandSpeeches/Press/2021/Pages/n1664.aspx\">Bank of Thailand</a></p>\n<p><img src=\"https://www.blognone.com/sites/default/files/externals/456427bf7f77238c55bc7541071192c3.jpg\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bank-thailand\">Bank of Thailand</a></div><div class=\"field-item odd\"><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e38e97fbb9fafa1f8f67cda94d7207a3b4aea385999e4c2c8b434f15e21058d","category":"Thai"}