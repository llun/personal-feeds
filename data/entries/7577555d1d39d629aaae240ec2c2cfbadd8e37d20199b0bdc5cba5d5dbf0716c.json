{"title":"Facebook ไตรมาสล่าสุด รายได้รวมโต 48% รายได้จากโฆษณาเพิ่มขึ้น 46%","link":"https://www.blognone.com/node/122419","date":1619655946000,"content":"<div><div><div><p>Facebook รายงานผลประกอบการประจำไตรมาสที่ 1 ปี 2021 รายได้รวมเพิ่มขึ้น 48% จากช่วงเดียวกันในปีก่อนเป็น 26,171 ล้านดอลลาร์ และมีกำไรสุทธิ 9,497 ล้านดอลลาร์ รายได้หลักของ Facebook มาจากธุรกิจโฆษณาที่เพิ่มขึ้น 46% ส่วนธุรกิจอื่น (Other) เติบโตถึง 146% เป็น 732 ล้านดอลลาร์ ซึ่งรวมทั้ง Oculus และ Portal</p>\n<p>จำนวนผู้ใช้งานในแพลตฟอร์ม แบ่งเป็นเฉพาะ Facebook มีผู้ใช้งานประจำทุกวัน (DAUs) 1,878 ล้านคน (+8%), เป็นประจำทุกเดือน (MAUs) 2,853 ล้านคน (+10%) ส่วนจำนวนผู้ใช้งานรวมทุกบริการในเครือมีจำนวน 3.45 พันล้านคน (+15%)</p>\n<p>Facebook ประเมินว่าจะเริ่มเห็นผลกระทบจากการจำกัดการทำโฆษณาแบบเจาะกลุ่มเป้าหมาย โดยเฉพาะจาก<a href=\"https://www.blognone.com/node/119744\">การเปลี่ยนแปลงใน iOS 14</a> ที่เริ่มเห็นผลไตรมาสปัจจุบัน แต่เป็นปัญหาที่สามารถจัดการแก้ไขได้</p>\n<p>ซีอีโอ Mark Zuckerberg ให้ข้อมูลในช่วงแถลงผลประกอบการว่า มีผู้ใช้งาน Facebook มากกว่า 1 พันล้านคน ที่เข้าไปใน Marketplace ทุกเดือนเพื่อซื้อและขายสินค้า ซึ่งบริษัทกำลังโฟกัสในการพัฒนาฟีเจอร์ต่าง ๆ รวมทั้งระบบชำระเงิน <a href=\"https://www.blognone.com/node/119895\">Diem</a> ผ่านกระเป๋าเงิน <a href=\"https://www.blognone.com/node/116586\">Novi</a> ที่คาดว่าจะเปิดตัวได้เร็ว ๆ นี้</p>\n<p>ที่มา: <a href=\"https://s21.q4cdn.com/399680738/files/doc_financials/2021/FB-03.31.2021-Exhibit-99.1_Final.pdf\">Facebook</a> (pdf) และ <a href=\"https://www.cnbc.com/2021/04/28/facebook-fb-earnings-q1-2021.html\">CNBC</a></p>\n<p><img src=\"https://www.blognone.com/sites/default/files/externals/9d55d1ecc217c13ad0e6263f86786507.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7577555d1d39d629aaae240ec2c2cfbadd8e37d20199b0bdc5cba5d5dbf0716c","category":"Thai"}