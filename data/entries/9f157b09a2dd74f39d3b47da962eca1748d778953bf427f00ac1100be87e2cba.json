{"title":"Instagram เริ่มทดสอบแนะนำโพสต์ที่ผู้ใช้อาจสนใจ เลือกหัวข้อที่สนใจได้","link":"https://www.blognone.com/node/123366","date":1624498763000,"content":"<div><div><div><p>Instagram เริ่มทดสอบแนะนำโพสต์ที่ผู้ใช้อาจสนใจในกลุ่มผู้ใช้จำนวนหนึ่ง เป็นการแนะนำโพสต์ผสมผสานกับโพสต์ในหน้าฟีดจากบัญชีและแฮชแท็กที่ติดตามไว้ ผู้ใช้งานสามารถเลือกให้ Instagram แนะนำโพสต์ตามหัวข้อได้ และเลือกปิดการแนะนำโพสต์ตามหัวข้อได้ ทั้งปิดไปเลยถาวร หรือปิดชั่วคราว</p>\n<p>ถือเป็นการทดสอบที่สะท้อนให้เห็นว่า Instagram พยายามดึงผู้ใช้ให้อยู่บนแพลตฟอร์มนานขึ้น ในอดีต Instagram เคยเสนอโพสต์ตามระยะเวลาที่เนื้อหาล่าสุดหรือ chronological หลังจากนั้นจึงใช้อัลกอริทึมแทน <a href=\"https://www.blognone.com/node/123160\">Instagram ยังเผยเมื่อไม่นานมานี้ด้วยว่า</a> สาเหตุที่ใช้อัลกอริทึมแทนโพสต์เรียงลำดับตามเวลานั้น เพราะผู้ใช้งานราว 70% ไม่เห็นโพสต์ใหม่ครบทุกอัน เกือบครึ่งหนึ่งที่พลาดไปเป็นโพสต์จากคนที่เขาติดตาม จึงเป็นที่มาของการจัดอันดับคัดเลือกโพสต์เพื่อนำมาแสดงในฟีดของแต่ละคน</p>\n<p><img src=\"https://www.blognone.com/sites/default/files/externals/c3671af06eb0632a05d4bf62ce5a08ee.png\" /></p>\n<p>ที่มา - <a href=\"https://www.theverge.com/2021/6/23/22547045/instagram-suggested-posts-test-algorithm?scrolla=5eb6d68b7fedc32c19ef33b4\">The Verge</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f157b09a2dd74f39d3b47da962eca1748d778953bf427f00ac1100be87e2cba","category":"Thai"}