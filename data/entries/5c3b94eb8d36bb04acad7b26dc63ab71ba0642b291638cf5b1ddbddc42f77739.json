{"title":"แรมจะแพงอีกหรือไม่ SK hynix ยอมรับสายการผลิตแรมมีปัญหา แต่ยังคาดเดาปริมาณไม่ได้","link":"https://www.blognone.com/node/123080","date":1623202601000,"content":"<div><div><div><p>SK hynix ผู้ผลิตแรมรายใหญ่ออกมายอมรับว่าสายการผลิตแรมมีปัญหาบางสาย โดยยังไม่สามารถระบุปริมาณแรมที่มีปัญหาได้</p>\n<p>เมื่อวันจันทร์ที่ผ่านมามีข่าวลือว่ามูลค่ารวมของแรมที่มีปัญหามีปริมาณถึง 240,000 เวเฟอร์ คิดเป็นสัดส่วนถึง 13% ของกำลังผลิต 1.8 ล้านเวเฟอร์ต่อเดือนของ SK hynix มูลค่ารวมถึงหกหมื่นล้านบาท แม้ว่าทางบริษัทจะไม่สามารถระบุมูลค่าความเสียหายได้แต่ระบุว่าตัวเลขนี้เกินความเป็นจริงไปมาก และได้แจ้งความต่อตำรวจเพื่อหาต้นตอข่าวลือนี้</p>\n<p>SK hynix มีรายได้เกือบทั้งหมดจากการผลิตแรมและหน่วยความจำแฟลช คิดเป็นกำลังผลิต 80% ของโรงงาน รายได้ไตรมาสแรกของปี 2021 สูงถึง 8.5 ล้านล้านวอน หรือประมาณ 240,000 ล้านบาท</p>\n<p>ที่มา - <a href=\"https://www.theregister.com/2021/06/09/sk_hynix_dram_defects/\">The Register</a></p>\n<p><img src=\"https://www.blognone.com/sites/default/files/externals/d8dfff16948dff114b624666a416de14.jpg\" /></p>\n</div></div></div><div><div>Topics: </div><div><div><a href=\"/topics/sk-hynix\">SK Hynix</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c3b94eb8d36bb04acad7b26dc63ab71ba0642b291638cf5b1ddbddc42f77739","category":"Thai"}