{"title":"ซัมซุงออกโฆษณาใหม่ โชว์กล้อง Galaxy S21 5G เหนือกว่า iPhone 12 Pro Max","link":"https://www.blognone.com/node/122819","date":1621826712000,"content":"<div><div><div><p>ซัมซุงออกคลิปโฆษณาสองตัว โชว์ว่าคุณภาพกล้อง Galaxy S21 5G เหนือกว่า iPhone 12 Pro Max คลิปแรกเน้นเรื่องรายละเอียดภาพที่ S21 5G มีจำนวนพิกเซล 108 ล้านพิกเซลเทียบกับ 12 ล้านพิกเซลบน iPhone 12 Pro Max และมีสีที่สดกว่า</p>\n<p>ส่วนโฆษณาอีกตัวโชว์กล้องซูมได้ไกลกว่าถึง 100x บน S21 5G เทียบกับสูงสุด 12x บน iPhone 12 Pro Max พร้อมประโยคเด็ดของทั้งสองวิดีโอ “จะอัพเกรดมือถือใหม่ ต้องไม่ดาวน์เกรด” (Your phone upgrade shouldn’t be a downgrade)</p>\n<p>ในด้านฮาร์ดแวร์ iPhone ตามหลังมือถือซัมซุงและฝั่งแอนดรอยด์โดยเฉพาะหน้าจอที่ยังมีอัตรารีเฟรชสูงสุดแค่ 60Hz และกล้องหลายตัวให้ตัวเลือกซูมมากๆ หรือพิกเซลสูงๆ เช่นเดียวกับ Galaxy S21 นี้</p>\n<p>ส่วนเรื่องระยะเวลาซัพพอร์ตที่ในอดีต iPhone เคยได้รับการซัพพอร์ตนานกว่าซัมซุง ปัจจุบันในรุ่นเรือธงของซัมซุงก็<a href=\"https://www.blognone.com/node/118010\">การันตีอัพเกรดเวอร์ชั่นแอนดรอยด์ให้ 3 เวอร์ชั่นแล้ว</a> และ<a href=\"https://www.blognone.com/node/121324\">ขยายเวลาอัพเดตแพทช์ความปลอดภัยให้ถึง 4 ปี</a>ในหลายๆ รุ่น แถม<a href=\"https://www.blognone.com/node/121214\">อัพเดตแพทช์ความปลอดภัยไวพอๆ กับ Pixel</a> ทำให้ข้อได้เปรียบของแอปเปิลในจุดนี้ลดลงไปอีก แม้มือถือซัมซุงเองจะมีราคาใกล้เคียงกับ iPhone มากขึ้นก็ตาม</p>\n<p>ที่มา - <a href=\"https://www.sammobile.com/news/samsung-embarrasses-iphone-12-pro-max-cameras-in-new-tv-ads/\">SamMobile</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/apple\">Apple</a></div><div><a href=\"/topics/galaxy-s21\">Galaxy S21</a></div><div><a href=\"/topics/iphone-12-pro\">iPhone 12 Pro</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dfbe6abda1e232781e53b2e14d93754a62cf24ac7a69e9a9e93a8337ef033d5","category":"Thai"}