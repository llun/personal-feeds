{"title":"Cloudflare เปิด Argo Tunnel ให้ผู้ใช้ทั่วไป เปิดเว็บได้โดยไม่ต้องมี public IP","link":"https://www.blognone.com/node/122230","date":1618742385000,"content":"<div><div><div><p>Cloudflare เปิดบริการ Cloudflare Tunnel ให้ผู้ใช้ทั่วไป ทำให้สามารถตั้งเซิร์ฟเวอร์เว็บออกสู่อินเทอร์เน็ตได้โดยไม่ต้องมี public IP แต่อาศัย โปรแกรม cloudflared เปิดการเชื่อมต่อจากในเครื่องออกไปยังเซิร์ฟเวอร์ของ Cloudflare</p>\n<p>ก่อนหน้านี้เว็บต่างๆ แม้จะอยู่หลัง CDN ที่ให้บริการทั้งแคชข้อมูลและทำหน้าที่ไฟร์วอลล์ป้องกันการโจมตี ตัวเว็บเองก็จำเป็นต้องมี public IP ที่เข้าถึงจากอินเทอร์เน็ตได้อยู่ดี และหากจะไม่ให้ผู้ใช้ทั่วไปเข้าไปยัง public IP โดยตรงก็ต้องคอนฟิก IP ที่อนุญาตให้เชื่อมต่อเข้ามา การใช้ cloudflared เชื่อมต่อออกอย่างเดียว ทำให้เซิร์ฟเวอร์อยู่หลัง CDN ตลอดเวลา แฮกเกอร์ไม่สามารถเชื่อมต่อเข้าไปยังเซิร์ฟเวอร์โดยไม่ผ่าน CDN และไฟร์วอลล์ได้</p>\n<p>บริการ Cloudflare Tunnel เคยเป็นส่วนหนึ่งของ Argo Smart Routing ที่<a href=\"https://www.blognone.com/node/92580\">คิดค่าบริการแยก</a> และเปิดบริการมาตั้งแต่ปี 2018 หลังจากเปิดบริการฟรีแล้วผู้ใช้สามารถซื้อ Argo Smart Routing ได้เช่นเดิม</p>\n<p>ที่มา - <a href=\"https://blog.cloudflare.com/tunnel-for-everyone/\">Cloudflare</a></p>\n<p><img src=\"https://blog.cloudflare.com/content/images/2021/04/image1-18.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e41b8b8f0a60e21a1abf0d05e63d72dd208c9404647978c7c4b72cd5edd6e3f4","category":"Thai"}