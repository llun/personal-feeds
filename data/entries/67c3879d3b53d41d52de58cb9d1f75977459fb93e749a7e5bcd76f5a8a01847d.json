{"title":"Flutter เตรียมรองรับ Windows UWP, รันบนลินุกซ์ ARM64","link":"https://www.blognone.com/node/122794","date":1621590670000,"content":"<div><div><div><p>ในงาน Google I/O โครงการ Flutter ก็ออกอัพเดตย่อยเวอร์ชั่น 2.2 ที่รวมแพตช์เข้ามาถึง 2,456 ชุด ฟีเจอร์หลักๆ ได้แก่</p>\n<ul>\n<li>Dart 2.13 เพิ่มฟีเจอร์ Type Alias</li>\n<li>Flutter web ปรับปรุงการทำงาน SemanticsNode ให้เรียงโหนดตรงจุดไม่ว่าจะเป็นโมบายหรือเดสก์ทอป ทำให้โปรแกรมอ่านหน้าจอทำงานได้ดีขึ้น ตัว DevTools ยังสามารถแสดง semantic element</li>\n<li>รองรับ deferred component ดาวน์โหลดส่วนของแอปภายหลังบน Android ทำให้แอปเล็กลง</li>\n</ul>\n<p>นอกจากตัวเวอร์ชั่น 2.2 แล้ว ตัวโครงการ Flutter ยังเพิ่ม Flutter Windows UWP เข้าใน dev channel และวิศวกรจากโซนี่พอร์ต Flutter ลงลินุกซ์บน ARM54 และทาง Flutter ยังแนะนำ FlutterFlow ที่เป็นบริการ low code สำหรับสร้างโค้ดเป็น Flutter ที่<a href=\"https://flutterflow.io/launch\">เพิ่งเปิดบริการพร้อมกับงาน Google I/O</a> แม้จะเป็นบริการแบบเสียเงิน แต่ก็มีแบบฟรีให้ลองใช้งาน</p>\n<p>ที่มา - <a href=\"https://medium.com/flutter/whats-new-in-flutter-2-2-fd00c65e2039\">Flutter</a></p>\n<p><img src=\"https://www.blognone.com/sites/default/files/externals/ce8f9677ebed39dc5f1d5463f041828e.jpg\" /></p>\n</div></div></div><div><div>Topics: </div><div><div><a href=\"/topics/flutter\">Flutter</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67c3879d3b53d41d52de58cb9d1f75977459fb93e749a7e5bcd76f5a8a01847d","category":"Thai"}