{"title":"กูเกิลจะเริ่มเปิดใช้ล็อกอิน 2FA เป็นดีฟอลต์ ต้องยืนยันตัวตนอีกชั้นผ่านมือถือ","link":"https://www.blognone.com/node/122552","date":1620355043000,"content":"<div><div><div><p>กูเกิลประกาศยกระดับความปลอดภัยของบัญชีผู้ใช้ โดยจะเปิดใช้ two-step verification (2SV หรือที่รู้จักกันทั่วไปว่า 2FA) เป็นค่าดีฟอลต์ ผู้ใช้จะต้องยืนยันตัวตนผ่าน Google prompt บนสมาร์ทโฟน แม้ไม่ได้เปิดใช้งาน 2SV/2FA ก็ตาม</p>\n<p>กูเกิลบอกว่าจะเปิด 2SV สำหรับบัญชีที่มีคอนฟิกไว้อย่างเหมาะสม (appropriately configured) ซึ่งไม่ได้บอกชัดว่าหมายถึงอะไร แต่น่าจะหมายถึงมีล็อกอินบัญชีกูเกิลไว้บนสมาร์ทโฟนอยู่แล้ว ในกรณีที่เป็นมือถือ iOS สามารถใช้<a href=\"https://apps.apple.com/us/app/google-smart-lock/id1152066360\">แอพ Google Smart Lock</a> เพื่อยืนยันตัวตนได้แบบเดียวกับ Android</p>\n<p>การเปิดใช้ 2SV จะเริ่มในเร็วๆ นี้ แต่ไม่ระบุชัดเจนว่าเมื่อไร (ใช้คำว่า soon)</p>\n<p>นอกจากนี้ กูเกิลยังประกาศว่า Chrome for iOS รองรับฟีเจอร์ Password Manager แล้ว และ Password Manager บนทุกแพลตฟอร์มยังเพิ่มฟีเจอร์ Password Import สามารถนำเข้าไฟล์รหัสผ่านที่เป็น .csv มาเก็บรวมกันในระบบของกูเกิลได้ด้วย</p>\n<p>ที่มา - <a href=\"https://blog.google/technology/safety-security/a-simpler-and-safer-future-without-passwords/\">Google</a></p>\n<p><img src=\"https://www.blognone.com/sites/default/files/externals/91abed5dcf97ea1f2b74ffb9d8a84d0a.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a08c09dd34d650acdd5afd60b0e393276936b019bf636ba2b3413e2eb475a07","category":"Thai"}