{"title":"Stranger of Paradise เกมใหม่ในจักรวาล Final Fantasy ที่สร้างโดย Koei Tecmo","link":"https://www.blognone.com/node/123173","date":1623644475000,"content":"<div><div><div><p>Square Enix เปิดตัวเกม Stranger of Paradise ในจักรวาล Final Fantasy แต่เป็นเกมที่พัฒนาโดย Team Ninja สตูดิโอของ Koei Tecmo (ผลงานเก่าคือ Ninja Gaiden, Nioh และ Dead or Alive)</p>\n<p>ชื่อเกมเต็มๆ ของ Stranger of Paradise จะมีคำว่า Final Fantasy Origin ห้อยท้ายมาด้วย เนื้อเรื่องเป็นอิสระของตัวเองไม่ยุ่งกับเกมภาคไหน แต่ใช้ระบบเวทย์มนตร์ อาชีพ มอนสเตอร์ และตำนานจากโลก Final Fantasy โดยในเรื่องจะอ้างอิงถึง Chaos และ Warrior of Light จากเกม Final Fantasy ภาคแรก</p>\n<p>รูปแบบเกมเพลย์ของ Stranger of Paradise เป็นเกม action RPG เน้นฟาดฟันศัตรูเหมือนเกม Nioh โดยเกมจะมีความรุนแรงและโหดเหมือนกับ Nioh ตัวเอกในเรื่องมี 3 คนคือ Jack, Ash, Jed ที่ต้องออกผจญภัยเพื่อกำจัด Chaos</p>\n<p>Team Ninja นั้นเคยมีประวัติร่วมพัฒนาเกมข้ามค่ายมาก่อนแล้ว เช่น Hyrule Warriors ที่ร่วมกับนินเทนโดนำ Zelda แปลงมาเป็นเกมแอคชั่นแนว Dynasty Warriors หรือกับ Square Enix ก็เคยทำเกมต่อสู้ Dissidia Final Fantasy NT ด้วยกันมาก่อน</p>\n<p>เกมจะลง PS5, PS4, Xbox Series X|S, Xbox One, PC ในปี 2022 ตอนนี้มีเดโมเวอร์ชัน PS5 เปิดให้ลองเล่นได้แล้ว</p>\n<p><img src=\"https://www.blognone.com/sites/default/files/externals/6fc3ed13d7215aac1dedcc4d84ffb838.jpg\" /><img src=\"https://www.blognone.com/sites/default/files/externals/429aaf56a27c28bf812765ca35e0c7ac.jpg\" /><img src=\"https://www.blognone.com/sites/default/files/externals/34e4d067cfbe12e2e260b6b44045ad37.jpg\" /></p>\n<p>ที่มา - <a href=\"https://square-enix-games.com/en_EU/news/stranger-of-paradise-final-fantasy-origin\">Square Enix</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/koei-tecmo\">Koei Tecmo</a></div><div><a href=\"/topics/square-enix\">Square Enix</a></div><div><a href=\"/topics/team-ninja\">Team Ninja</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44ea1f53f2ba8c3e51d5bcdb1b149a9913d7bb26bb876accebb7b0411441cddc","category":"Thai"}