{"title":"[IDC] ตลาดอุปกรณ์สวมใส่ปี 2020 โต 28.4% เพราะผู้บริโภคเริ่มใส่ใจสุขภาพ Apple ครองส่วนแบ่งอันดับ 1","link":"https://www.blognone.com/node/121712","date":1615892727000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>IDC ออกรายงานส่วนแบ่งตลาดของอุปกรณ์สวมใส่อัจฉริยะ ไตรมาสที่ 4/20 เฉพาะไตรมาสนี้ยอดขายเติบโต 27.2% รวมทั้งปียอดขายเติบโต 28.4% จากการที่ผู้บริโภคนำเงินจากกิจกรรมบันเทิงที่ทำไม่ได้ในช่วงกักตัวมาซื้อสินค้าอิเล็กทรอนิกส์ และ COVID-19 ยังทำให้ผู้บริโภคใส่ใจกิจกรรมด้านสุขภาพและฟิตเนสมากขึ้น ส่งผลดีต่ออุปกรณ์สวมใส่ยิ่งขึ้นไปอีก</p>\n<p>อุปกรณ์สวมใส่ประเภทหูฟังอัจฉริยะ (หูฟังที่มีฟังก์ชั่นมากกว่าแค่เล่นเพลงได้ เช่นมีผู้ช่วยอัจฉริยะ หรืออื่นๆ) กลายเป็นอุปกรณ์สำคัญในปี 2020 และเติบโตมากที่สุดในไตรมาส 4/20 คิดเป็นสัดส่วน 64.2% เพราะอุปกรณ์ประเภทหูฟัง ช่วยเพิ่มความเป็นส่วนตัวให้กับผู้ใช้ ทั้งช่วงกักตัวอยู่บ้านและออกไปข้างนอก และเพราะฟีเจอร์ตัดเสียงรบกวน (ANC) กับผู้ช่วยอัจฉริยะ เริ่มมีอยู่บนหูฟังที่ราคาถูกลงเรื่อยๆ</p>\n<p>อันดับสองคือนาฬิกาอัจฉริยะ เติบโต 24.1% อุปกรณ์ประเภทริสต์แบนด์รั้งท้าย (wristbands) ยอดขายลดลงถึง 17.8% จากไตรมาสก่อน เหลือคิดเป็น 11.5% ของยอดขายอุปกรณ์สวมใส่รวมทั้งไตรมาส สาเหตุหลักมาจากภาวะขาดแคลนเซมิคอนดักเตอร์ที่บางบริษัทเช่น Xiaomi กับ Huawei เผชิญอยู่</p>\n<p><img alt=\"No Description\" src=\"https://www.blognone.com/sites/default/files/externals/9b62e0da1566bab12191a70e80af16dc.png\" ></p>\n<p>ภาพรวมของทั้งปี 2020 ตลาดอุปกรณ์สวมใส่ยอดขายรวมเพิ่มเป็น 444.7 ล้านยูนิต จาก 346.4 ล้านยูนิต, Apple ยังครองตำแหน่งส่วนแบ่งตลาดอุปกรณ์สวมใส่เป็นอันดับหนึ่ง ที่ 34.1% ยอดขายเติบโต ที่ 35.9%, Xiaomi มาเป็นอันดับสอง ส่วนแบ่งตลาด 11.4% เติบโต 21.7%</p>\n<p>Huawei มาเป็นอันดับสาม ส่วนแบ่งตลาด 9.8% ยอดขายอุปกรณ์สวมใส่เติบโตมากที่สุด ที่ 50.7%, ส่วน Fitbit ที่ถูก Google ประกาศเข้าซื้อตั้งแต่<a href=\"https://www.blognone.com/node/112885\">เดือนพฤศจิกายน 2019</a> และเพิ่งเสร็จสิ้น<a href=\"https://www.blognone.com/node/120606\">เมื่อเดือนมกราคมที่ผ่านมา</a> มียอดขายลดลงถึง 18.8%</p>\n<p><img alt=\"No Description\" src=\"https://www.blognone.com/sites/default/files/externals/c949d9b757c6c13045763ab1e586843e.png\" ></p>\n<p>ข้อมูลเฉพาะไตรมาสที่ 4/20, Apple ก็ครองอันดับหนึ่งเช่นกัน มีส่วนแบ่งตลาดที่ 36.5% เพิ่มจาก 35.1% ใน<a href=\"https://www.blognone.com/node/120032\">ไตรมาสที่แล้ว</a> ยอดขายนาฬิกาอัจฉริยะเพิ่มขึ้นถึง 45.6% เพราะมีตัวเลือกถึง 3 รุ่น คือ Series 6, Watch SE และ Series 3</p>\n<p>Xiaomi ตามมาอันดับสอง ส่วนแบ่งตลาดอยู่ที่ 8.8% เติบโตจากปีที่แล้ว 5% แม้ประสบปัญหายอดขาย Mi Band ลดลง 18.3% เนื่องจากขาดแคลนซัพพลาย แต่ได้ยอดจำหน่ายหูฟังที่เติบโตถึง 55.5% มาช่วยดึงไว้</p>\n<p>Samsung อยู่อันดับสาม ส่วนแบ่งตลาดอยู่ที่ 8.5% มียอดจำหน่ายหูฟัง 8.8 ล้านยูนิต ยอดขายอุปกรณ์ตระกูลริสต์แบนด์เพิ่มเป็น 1.3 ล้านยูนิต ยอดขายนาฬิกาอัจฉริยะ ลดลงเหลือ 2.9 ล้านยูนิต</p>\n<p><img alt=\"No Description\" src=\"https://www.blognone.com/sites/default/files/externals/2723ed57bd2f646b56b725202db48cc4.png\" ></p>\n<p>ที่มา - <a href=\"https://www.idc.com/getdoc.jsp?containerId=prUS47534521\">IDC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/idc\">IDC</a></div><div class=\"field-item odd\"><a href=\"/topics/market-research\">Market Research</a></div><div class=\"field-item even\"><a href=\"/topics/wearable-computing\">Wearable Computing</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"34a7ce20731852cd3cb7266e4525d6b8f5d5b40309cfe08856ae7d83377ef47e","category":"Thai"}