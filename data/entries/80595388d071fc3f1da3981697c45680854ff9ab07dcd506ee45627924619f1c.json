{"title":"Zoom เข้าซื้อ Kites GmbH สตาร์ทอัพแปลภาษาเรียลไทม์ในเยอรมนี","link":"https://www.blognone.com/node/123494","date":1625015795000,"content":"<div><div><div><p>Zoom ประกาศกำลังอยู่ระหว่างเข้าซื้อ Karlsruhe Information Technology Solutions หรือ Kites GmbH สตาร์ทอัพทำระบบแปลภาษาเรียลไทม์ ในเยอรมนี แปลโดยใช้ Machine Learning ทางบริษัทไม่เปิดเผยมูลค่าดีล</p>\n<p>Zoom จะนำความสามารถการแปลของ Kites GmbH มาสู่แพลตฟอร์มหลัก และจะตั้งทีมวิจัยพัฒนาในเยอรมนีด้วย การเข้าซื้อช่วยให้ Zoom เพิ่มขีดความสามารถแข่งขันโดยเฉพาะกับ Cisco Webex ที่สามารถแปลเรียลไทม์ครอบคลุมหลายภาษาแล้ว</p>\n<p><img src=\"https://www.blognone.com/sites/default/files/externals/07fb457124b3ab050b21bf35cbf0320b.png\" /></p>\n<p>Zoom ประสบความสำเร็จมหาศาลในช่วงโรคระบาด <a href=\"https://www.blognone.com/node/122964\">จากรายงานผลประกอบการ</a>ประจำไตรมาสที่ 1 ตามปีการเงินบริษัท 2021 รายได้รวมเพิ่มขึ้น 191% จากช่วงเดียวกันในปีก่อน</p>\n<p>ที่มา - <a href=\"https://www.engadget.com/zoom-kites-real-time-machine-translation-184824115.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/acquisition\">Acquisition</a></div><div><a href=\"/topics/machine-learning\">Machine Learning</a></div><div><a href=\"/topics/translation\">Translation</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80595388d071fc3f1da3981697c45680854ff9ab07dcd506ee45627924619f1c","category":"Thai"}