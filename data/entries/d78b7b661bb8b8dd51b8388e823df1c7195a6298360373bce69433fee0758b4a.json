{"title":"Spotify ประกาศซื้อกิจการ Betty Labs ผู้พัฒนาแอปสนทนาเสียงออกอากาศสดแนว Clubhouse","link":"https://www.blognone.com/node/121953","date":1617111425000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Spotify ประกาศซื้อกิจการ Betty Labs บริษัทผู้พัฒนาแอปรายงานสดกีฬาทางเสียง Locker Room โดยไม่มีการเปิดเผยมูลค่าของดีลนี้ หลังจากนี้แอป Locker Room จะยังคงให้บริการต่อไปทั้งบน iOS และ Android แต่จะมีการขยายเนื้อหาไปยังหัวข้ออย่างดนตรี วัฒนธรรม นอกเหนือจากกีฬาอีกด้วย</p>\n<p>Gustav Söderström หัวหน้าฝ่าย R&amp;D ของ Spotify กล่าวว่า การสนทนาเสียงแบบออกอากาศสด เป็นฟีเจอร์ที่ผู้ใช้งาน Spotify เรียกร้องกันเข้ามามาก ซึ่งในอนาคตฟีเจอร์ด้านการออกอากาศสดจะถูกนำมารวมอยู่บน Spotify ด้วยอย่างแน่นอน พร้อมกับเพิ่มฟีเจอร์ที่คนต้องการ อาทิ การเข้าร่วมพูดคุยสนทนา และอื่น ๆ</p>\n<p>จะเห็นได้ว่าดีลนี้ของ Spotify ก็คือการขยับเข้ามาในพื้นที่แอปสนทนาเสียงแบบออกอากาศสด ซึ่งมีผู้ให้บริการรายสำคัญตอนนี้อย่าง Twitter Spaces, Clubhouse ไปจนถึง Discord นั่นเอง</p>\n<p>ที่มา: <a href=\"https://newsroom.spotify.com/2021-03-30/spotify-acquires-locker-room-and-announces-plans-for-a-new-live-audio-experience/\">Spotify</a> ผ่าน <a href=\"https://www.theverge.com/2021/3/30/22356993/spotify-locker-room-clubhouse-launch-acquisition\">The Verge</a></p>\n<p><img alt=\"alt=&quot;Spotify x Locker Room&quot;\" src=\"https://www.blognone.com/sites/default/files/externals/916985630a0eaae6dae8d2a6bfdd7770.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/spotify\">Spotify</a></div><div class=\"field-item odd\"><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d78b7b661bb8b8dd51b8388e823df1c7195a6298360373bce69433fee0758b4a","category":"Thai"}