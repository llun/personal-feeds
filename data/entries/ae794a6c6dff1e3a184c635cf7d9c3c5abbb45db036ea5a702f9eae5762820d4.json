{"title":"Messenger ให้กดครั้งเดียวเพื่ออัดเสียง ไม่ต้องกดค้าง, ปัดที่ช่องแชทเพื่อเก็บเข้า archive","link":"https://www.blognone.com/node/122595","date":1620613135000,"content":"<div><div><div><p>Facebook Messenger เพิ่มฟีเจอร์ใหม่ เร่ิมจากคนที่กดอัดเสียงเพื่อส่งข้อความเสียงของตัวเองแทนการพิมพ์แชท Facebook ทำให้ง่ายขึ้น แทนที่จะกดค้างเพื่ออัดเสียง ก็สามารถแตะที่ไอคอนไมโครโฟนครั้งเดียวได้ ฟีเจอร์นี้จะใช้งานในช่องแชทของ Instagram ได้ด้วย Facebook ยังบอกด้วยว่ามีผู้ใช้งานในสหรัฐฯ 20% ที่ใช้การกดอัดเสียง</p>\n<p><img src=\"https://www.blognone.com/sites/default/files/externals/c9dccfaabaec65ffaf18c62ffaf6b3e1.png\" /></p>\n<p>ฟีเจอร์ต่อมาคือ กดลบแชทได้ง่ายขึ้นด้วยการปัดขวาที่ช่องแชทรวมเพื่อเก็บแชทนั้นเข้า archive เพื่อให้ข้อความเข้าดูสะอาดตาและเหลือไว้เท่าที่จำเป็น, เพิ่มธีมแชทใหม่เพื่อเอาใจแฟน Star Wars และ Selena: The Series ทั้งใน Messenger และ Instagram</p>\n<p><img src=\"https://www.blognone.com/sites/default/files/externals/f23b0b90ccc2fdf32a51f10b9b904601.png\" /></p>\n<p>ส่วนฟีเจอร์ใหม่ในแชท DMs ของ Instagram ที่ผู้ใช้งานหลายคนอาจได้ใช้แล้วคือ สามารถมองเห็นได้ว่าเพื่อนอ่านแชทของเราแล้วผ่านหน้าแชทรวม ไม่ต้องกดเข้าไปดู (เผื่อใครใจจดใจจ่ออยากรู้ว่าเขาอ่านข้อความเราแล้วหรือยัง จะได้ไม่ต้องกดเข้าไปดูบ่อยๆ)</p>\n<p>ที่มา - <a href=\"https://messengernews.fb.com/2021/05/06/star-wars-and-selena-chat-themes-visual-replies-in-instagram-swipe-to-archive/\">Facebook</a></p>\n</div></div></div><div><div>Topics: </div><div><div><a href=\"/topics/facebook-messenger\">Facebook Messenger</a></div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae794a6c6dff1e3a184c635cf7d9c3c5abbb45db036ea5a702f9eae5762820d4","category":"Thai"}