{"title":"นักวิจัยอัพโหลดแพ็กเกจไลบรารีเลียนแบบชื่อไลบรารีภายใน ส่งโค้ดเข้าไปรันใน Apple, Microsoft, Netflix, Uber สำเร็จ","link":"https://www.blognone.com/node/121153","date":1613020946000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Alex Birsan รายงานถึงการโจมตีองค์กรขนาดใหญ่จำนวนมากด้วยการสร้างแพ็กเกจไลบรารีเลียนแบบชื่อไลบรารีในองค์กรแล้วไปวางตามบริการดาวน์โหลดไลบรารีไม่ว่าจะเป็น RubyGems, npm, หรือ PyPI</p>\n<p>องค์กรขนาดใหญ่จำนวนมากมักมีไลบรารีเฉพาะทางของตัวเองใช้งานภายในเป็นเรื่องปกติ และหลายครั้งชื่อไลบรารีเหล่านี้ก็หลุดออกมาสู่โลกภายนอก เช่น Paypal เคยทำไฟล์ package.json ที่ใช้ภายในหลุดออกมาอยู่บน GitHub ทำให้รู้ว่าบริษัทมีการใช้งานไลบรารีภายในเช่น pplogger, auth-paypal, wurfl-paypal, analytics-paypal เป็นต้น หรือแม้แต่แอปเปิลก็เคยทำรายชื่อแพ็กเกจเหล่านี้หลุดออกมาเช่นกัน</p>\n<p>การติดตั้งไลบรารีนับเป็นสิทธิค่อนข้างสูง ตัวติดตั้งไลบรารีมักรันโค้ดในส่วนติดตั้งแพ็กเกจทันทีที่ดาวน์โหลดเสร็จ ทำให้หากแฮกเกอร์หลอกให้องค์กรดาวน์โหลดแพ็กเกจได้ก็จะรันโค้ดจากภายในองค์กรได้ทันที ตัว Alex เองพัฒนาแพ็กเกจพิเศษที่จะรายงานกลับเซิร์ฟเวอร์ทุกครั้งที่มีคนติดตั้งแพ็กเกจไป โดยรายงานผ่าน DNS lookup ทำให้เซิร์ฟเวอร์ควบคุมรู้ได้ว่าเครื่องอะไรติดตั้งแพ็กเกจไปแล้วบ้างแม้ตัวเครื่องนั้นจะเชื่อมต่ออินเทอร์เน็ตไม่ได้ก็ตามที เขาวางแพ็กเกจแบบเดียวกันใน 3 ภาษาคือ Ruby, JavaScript, และ Python</p>\n<p>ผลของการวางแพ็กเกจทำให้ Alex สามารถรันโค้ดจากภายในองค์กรใหญ่ๆ ได้จำนวนมาก ทั้ง Apple, Microsoft, Netflix, Shopify, Uber, Yelp ส่งผลให้เขาได้รางวัลรายงานช่องโหว่ระดับสูงจากบริษัทเหล่านี้</p>\n<p>ต้นตอของปัญหาคือระบบดาวน์โหลดแพ็กเกจของภาษาต่างๆ จะพยายามเลือกแพ็กเกจเวอร์ชั่นสูงสุดให้เสมอ หากพบว่ามีแพ็กเกจชื่อเดียวกันแต่เลขเวอร์ชั่นสูงกว่าในเซิร์ฟเวอร์นอกบริษัท ตัวดาวน์โหลดแพ็กเกจก็จะพยายามดาวน์โหลดจากภายนอกทันที</p>\n<p>ทางด้าน Microsoft Azure <a href=\"https://azure.microsoft.com/mediahandler/files/resourcefiles/3-ways-to-mitigate-risk-using-private-package-feeds/3%20Ways%20to%20Mitigate%20Risk%20When%20Using%20Private%20Package%20Feeds%20-%20v1.0.pdf\">ออกรายงานแนะนำกระบวนการป้องกันการโจมตีรูปแบบนี้</a>พร้อมกับรายงานของ Alex</p>\n<p>ที่มา - <a href=\"https://medium.com/@alex.birsan/dependency-confusion-4a5d60fec610\">Medium: @alex.birsan</a></p>\n<p><img alt=\"No Description\" src=\"https://www.blognone.com/sites/default/files/externals/259465fb964fae29b8bcca6e518a45f2.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/security\">Security</a></div><div class=\"field-item odd\"><a href=\"/topics/npm\">NPM</a></div><div class=\"field-item even\"><a href=\"/topics/python\">Python</a></div><div class=\"field-item odd\"><a href=\"/topics/ruby\">Ruby</a></div><div class=\"field-item even\"><a href=\"/topics/javascript\">JavaScript</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea62d201f24c92eff3f08e090d02398bf434be5212c979f435736543d4eb548c","category":"Thai"}