{"title":"กูเกิลเตรียมขยาย News Showcase ไปแคนาดา เริ่มทำข้อตกลงกับสื่อในประเทศแล้ว","link":"https://www.blognone.com/node/123393","date":1624583415000,"content":"<div><div><div><p>กูเกิลเผยได้ทำข้อตกลงกับสื่อและสำนักข่าวในแคนาดา เพื่อนำเนื้อหามาลง Google News Showcase บริการรับข่าวสารตัวใหม่ที่กูเกิลแบ่งรายได้ให้สำนักข่าวด้วย โดยเริ่มทำข้อตกลงกับ 8 สำนักข่าวคือ  Black Press Media, Glacier Media, The Globe and Mail, Métro Média, Narcity Media, SaltWire Network, Village Media และ Winnipeg Free Press</p>\n<p>กูเกิลบอกด้วยว่าจนถึงตอนนี้ ได้ทำข้อตกลงกับสำนักข่าวทั่วโลกแล้ว 800 แห่ง และยังกล่าวด้วยว่าจะขยายการลงทุนในวารสารศาสตร์ในแคนาดาผ่านโครงการ Google News Initiative มีจุดมุ่งหมายเพื่อฝึกอบรมนักข่าวและนักศึกษาวารสารศาสตร์ชาวแคนาดา 5,000 คนในช่วงสามปีข้างหน้า</p>\n<p>Google News Showcase คือการแยกเนื้อหาข่าวออกเป็นส่วนๆ ผู้ใช้งานปัดขวาเพื่ออ่านหน้าต่อๆ ไปได้ และมีการนำเสนอในรูปแบบไทม์ไลน์และบุลเลตให้อ่านเข้าใจง่ายขึ้น สามารถอ่านข่าวแบบย่อได้บนแพลตฟอร์ม</p>\n<p>ครั้งหนึ่ง กูเกิลและออสเตรเลียเคยมีข้อพิพาทเรื่องการเสนอเนื้อหาบนกูเกิล กระทบวงการสื่อสารมวลชน โดยรัฐบาลออกกฎควบคุมมาแล้วว่าแพลตฟอร์มต้องจ่ายเงินให้สำนักข่าว จน <a href=\"https://www.blognone.com/node/121247\">Facebook ต้องปิดหน้าเพจข่าวในประเทศ</a> กระทบผู้ใช้านในวงกว้างจน<a href=\"https://www.blognone.com/node/121331\">รัฐบาลยอมปรับกฎหมาย และมาเจรจากับ Facebook ใหม่</a></p>\n<p><img src=\"https://www.blognone.com/sites/default/files/externals/0c28fc1035588c092e695ba1056c9e2d.png\" /></p>\n<p>ที่มา - <a href=\"https://blog.google/products/news/expanding-support-of-news-in-canada/\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/news\">News</a></div><div><a href=\"/topics/canada\">Canada</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b59d2291d77eec24188a290a6acfa8e2488aba2f6a21c164695120107b062b1c","category":"Thai"}