{"title":"พบเว็บขายรีวิวสินค้าแบบปลอมๆ บน Amazon เขียนรีวิวเชิงบวกแลกเงินและของฟรี","link":"https://www.blognone.com/node/121215","date":1613453954000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Which? บริการข้อมูลและตรวจสอบสินค้าในอังกฤษเผยว่า ตอนนี้มีเว็บไซต์ขายรีวิวสินค้าที่ขายบน Amazon แบบปลอมๆ ร่วม 10 แห่ง โดยขายรีวิวละ 5 ปอนด์ ให้เขียนรีวิวสินค้าออกไปในทางบวก แลกกับเงินและสินค้าฟรีต่างๆ ด้านโฆษก Amazon บอกว่า ทางบริษัทได้ดำเนินการกำจัดการรีวิวสินค้าแบบปลอมๆ และจะจัดการกับผู้มีส่วนเกี่ยวข้องด้วย</p>\n<p>Natalie Hitchins หัวหน้าฝ่ายผลิตภัณฑ์และบริการ Which? เรียกร้องให้หน่วยงานการแข่งขันและการตลาดในอังกฤษ หรือ CMA เข้ามาตรวจสอบกรณีรีวิวปลอม เพราะส่งผลกระทบต่อผู้บริโภคโดยรวม กระตุ้นรัฐบาลเร่งเพิ่มการคุ้มครองผู้บริโภคออนไลน์อย่างเร่งด่วน</p>\n<p>Hitchins บอกด้วยว่า พฤติกรรมนี้พบเจอได้ตาม Facebook Groups ด้วย ผู้ขายสร้างกลุ่มใน Facebook เพื่อรวบรวมคนมารีวิวสินค้าให้ปลอมๆ หลังจากนั้น  Facebook และ eBay ได่ร่วมเซ็นสัญญากับ CMA เพื่อทำการตรวจสอบและตอบสนองต่อรีวิวปลอมให้ดีขึ้น ในขณะเดียวกัน แพลตฟอร์มออนไลน์อื่นๆ ก็ต้องเร่งสร้างมาตรการเพื่อป้องกันไม่ให้เกิดการรีวิวปลอมๆ เช่นนี้</p>\n<p><img alt=\"No Description\" src=\"https://www.blognone.com/sites/default/files/externals/a7b74bad2ba37c1043cab86a4e2e13d1.jpg\" ><br />\nภาพ<a href=\"https://www.amazondelivers.jobs/about/amazon-air-jobs/\">ตู้ขนสินค้า Amazon</a></p>\n<p>ที่มา - <a href=\"https://www.bbc.com/news/business-56069472\">BBC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/amazon\">Amazon</a></div><div class=\"field-item odd\"><a href=\"/topics/uk\">UK</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"47fc0612d48cc89d6ec9b5412b94b2cf28296b6cdbd61d8d9016b906daba49d2","category":"Thai"}