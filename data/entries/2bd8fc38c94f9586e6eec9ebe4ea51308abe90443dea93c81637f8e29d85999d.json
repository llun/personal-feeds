{"title":"อินเทลโชว์เบนช์มาร์ค ซีพียู Tiger Lake ใช้งานท่องเว็บ เร็วกว่า Apple M1 เฉลี่ย 30%","link":"https://www.blognone.com/node/121051","date":1612597769000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>อินเทลออกซีพียู Tiger Lake มาได้สักพักใหญ่ๆ แล้ว แต่เพิ่งออกผลการเบนช์มาร์คเทียบกับ Apple M1 โดยระบุว่าใช้งานท่องเว็บผ่าน Chrome ได้เร็วกว่าเฉลี่ย 30%</p>\n<p>เบนช์มาร์คของอินเทลใช้ Chrome v87 ทั้งบนวินโดวส์และแมค รันชุดทดสอบ <a href=\"https://www.principledtechnologies.com/benchmarkxprt/webxprt/\">WebXPRT 3</a> ที่รวมงานหลายประเภทบนเว็บ เช่น แต่งภาพ ดูราคาหุ้น ฯลฯ ผลคือฮาร์ดแวร์ Tiger Lake ทำงานได้เร็วกว่า 30% ในภาพรวม และบางการทดสอบ เช่น แต่งภาพ เร็วกว่าเกือบ 3 เท่า</p>\n<p>ในกราฟเดียวกัน อินเทลยังโชว์ผลทดสอบ Office 365 เทียบ Tiger Lake กับ M1 ผลคือบางการทดสอบ เช่น แปลงเอกสาร PowerPoint เป็น PDF เร็วกว่า 2.3 เท่า</p>\n<p><img alt=\"No Description\" src=\"https://www.blognone.com/sites/default/files/externals/686f5e6f3ee399364499ce011168ac2e.jpg\" ></p>\n<p>ฮาร์ดแวร์ที่ใช้ทดสอบเป็นโน้ตบุ๊กรุ่นต้นแบบของอินเทลเอง ใช้ Core i7-1185G7 แรม 16GB เทียบกับ MacBook Pro M1 แรม 16GB เท่ากัน</p>\n<p>เว็บไซต์ Tom's Hardware เปรียบเทียบเบนช์มาร์คชุดนี้ของอินเทล กับเบนช์มาร์คที่ทดสอบเอง พบว่าฝั่งของ M1 ได้ผลใกล้เคียงกัน แต่ฝั่ง Tiger Lake ได้ผลที่แตกต่างกันมาก อย่างไรก็ตาม ซีพียู Core i7-1185G7 ไม่ค่อยมีใช้งานในโน้ตบุ๊กหลายรุ่นนัก ส่วนใหญ่นิยมใช้ Core i7-1165G7 เป็นหลัก ทำให้ไม่สามารถเทียบเบนช์มาร์คกันได้ตรงๆ ซะทีเดียว</p>\n<p>ที่มา - <a href=\"https://www.tomshardware.com/amp/news/intel-fires-back-at-apple-m1-processors-with-benchmarks\">Tom's Hardware</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/apple-m1\">Apple M1</a></div><div class=\"field-item even\"><a href=\"/topics/tiger-lake\">Tiger Lake</a></div><div class=\"field-item odd\"><a href=\"/topics/benchmark\">Benchmark</a></div><div class=\"field-item even\"><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bd8fc38c94f9586e6eec9ebe4ea51308abe90443dea93c81637f8e29d85999d","category":"Thai"}