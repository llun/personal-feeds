{"title":"Didi ถูกทางการจีนสั่งแอปออกจาก Store เนื่องจากผิดกฎการเก็บข้อมูลผู้ใช้งาน","link":"https://www.blognone.com/node/123566","date":1625410741000,"content":"<div><div><div><p>หน่วยงานจัดการไซเบอร์ของจีน (CAC - The Cyberspace Administration of China) ออกคำสั่งให้แอปสโตร์ทุกแห่ง ถอดแอป Didi ของจากสโตร์ โดยระบุว่าแพลตฟอร์มเรียกรถรายใหญ่ของจีนนี้ เก็บข้อมูลส่วนตัวผู้ใช้งานไว้อย่างไม่ถูกต้องตามกฎหมาย ซึ่งหน่วยงานดังกล่าวออกคำสั่งให้ Didi แก้ไขการจัดเก็บข้อมูลให้ถูกต้อง ตามข้อกำหนดการปกป้องข้อมูลส่วนตัวผู้ใช้งาน แต่ไม่ได้ระบุว่า Didi ทำผิดอย่างไรบ้าง</p>\n<p>แพลตฟอร์มเรียกรถ Didi มีผู้ใช้งานในจีน 377 ล้านบัญชี และบริษัท<a href=\"https://www.blognone.com/node/123511\">เพิ่งไอพีโอ</a>เข้าตลาดหุ้นอเมริกา โดยถือเป็นไอพีโอที่ใหญ่ที่สุดของบริษัทจีนในอเมริกา นับตั้งแต่ Alibaba ในปี 2014</p>\n<p>ตัวแทนของ Didi ได้ชี้แจงต่อคำสั่งดังกล่าวผ่านบัญชี Weibo ว่าบริษัทจะถอดแอปออกตามคำสั่ง ส่วนผู้ใช้งานที่โหลดแอปอยู่ก่อนแล้วยังสามารถใช้งานได้ตามปกติ</p>\n<p>ที่มา: <a href=\"https://www.theverge.com/2021/7/4/22562912/china-regulator-orders-didi-ride-hailing-app-removed\">The Verge</a></p>\n<p><img src=\"https://www.blognone.com/sites/default/files/externals/8c7bc025a32ccf365f3041ef2d03d59c.jpg\" /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"32cca6d795d1a0196d1e04fb18ee4d503b37e518c911bc31b2a2a61331de7af6","category":"Thai"}