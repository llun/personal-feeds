{"title":"GMC โชว์รถกระบะไฟฟ้า Hummer EV ใช้ระบบปฏิบัติการ Android Automotive OS","link":"https://www.blognone.com/node/123106","date":1623310000000,"content":"<div><div><div><p>Android Automotive OS เป็นโครงการนำ Android ทั้งตัวไปรันในระบบความบันเทิงของรถยนต์ (ต่างจาก Android Auto ที่ประมวลผลบนมือถือ แล้วส่งภาพขึ้นจอในรถยนต์) ช่วงหลังเราเริ่มเห็นแบรนด์รถยนต์เริ่มใช้งาน Android Automotive กันบ้างแล้ว โดยรถยนต์รุ่นแรกที่ใช้คือ <a href=\"https://www.blognone.com/node/118013\">Volvo Polestar 2</a></p>\n<p>ล่าสุดกูเกิลเปิดตัวคลิปการใช้งาน Android Automotive ใน<a href=\"https://brandinside.asia/gmc-hummer-ev-2/\">รถยนต์กระบะไฟฟ้า GMC Hummer EV ของค่าย GM</a> ช่วยให้เราเห็นภาพมากขึ้นว่า Android Automotive มีประสบการณ์ใช้งานอย่างไร</p>\n<p>ในแง่ของ UI คงไม่ต่างจาก Android Auto ในปัจจุบันมากนัก เน้นไปที่ฟีเจอร์อย่างการนำทางหรือการฟังเพลง รองรับการสั่งงานด้วยเสียงผ่าน Google Assistant จุดต่างสำคัญจาก Android Auto คือมันประมวลผลที่ชิปในตัวรถเลย ไม่ต้องเชื่อมต่อมือถือให้ยุ่งยาก และสไตล์การนำเสนอของ UI อาจต่างกันเล็กน้อยตามยี่ห้อรถ จากภาพจะเห็นว่าของ GMC จะใช้โทนแข็งๆ ไฮเทค บึกบึน สมกับภาพลักษณ์ของรถยนต์</p>\n<p>นอกจาก Volvo และ GM แล้ว ยังมี <a href=\"https://www.blognone.com/node/120963\">Ford ที่ประกาศจับมือเป็นพันธมิตรกับกูเกิลใช้ Android Automotive</a> แต่ต้องรอถึงปี 2023 ถึงจะเห็นผลลัพธ์</p>\n<p><img src=\"https://www.blognone.com/sites/default/files/externals/fd24dd577716022254fca40ef98efb2c.jpg\" /></p>\n<p>ที่มา - <a href=\"https://gmauthority.com/blog/2021/06/gmc-hummer-ev-shows-off-its-google-built-in-capability-video/\">GM Authority</a></p>\n</div></div></div><div><div>Topics: </div><div><div><a href=\"/topics/gm\">GM</a></div><div><a href=\"/topics/android-automotive\">Android Automotive</a></div><div><a href=\"/topics/automobile\">Automobile</a></div><div><a href=\"/topics/electric-car\">Electric Car</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fb68f4abda281c01d858b2d0c64f9b80f426a3d9f4a09ffdaf1e79a0da3888c","category":"Thai"}