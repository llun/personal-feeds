{"title":"Mozilla เตรียมหยุดอัพเดตแอป Firefox Lite 30 มิถุนายนนี้","link":"https://www.blognone.com/node/123592","date":1625567005000,"content":"<div><div><div><p>Mozilla ประกาศในบล็อก <a href=\"https://blog.mozilla.org/sumo/2021/06/10/whats-up-with-sumo-june-2021/\">SUMO</a> ว่าเตรียมหยุดอัพเดตแอปมือถือ Firefox Lite หรือชื่อเดิม Firefox Rocket แล้ว และจะไม่มีอัพเดตทั้งความปลอดภัยหรืออัพเดตอื่นๆ อีก หลังวันที่ 30 มิถุนายนเป็นต้นไป</p>\n<p>Firefox Lite เป็นแอป Firefox เวอร์ชั่นประหยัดด้าต้า และเน้นโหลดไว เปิดตัวครั้งแรกสำหรับตลาดประเทศอินโดนีเซีย<a href=\"https://www.androidpolice.com/2017/10/09/mozilla-testing-another-new-browser-called-firefox-rocket-specifically-indonesia/\">ในปี 2017</a> และเน้นตลาดประเทศในเอเชียอื่นๆ ก่อนเปลี่ยนชื่อเป็น Firefox Lite ทีหลัง แตกต่างจากแอป Firefox หลักโดยทำงานบน Chromium WebView แทน มี Turbo Mode บล็อก trackers และโฆษณา พร้อมมีตัวเลือกปิดไม่ให้โหลดรูปได้</p>\n<p>ช่วงหลัง Firefox Lite เริ่มไม่ Lite ขึ้นเรื่อยๆ และมีปัญหามี<a href=\"https://www.reddit.com/r/Android/comments/dq1g2h/firefox_lite_now_comes_with_unremovable/\">บุ๊กมาร์คโฆษณาที่ผู้ใช้ลบไม่ได้</a> แถมยังส่ง<a href=\"https://www.reddit.com/r/Android/comments/eozrdw/xpost_firefox_lite_is_now_sending_ad/\">ข้อความโฆษณาให้กับผู้ใช้</a> และเพิ่มฟีเจอร์ Travel Planning ช่วยแพลนการท่องเที่ยวเข้ามาในเดือนกุมภาพันธ์ ปี 2020 ก่อนจะเจอ COVID-19 พอดี</p>\n<p>ที่มา - <a href=\"https://blog.mozilla.org/sumo/2021/06/10/whats-up-with-sumo-june-2021/\">Mozilla Blog</a> via <a href=\"https://www.ghacks.net/2021/07/05/firefox-lite-is-dead-development-has-ended/\">ghacks.net</a></p>\n<p><img src=\"https://www.blognone.com/sites/default/files/externals/9ba6e70061cfb526b4a4bbdbb48be4c2.png\" /></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/mozilla\">Mozilla</a></div><div><a href=\"/topics/app\">App</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61769fc935702673a105d3a5a88847764aa53e8b86111230609d4c6056080bd2","category":"Thai"}