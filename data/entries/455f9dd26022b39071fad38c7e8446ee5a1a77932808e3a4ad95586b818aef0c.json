{"title":"[Reuters] จากการสอบสวนผูกขาด Tencent Music จะไม่สามารถเซ็นสัญญาค่ายเพลงนำเพลงมาใช้ผู้เดียวได้","link":"https://www.blognone.com/node/123673","date":1626097822000,"content":"<div><div><div><p>ต่อจากประเด็นหน่วยกำกับดูแลจีนระงับแผน <a href=\"https://www.blognone.com/node/123664\">Tencent ในการควบรวมสตรีมมิ่งเกม Huya, DouYu</a> ล่าสุด Tencent Music ก็ไม่รอด Reuters รายงานว่าหน่วยงานกำกับดูแลการตลาดแห่งรัฐ (SAMR) Tencent Music ระงับการเซ็นสัญญากับค่ายเพลงโดยใช้เพลงแบบเอ็กซ์คลูซีฟ</p>\n<p>SAMR สั่งปรับ 500,000 หยวน (77,150 ดอลลาร์สหรัฐ)โทษฐานรายงานผิดพลาดเรื่องซื้อกิจการสองบริษัทเพลงคือ Kuwo และ Kugou ซึ่งในเดือนเมษายนที่ผ่านมา SAMR ตั้งเป้าปรับ Tencent Holdings อย่างน้อย 1 หมื่นล้านหยวน และขายบริษัททั้งสองออกด้วยซ้ำ แต่บริษัทออกมาวิ่งเต้นเพื่อขอผ่อนปรน คำสั่งดังกล่าวทำให้ Tencent Music ไม่สามารถเซ็นสัญญาใช้เพลงกับค่ายเพลงใดอีกต่อไปได้</p>\n<p>ที่ผ่านมา Tencent Holdings ได้ทำสัญญาลิขสิทธิ์กับค่ายเพลงใหญ่ๆ อย่าง Universal Music Group, Sony Music Group และ Warner Music ส่งผลให้บริษัทเป็นเจ้าของสิทธิ์ในการสตรีมเพลงจำนวนมาก จนกลายเป็นประเด็นให้ SAMR เข้ามาสอบสวนในปี 2018 และบริษัทตกลงที่จะไม่ต่อสัญญาลิขสิทธิ์เพลง</p>\n<p>Tencent Music มีบริการหลักเกี่ยวกับเพลงอยู่ 4 แอป ได้แก่ QQ Music, Kugou Music, Kuwo Music และ WeSing</p>\n<p><img src=\"https://www.blognone.com/sites/default/files/externals/8ff63164740e95719dcce6c481c04288.png\" /></p>\n<p>ที่มา - <a href=\"https://www.reuters.com/world/china/exclusive-china-order-tencent-music-give-up-music-label-exclusivity-sources-2021-07-12/\">Reuters</a></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/music-streaming\">Music Streaming</a></div><div><a href=\"/topics/china\">China</a></div><div><a href=\"/topics/antitrust\">Antitrust</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"455f9dd26022b39071fad38c7e8446ee5a1a77932808e3a4ad95586b818aef0c","category":"Thai"}