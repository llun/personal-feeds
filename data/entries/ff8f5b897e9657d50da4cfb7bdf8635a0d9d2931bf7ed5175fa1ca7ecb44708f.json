{"title":"Sennheiser ขายธุรกิจหูฟังสำหรับลูกค้าทั่วไป ให้ Sonova ผู้ผลิตเครื่องมือแพทย์สำหรับช่วยการฟัง","link":"https://www.blognone.com/node/122572","date":1620435865000,"content":"<div><div><div><p>Sonova ผู้ผลิตอุปกรณ์ทางการแพทย์สำหรับช่วยการฟัง ประกาศบรรลุข้อตกลงเพื่อซื้อกิจการส่วนธุรกิจลูกค้าทั่วไปของ Sennheiser ซึ่งประกอบด้วยเฮดโฟน, หูฟังไร้สาย, ซาวด์บาร์ โดยบริษัทบอกว่าเพื่อขยายตลาดมาสู่หูฟังสำหรับลูกค้าทั่วไป มูลค่าของดีลอยู่ที่ราว 200 ล้านยูโร</p>\n<p>ก่อนหน้านี้ Sennheiser ประกาศหาผู้ซื้อส่วนธุรกิจดังกล่าว โดยระบุว่าตลาดมีการแข่งขันรุนแรง และแม้มียอดขายเพิ่มสูงขึ้นแต่ก็ขาดทุน โดยบริษัทจะไปโฟกัสในตลาดสินค้าระดับบน และโซลูชันด้านเสียงสำหรับกลุ่มมืออาชีพ</p>\n<p>ในข้อตกลงของดีลนี้ Sennheiser จะเป็นพาร์ทเนอร์ในการร่วมพัฒนาสินค้าหูฟังให้กับ Sonova ต่อไปด้วย โดยสินค้าจะยังจำหน่ายภายใต้แบรนด์ Sennheiser ต่อไป</p>\n<p>ที่มา: <a href=\"https://en-de.sennheiser.com/newsroom/sonova-acquires-sennheiser-consumer-business-vzxws7\">Senheiser</a> ผ่าน <a href=\"https://www.theverge.com/2021/5/7/22424367/sonova-buys-sennheiser-consumer-business-headphones-soundbars\">The Verge</a></p>\n<p><img src=\"https://www.blognone.com/sites/default/files/externals/267208f69d51bc2f52161a4786f40f7e.jpg\" /></p>\n<p><img src=\"https://www.blognone.com/sites/default/files/externals/6a6473590e14a40f6817dcc86e81944f.png\" /></p>\n</div></div></div><div><div>Topics: </div><div><div><a href=\"/topics/sennheiser\">Sennheiser</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff8f5b897e9657d50da4cfb7bdf8635a0d9d2931bf7ed5175fa1ca7ecb44708f","category":"Thai"}