{"title":"แคลิฟอร์เนียออกแพคเกจสนับสนุนระบบรถยนต์ไฟฟ้าภายในรัฐ มูลค่า 3.2 พันล้านดอลลาร์","link":"https://www.blognone.com/node/122693","date":1621066803000,"content":"<div><div><div><p>Gavin Newsom ผู้ว่ารัฐแคลิฟอร์เนียเสนองบประมาณในการพัฒนาโครงสร้างพื้นฐานสำหรับรถยนต์ไฟฟ้าในรัฐ มูลค่ากว่า 3.2 พันล้านดอลลาร์ เป็นส่วนหนึ่งของ California Comeback Plan แพคเกจกระตุ้นเศรษฐกิจมูลค่า 1 แสนล้าน</p>\n<p>โครงการสนับสนุนรถยนต์ไฟฟ้าในรัฐแคลิฟอร์เนียนี้ จะแบ่งเป็นงบประมาณกว่าครึ่งหนึ่งในการเปลี่ยนรถบรรทุกกว่า 1,150 คัน, รถประจำทางกว่า 1,000 คัน และรถโรงเรียนอีกกว่า 1,000 คันเป็นรถยนต์ไฟฟ้า ส่วนที่เหลือจะแบ่งเป็น 800 ล้านดอลลาร์จะนำไปสนับสนุนโครงการ Clean Cars 4 All ซึ่งเป็นโครงการส่งเสริมให้ผู้ขับรถที่มีรายได้น้อยอัพเกรดรถยนต์เป็นระบบปล่อยไอเสียน้อยหรือไม่ปล่อยไอเสียเลย รวมถึงนำไปสนับสนุนเป็นส่วนลดให้รถยนต์พลังงานสะอาด, 500 ล้านดอลลาร์พัฒนาโครงสร้างพื้นฐาน และ 250 ล้านดอลลาร์เพื่อนำไปสนับสนุนโครงการตั้งโรงงานผลิตในรัฐ</p>\n<p>นอกจากการสนับสนุนรถยนต์ไฟฟ้าทางตรงแล้ว งบประมาณของ California Comback Plan ยังมีอีก 1 พันล้านดอลลาร์เพื่อลงทุนปรับปรุงระบบกริดไฟฟ้า, ระบบเก็บพลังงาน, การผลิตไฮโดรเจนแบบสะอาด และระบบพลังงานลม ซึ่งเป็นการสนับสนุนพลังงานสะอาดและเป็นการเพิ่มความมั่นคงของระบบพลังงานในรัฐเพื่อรองรับรถยนต์ไฟฟ้าในอนาคตด้วย</p>\n<p>ที่มา - <a href=\"https://techcrunch.com/2021/05/14/california-gov-newsom-proposes-3-2b-in-ev-investment-as-part-of-economic-recovery-package/\">TechCrunch</a>, <a href=\"https://www.gov.ca.gov/2021/05/14/california-roars-back-governor-newsom-presents-100-billion-california-comeback-plan/\">ca.gov</a></p>\n<p><img src=\"https://www.blognone.com/sites/default/files/externals/5b3b85f22bab31e08fb26cfd3a814d7e.jpg\" /><br />\nภาพจาก <a href=\"https://pixabay.com/photos/electric-car-car-electric-vehicle-1458836/\">Pixabay</a></p>\n</div></div></div><div><div>Topics: </div><div><div><a href=\"/topics/california\">California</a></div><div><a href=\"/topics/electric-car\">Electric Car</a></div><div><a href=\"/topics/energy\">Energy</a></div><div><a href=\"/topics/global-warming\">Global Warming</a></div><div><a href=\"/topics/usa\">USA</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"424685f9bc9915807b64e47b8a7548c314c1d3b0472e155d5b47cd2ad4613ad0","category":"Thai"}