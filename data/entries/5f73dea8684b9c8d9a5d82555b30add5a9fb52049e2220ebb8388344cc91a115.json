{"title":"Google ออกนโยบายทำงานแบบไฮบริด เข้าออฟฟิศ 3 วัน, เลือกสถานที่ทำงานได้","link":"https://www.blognone.com/node/122548","date":1620319771000,"content":"<div><div><div><p>หลังจากที่พนักงาน Google ในสหรัฐฯ​ เริ่มกลับมาทำงานที่ออฟฟิศแล้ว Sundar Pichai ซีอีโอ Google ได้ออกประกาศนโยบายทำงานแบบไฮบริด โดยกำหนดนโยบายการทำงานของ Google ใหม่ที่ให้พนักงานทำงานได้ยืดหยุ่นกว่าเดิม โดยขึ้นกับว่าพนักงานกำลังทำงานในส่วนผลิตภัณฑ์ใดและอยู่ในทีมไหน</p>\n<p>นโยบายของ Google คือจะในแต่ละสัปดาห์จะให้พนักงานใช้เวลา 3 วันในออฟฟิศ และอีก 2 วันทำงานที่ไหนก็ได้ที่ให้ผลงานดี (wherever they work best) ซึ่งในออฟฟิศจะเป็นงานที่ต้องร่วมมือกันทำเป็นหลัก การที่จะเข้ามาออฟฟิศเมื่อไรจะให้ขึ้นกับงานและผลิตภัณฑ์ที่กำลังทำอยู่ ทั้งนี้ขึ้นกับลักษณะงานที่ทำด้วย เนื่องจากงานบางอย่างจำเป็นต้องเข้าออฟฟิศมากกว่า 3 วัน</p>\n<p>นอกจากการทำงานที่ออฟฟิศตามปกติแล้ว ภายในกลางเดือนมิถุนายน Google จะออกขั้นตอนที่อนุญาตให้ผู้ใช้ทำงานได้ไม่จำกัดแค่เฉพาะที่ออฟฟิศหลัก คือสามารถเข้าไปทำงานที่ไซต์ไหนก็ได้ของ Google ทั่วโลกที่มีระบบพร้อมซัพพอร์ตการทำงานของพนักงาน รวมถึงมีตัวเลือกให้ทำงานระยะไกลแบบ 100% (completedly remote work) สำหรับงานบางอย่าง</p>\n<p>สุดท้ายคือนโยบายเพื่อความยืดหยุ่นในการดำเนินชีวิต Google จะอนุญาตให้พนักงานทำงานนอกจากออฟฟิศหลักเป็นระยะเวลานานสุดถึง 4 สัปดาห์ต่อปี (ต้องผ่านการอนุมัติจากหัวหน้างานก่อน), มี focus time ที่จะจำกัดการประชุมภายในช่วงเวลานั้น เพื่อให้พนักงานร่วมกันพัฒนาโปรเจคอย่างเต็มที่ และ reset days ที่ช่วยให้พนักงาน recharge ตัวเองจากสถานการณ์แพร่ระบาด โดย reset day รอบถัดไปคือวันที่ 28 พฤษภาคมนี้</p>\n<p>ที่มา - <a href=\"https://blog.google/inside-google/life-at-google/hybrid-approach-work/\">Google</a></p>\n<p><img src=\"https://www.blognone.com/sites/default/files/externals/fdd711209151663d6ed51a23475fe45b.jpg\" /><br />\nภาพจาก Google</p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/sundar-pichai\">Sundar Pichai</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f73dea8684b9c8d9a5d82555b30add5a9fb52049e2220ebb8388344cc91a115","category":"Thai"}