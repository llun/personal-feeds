{"title":"Netflix เปิดใช้งานปุ่ม Play Something แก้ปัญหาคนใช้เวลาบนหน้า Home นานเกินไป","link":"https://www.blognone.com/node/122453","date":1619764186000,"content":"<div><div><div><p>ปัญหาคนไม่รู้จะดูอะไร และทำให้ใช้เวลาบนหน้า Home นานเกินความจำเป็น ถือเป็น pain point ของผู้ใช้งาน Netflix มานาน จน Netflix <a href=\"https://www.blognone.com/node/118030\">ทำการทดลองปุ่ม Shuffle Play หรือ Play Something</a> ถ้าไม่รู้จะดูอะไร ก็ให้ Netflix เลือกมาให้เสียเลย ล่าสุด Netflix ประกาศใช้งานปุ่ม Play Something อย่างเป็นทางการ</p>\n<p>ตัวปุ่มอยู่ในส่วนหนึ่งของแถบเมนูทางซ้ายมือ เมื่อกดแล้ว Netflix จะแสดงเนื้อหาขึ้นมาให้ทันที ซึ่งจะต่างจากการเล่นวิดีโอทันทีในหน้า Home เพราะในหน้า Home จะเล่นแค่ตัวอย่างหนังให้ดู ในขณะที่ยังมองเห็นแคตตาล็อกหนังเรื่องอื่นๆ อยู่ แต่ Play Something จะเล่นหนังและซีรีส์ให้ดูตั้งแต่เริ่มต้น โดยระบบยังเแสดงปุ่ม Play Something Else ไว้ที่ด้านขวา เผื่อในกรณีที่ผู้ใช้ไม่ชอบเนื้อหาที่ Netflix เลือกมา ให้ความรู้สึกเหมือนดูทีวีแล้วเปลี่ยนช่องไปเรื่อยๆ</p>\n<p>Netflix ไม่ได้บอกว่าเลือกเนื้อหาจากพฤติกรรมคนดู หรือจากปัจจัยใด และมีโอกาสที่จะเลือกเนื้อหาที่เคยดูไปแล้วหรือไม่</p>\n<p><img src=\"https://www.blognone.com/sites/default/files/externals/46e333fa6cfeb9585be16d9efad36a78.jpg\" /></p>\n<p>ที่มา - <a href=\"https://about.netflix.com/en/news/play-something-netflix-does-the-work-for-you\">Netflix</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf2bda47435b317936f1cfc8bf759757cef27f44f236a49df0496d43fa7a955f","category":"Thai"}