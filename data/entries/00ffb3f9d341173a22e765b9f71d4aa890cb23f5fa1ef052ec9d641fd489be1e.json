{"title":"Oppo เปิดตัวเรือธง Find X3 Pro ชูจุดเด่นระบบสี 10-bit ทั้งหน้าจอและกล้องหลังคู่","link":"https://www.blognone.com/node/121647","date":1615474925000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Oppo เปิดตัวมือถือเรือธงรอบต้นปี 2021 ด้วย <strong>Oppo Find X3 Pro</strong> พี่ใหญ่สุดในซีรีส์ Find X3 ที่ยังมี Find X3 Neo และ Find X3 Lite ออกมาพร้อมกัน</p>\n<p>จุดเด่นของ Oppo Find X3 Pro เริ่มจากหน้าจอ OLED ขนาด 6.7\" QHD+ (3216x1440) ความสว่างสูงสุด 1300 nits รองรับสีแบบ 10-bit (1 พันล้านสี) ที่ Oppo ใช้เป็นสโลแกนชูโรงว่า Billion Colour, อัตรารีเฟรชเรตแบบ adaptive เปลี่ยนได้ตั้งแต่ 5-120Hz</p>\n<p>กล้องหลังมีทั้งหมด 4 ตัว กล้องหลัก 2 ตัว (wide และ ultra-wide) ใช้เซ็นเซอร์ Sony IMX766 ความละเอียด 50MP ทั้งคู่ (มี OIS เฉพาะกล้องหลัก wide) แถมยังมีสโลแกน co-engineered with Sony ติดมาด้วย กล้องทั้งสองตัวรองรับการถ่ายวิดีโอแบบ 10-bit (1 Billion Colour Dual Primary Cameras)</p>\n<p>เลนส์อื่นคือกล้องมาโคร (Microlens) 3MP ระยะ 4cm อัตราขยาย 60X ใช้ถ่ายภาพระยะใกล้ และกล้องเทเล 13MP ซูมออปติคัล 5x<br />\nกล้องหน้า 32MP มี Night Mode</p>\n<p><img alt=\"No Description\" src=\"https://www.blognone.com/sites/default/files/externals/45b17552c84afbd238b4eb39e2c85a0d.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/150cbcfb5ec8aa89f44b833426d1d646.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/d0ab647e9a147be6a6b54f03c5595f71.jpg\" ></p>\n<p>สเปกอย่างอื่นของ Find X3 Pro คือหน่วยประมวลผล Snapdragon 888, จีพียู Adreno 660, แรม 12GB, สตอเรจ 256GB UFS 3.1, รองรับ 5G จำนวน 13 ย่านคลื่น, แบตเตอรี่ 4500mAh รองรับชาร์จเร็ว SuperVOOC 2.0 กำลัง 65 วัตต์ และ AirVOOC ชาร์จเร็วไร้สาย 30 วัตต์</p>\n<p>ระบบปฏิบัติการเป็น ColorOS 11.2 อิงอยู่บน Android 11 แถม Oppo ยังจ้างนักดนตรีชื่อดัง Hans Zimmer มาแต่งเพลงริงโทนเฉพาะเครื่องรุ่นนี้ให้ด้วย</p>\n<p><img alt=\"No Description\" src=\"https://www.blognone.com/sites/default/files/externals/d1058ba26672f5c15df1857d239a4245.jpg\" ></p>\n<p>Oppo Find X3 Pro จะวางขายวันที่ 30 มีนาคมนี้ ราคาในยุโรปเริ่มต้นที่ 1,149 ยูโร (ประมาณ 42,000 บาท) มีสองสีคือดำกับฟ้า ส่วนราคาในประเทศอื่นๆ ต้องรอประกาศอีกครั้ง</p>\n<p>ที่มา - <a href=\"https://www.oppo.com/en/newsroom/press/oppo-launches-find-x3-pro/\">Oppo</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oppo\">Oppo</a></div><div class=\"field-item odd\"><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00ffb3f9d341173a22e765b9f71d4aa890cb23f5fa1ef052ec9d641fd489be1e","category":"Thai"}