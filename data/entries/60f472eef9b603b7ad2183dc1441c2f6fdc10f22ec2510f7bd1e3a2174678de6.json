{"title":"Amazon เลื่อนเทศกาลลดราคา Prime Day ในอินเดียและแคนาดา จากสถานการณ์โควิด-19","link":"https://www.blognone.com/node/122570","date":1620408614000,"content":"<div><div><div><p>ปกติ Amazon จะมีการจัดเทศกาลลดราคาของบริษัท Prime Day ทุกปีในช่วงเดือนกรกฎาคม ในปีที่แล้ว<a href=\"https://www.blognone.com/node/118682\">ได้เลื่อนเป็นตุลาคม</a>จากสถานการณ์โควิด-19 ส่วนปีนี้ Amazon ยืนยันกับทาง CNBC ว่ายังคงแผนการจัดเทศกาลลดราคาเช่นเคย แต่เปลี่ยนมาจัดในเดือนมิถุนายนแทน ด้วยเหตุผลว่าดีกว่าทั้งผู้ซื้อและผู้ขาย เพราะเดือนกรกฎาคมมีวันหยุดเยอะ</p>\n<p>อย่างไรก็ตาม Prime Day จะเลื่อนออกไปสำหรับลูกค้า Amazon ในแคนาดาและอินเดีย โดยบริษัทบอกว่าเนื่องจากสองประเทศมีจำนวนผู้ติดเชื้อที่เพิ่มสูงขึ้น แต่ยังไม่ได้กำหนดว่าจะจัดเทศกาลลดราคาเป็นช่วงใด</p>\n<p>Prime Day เป็นเทศกาลลดราคาที่ Amazon จัดมาตั้งแต่ปี 2015 โดยเป็นการลดราคาระยะเวลา 2 วัน สำหรับลูกค้า Amazon Prime เพื่อดึงดูดสมาชิกใหม่ และโปรโมตสินค้าบริการต่าง ๆ ของ Amazon เองด้วย</p>\n<p>ที่มา: <a href=\"https://www.cnbc.com/2021/05/06/amazon-delays-prime-day-in-india-and-canada-because-of-covid-19.html\">CNBC</a></p>\n<p><img src=\"https://www.blognone.com/sites/default/files/externals/9ab0b80848a00d5cd5c3a5fb93881c5b.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-prime\">Amazon Prime</a></div><div><a href=\"/topics/covid-19\">COVID-19</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60f472eef9b603b7ad2183dc1441c2f6fdc10f22ec2510f7bd1e3a2174678de6","category":"Thai"}