{"title":"Docker Inc ได้รับทุนเพิ่ม 23 ล้านดอลลาร์ ระบุรายได้ยังเติบโตเร็ว","link":"https://www.blognone.com/node/121724","date":1615920828000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Docker Inc ได้รับทุนเพิ่มเติมรอบที่สอง (Series B) นำโดยบริษัท Tribe Capital ร่วมกับผู้ลงทุนเดิมคือ Benchmark และ Insight Partners โดยเงินลงทุนรอบนี้เป็นเงิน 23 ล้านดอลลาร์ รวมเงินลงทุนจากรอบก่อนๆ เป็น 58 ล้านดอลลาร์</p>\n<p>ปัจจุบัน Docker มีสินค้าหลักคือ Docker Desktop และ Docker Hub ขายเป็นแพ็กเกจ 5-7 ดอลลาร์ต่อเดือน หลังจาก<a href=\"https://www.blognone.com/node/113131\">แยกกิจการ Docker Enterprise ออกไปตั้งแต่ปี 2019</a></p>\n<p>รายงานการลงทุนครั้งนี้ไม่เปิดเผยมูลค่าบริษัทล่าสุด และไม่เปิดเผยผลประกอบ แต่ระบุเพียงว่ามีอัตราเติบโตรายได้จากการสมัครสมาชิก (annual recurring revenue - ARR) ปีล่าสุดสูงถึง 170% แม้ว่ารายได้ที่เติบโตนี้อาจจะมาจากแนวทางการบีบให้ผู้ใช้ที่ใช้งานฟรีต้องสมัครสมาชิกด้วยการ<a href=\"https://www.blognone.com/node/119417\">จำกัดการ pull image</a> จน<a href=\"https://www.blognone.com/node/119959\">ทำให้ AWS</a> และ <a href=\"https://www.blognone.com/node/118235\">GitHub</a> หันมาเปิดบริการฟรีแข่ง จนน่าสนใจว่าหากปีต่อๆ ไป Docker Hub ไม่ใช่ registry มาตรฐานสำหรับนักพัฒนาในอนาคตบริษัทจะสร้างรายได้ให้เติบโตได้เหมือนเดิมหรือไม่</p>\n<p>ที่มา - <a href=\"https://www.docker.com/blog/helping-dev-teams-get-ship-done/\">Docker Blog</a></p>\n<p><img alt=\"No Description\" src=\"https://www.blognone.com/sites/default/files/externals/687f65be66583759ffd1519f24863bef.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/docker\">Docker</a></div><div class=\"field-item odd\"><a href=\"/topics/funding\">Funding</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dfbb7aadeb0f54e72b7031cbab22bfb6e092628f69dceed6339353e518e01e7","category":"Thai"}