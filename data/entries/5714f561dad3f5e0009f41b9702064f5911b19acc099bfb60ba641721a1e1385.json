{"title":"เปิดตัว Forza Horizon 5 ใช้ฉากหลังเป็นเม็กซิโก กราฟิกสุดสมจริง ขาย 9 พ.ย.","link":"https://www.blognone.com/node/123175","date":1623653675000,"content":"<div><div><div><p>ไมโครซอฟท์เปิดตัว Forza Horizon 5 ภาคใหม่ของเกมขับรถแบบโอเพนเวิลด์โดย Playground Games (ซีรีส์ Forza ยังมีภาค Motorsport ที่เป็นขับในสนามแข่งด้วย พัฒนาโดยอีกทีมคือ Turn 10)</p>\n<p>Forza Horizon 5 ใช้ฉากเป็นถนนในประเทศเม็กซิโก ที่มีทั้งป่าดิบชื้น ทะเลทราย ชายหาด หุบเขา และอารยธรรมเก่าแก่ ไมโครซอฟท์คุยว่าเกมภาคนี้มีจุดเด่นเรื่องสภาพอากาศ ฤดูกาลและสิ่งแวดล้อมแบบไดนามิก เปลี่ยนใหม่ทุกสัปดาห์ มีพายุฝุ่นและพายุโซนร้อนที่เป็นเอกลักษณ์ของเม็กซิโก ระบบกราฟิกใช้ประโยชน์จากทั้ง HDR และ raytracing ให้กราฟิกที่สมจริง</p>\n<p>โหมดการเล่นมีหลากหลายทั้งแบบเนื้อเรื่อง Horizon Story, แบบแข่งขัน Horizon Arcade กับ Horizon Open และโหมด Tours</p>\n<p>เกมวางขาย 9 พฤศจิกายน 2021 บน Xbox One, Xbox Series X|S และพีซี มีให้เล่นบน Xbox Game Pass ตั้งแต่วันแรก</p>\n<p><img src=\"https://www.blognone.com/sites/default/files/externals/fa34d19d176e9c9b645c104d39b922c0.jpg\" /></p>\n<p>ที่มา - <a href=\"https://news.xbox.com/en-us/2021/06/13/forza-horizon-5-experience-our-largest-most-diverse-open-world-ever/\">Xbox</a></p>\n</div></div></div><div><div>Topics: </div><div><div><a href=\"/topics/forza\">Forza</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/playground-games\">Playground Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5714f561dad3f5e0009f41b9702064f5911b19acc099bfb60ba641721a1e1385","category":"Thai"}