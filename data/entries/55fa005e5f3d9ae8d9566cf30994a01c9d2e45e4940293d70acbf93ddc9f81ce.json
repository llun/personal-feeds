{"title":"The Net","link":"https://lewcpe.com/blog/archives/2236/the-net/","date":1613410235000,"content":"<figure><a href=\"https://lewcpe.com/blog/wp-content/uploads/AAAABURCV_Iq1OV6vO5SIhSULR9uESYa7glB1WVZUiyy4wCIFAk5qWxOHHiu4lKbSQiypg9OMHfLa3Gb3tVjyCNTAg99uZ5b.jpg\"><img src=\"https://lewcpe.com/blog/wp-content/uploads/AAAABURCV_Iq1OV6vO5SIhSULR9uESYa7glB1WVZUiyy4wCIFAk5qWxOHHiu4lKbSQiypg9OMHfLa3Gb3tVjyCNTAg99uZ5b-1024x576.jpg\" /></a></figure>\n\n\n\n<p>The Net หนังที่ได้ดูตั้งแต่สมัยเด็กๆ และจำได้ว่ามันเท่มาก พอกลับมาบน Netflix เลยนั่งดูดีๆ อีกรอบ ทำให้เห็นว่าเนื้อเรื่องหลักของมันคือซอฟต์แวร์รักษาความปลอดภัยที่ชื่อว่า Gatekeeper ตอนเด็กๆ ดูแล้วไม่เข้าใจอะไร แค่รู้สึกว่ามันพิมพ์ๆ เจาะๆ แล้วเท่ </p>\n\n\n\n<p>ตัว Gatekeeper เองถ้ามองสมัยนี้มันคงเป็น WAF (Web Application Firewall) ที่ช่วยดูแลไม่ให้เว็บโตนเจาะ แต่ตัวมันดันวาง backdoor ให้คนรู้รหัสพิเศษเข้าไปได้</p>\n\n\n\n<p>ในโลกยุคกูเกิล (และ shodan) การวางลิงก์พิเศษไว้มุมจอดูไร้สาระ แต่ข้อจำกัดของหนัง จะให้บอกว่าต้องเข้าผ่าน <code>curl -X POST https://host/gatekeeper_backdoor/</code> แบบนั้นคงยากเกินไป (ยกเว้นหนังที่ใช้ฉากแฮกประกอบสั้นๆ เช่น The Matrix)</p>\n\n\n\n<p>จุดที่ไม่สมจริงมากๆ คืออยู่ๆ คนทั่วไปก็เชื่อในบริษัทซอฟต์แวร์รักษาความปลอดภัยบริษัทหนึ่งขึ้นมาพร้อมกันไปทั้งหมด ทนายตอนคุยกับนางเอกยังเชื่อว่าระบบโดนแฮกไม่ได้เพราะลงซอฟต์แวร์ตัวนี้ โลกความเป็นจริงคนทั่วไปแทบไม่สนใจหรอกว่าใช้ซอฟต์แวร์ตัวไหนยังไง มีแต่ CIO/CISO ที่นั่งคิดนั่งดูกันเอง</p>\n\n\n\n<p>โลกความเป็นจริงการวางซอฟต์แวร์ Security ก็ไม่ได้สมบูรณ์ หลายครั้งไฟร์วอลล์เองก้มีช่องโหว่จนแฮกเกอร์ใช้เป็นจุดรันโค้ดโจมตีในองค์กรเรื่อยๆ</p>\n\n\n\n<p>ชีวิตนี้ไป MOSCONE CENTER มาแล้ว กลับไปดูในหนังอีกทีแล้วรู้สึกเจ๋งมาก ที่เราสมัยเด็กๆ ได้แต่มองงานคอนเฟอร์เรนซ์ระดับโลกแค่ไหนหนัง แล้วถึงเวลามีโอกาสได้ไป</p>","author":"lewcpe","siteTitle":"LewCPE's Blog","siteHash":"be60e5c67c985916e913225e0fa8794018c33c335df997dc89cd85d60cc43d78","entryHash":"55fa005e5f3d9ae8d9566cf30994a01c9d2e45e4940293d70acbf93ddc9f81ce","category":"Thai"}