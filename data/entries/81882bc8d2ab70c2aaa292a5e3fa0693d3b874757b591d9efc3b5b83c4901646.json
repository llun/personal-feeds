{"title":"Apple บอกเอง iOS 14.5 ยังไม่มีตัวเลือกให้เปลี่ยนแอป default สำหรับฟังเพลง","link":"https://www.blognone.com/node/121528","date":1614904611000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>iOS 14.5 ออกเวอร์ชันเบต้าให้นักพัฒนาทดสอบมาตั้งแต่เดือนที่แล้ว พร้อมของใหม่หลายรายการ อาทิ การ<a href=\"https://www.blognone.com/node/120953\">ปลดล็อกหน้าจอขณะใส่มาสก์</a> และ<a href=\"https://www.blognone.com/node/121224\">อีโมจิใหม่</a> แต่มีผู้พบอีกฟีเจอร์ที่น่าสนใจ โดยเมื่อสั่งให้เปิดเพลงผ่าน Siri จะได้คำถามกลับมาว่า Siri กำลังเรียนรู้ว่าจะให้เปิดผ่านแอปฟังเพลงตัวใด พร้อมแสดงตัวเลือกแอปฟังเพลงที่มีอยู่ขึ้นมา</p>\n<p>คุณสมบัติใหม่นี้ทำให้เกิดความเข้าใจว่า เราสามารถเปลี่ยนแอปฟังเพลงค่าเริ่มต้น (default) ได้ผ่านการสั่ง Siri แต่ล่าสุดแอปเปิลออกมาชี้แจงแล้ว</p>\n<p>แอปเปิลอธิบายว่ากระบวนการดังกล่าว เป็นการเรียนรู้ของ Siri ว่าผู้ใช้งานช่วงเวลานั้น เลือกฟังเพลงหรือพอดคาสต์ผ่านแอปใดแล้วจดจำ แต่ไม่ใช่การเปลี่ยนค่า default ของแอปฟังเพลง และตอนนี้ก็ยังไม่มีตัวเลือกดังกล่าวใน iOS</p>\n<p>ปัจจุบัน iOS สามารถกำหนดค่าแอปเริ่มต้นได้สำหรับอีเมลและเบราว์เซอร์</p>\n<p>ที่มา: <a href=\"https://techcrunch.com/2021/03/04/apple-clarifies-you-cant-actually-set-a-default-music-service-in-ios-14-5/\">TechCrunch</a></p>\n<p><img alt=\"alt=&quot;Apple Music&quot;\" src=\"https://www.blognone.com/sites/default/files/externals/99bd602c1598f8dba58de0213f4d3eaa.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/ios-14\">iOS 14</a></div><div class=\"field-item even\"><a href=\"/topics/music-streaming\">Music Streaming</a></div><div class=\"field-item odd\"><a href=\"/topics/siri\">Siri</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81882bc8d2ab70c2aaa292a5e3fa0693d3b874757b591d9efc3b5b83c4901646","category":"Thai"}