{"title":"Facebook ประกาศจัดงาน F8 Refresh วันที่ 2 มิถุนายนนี้ เป็นออนไลน์ทั้งหมด","link":"https://www.blognone.com/node/121844","date":1616512119000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Facebook ประกาศจัดงาน F8 งานสัมมนานักพัฒนาของบริษัทอย่างเป็นทางการแล้วในวันที่ 2 มิถุนายน โดยจัดในชื่อว่า <strong>F8 Refresh</strong> เป็นรูปแบบออนไลน์ทั้งหมด เนื่องจากสถานการณ์ COVID-19</p>\n<p>งาน F8 ในปีนี้ Facebook จะเปิดไลฟ์สตรีมผ่าน <a href=\"https://www.facebook.com/FacebookforDevelopers/\">Facebook for Developers</a> ให้ผู้ที่สนใจเข้าชมได้ทั่วโลก เนื้อหาหลักของ F8 Refresh จะจัดเป็นงานแสดงเครื่องมือที่ใช้งานกับแอปในตระกูล Facebook รวมถึงเซสชั่นที่ให้ข้อมูลเชิงเทคนิคและการสาธิตต่าง ๆ ให้นักพัฒนาเข้าชมได้ ซึ่ง TechCrunch ได้รับการยืนยันจาก Facebook แล้วว่าปีนี้จะไม่มีคีย์โน้ตจากซีอีโอ Mark Zuckerberg แต่จะเป็น Konstantinos Papamiltiadis รองประธานฝ่าย Platform Partnerships มาเป็นผู้พูดเปิดงานนี้</p>\n<p>นโยบายของ Facebook ระบุไว้ตั้งแต่<a href=\"https://www.blognone.com/node/115846\">ปีที่แล้ว</a>ว่าบริษัทจะงดจัดงานที่มีผู้เข้าร่วมจำนวนมากทั้งหมด โดยยกเลิก <a href=\"https://www.blognone.com/node/114875\">F8 2020</a> แล้ว และมีผลมาจนถึง F8 ในปีนี้</p>\n<p>ที่มา - <a href=\"https://developers.facebook.com/blog/post/2021/03/23/join-us-f8-refresh-june-2/\">Facebook Developers</a>, <a href=\"https://techcrunch.com/2021/03/23/facebook-will-bring-back-f8-on-june-2-as-a-pared-back-single-day-virtual-only-conference-for-developers/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/467f60ba7748e80644f54692629cc4e8.png\" ><br />\nภาพจาก Facebook Developers</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/f8\">F8</a></div><div class=\"field-item odd\"><a href=\"/topics/facebook\">Facebook</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5efadb192e65eb98c3890e6b64bbab7d38659a6a788dda89f212320d904f4403","category":"Thai"}