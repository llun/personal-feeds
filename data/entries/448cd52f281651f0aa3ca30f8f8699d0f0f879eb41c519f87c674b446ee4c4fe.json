{"title":"Windows Terminal ออกเวอร์ชัน 1.7, ใช้งานหน้า Settings แบบ UI ได้แล้ว","link":"https://www.blognone.com/node/122475","date":1619951232000,"content":"<div><div><div><p>หลังจากที่ไมโครซอฟท์ได้เปิดให้<a href=\"https://www.blognone.com/node/120927\">ทดลองหน้า Settings UI  บน Windows Terminal รุ่นทดสอบ (Preview) มาได้มาระยะหนึ่ง</a> เมื่อกลางเดือนเมษายนที่เพิ่งผ่านมา Windows Terminal รุ่นเสถียรก็ได้ออกอัพเดตเวอร์ชัน 1.7 เพื่อเพิ่มหน้า Settings UI ที่พร้อมใช้งานจริงเป็นที่เรียบร้อย</p>\n<p>ในส่วนของการใช้งาน เมื่ออัพเดต Windows Terminal เป็นเวอร์ชัน 1.7 แล้ว ผู้ใช้จะสามารถเรียกหน้า Settings UI ได้ผ่านปุ่ม settings ภายใต้เมนู dropdown ได้ทันที</p>\n<p>ส่วนใครที่ถนัดตั้งค่าผ่านไฟล์ settings.json แบบเวอร์ชันก่อนๆ ก็ยังสามารถเลือกเปิดไฟล์ขึ้นมาแก้ไขได้ผ่านปุ่ม Open JSON file ที่อยู่ภายในหน้า Settings UI อีกที</p>\n<p><em>ภาพตัวอย่าง Settings UI</em><br />\n<img src=\"https://www.blognone.com/sites/default/files/externals/b145b6b034dce1f9dd3ebc4345cd743a.png\" /></p>\n<p>ดาวน์โหลด Windows Terminal 1.7 ได้แล้วที่ <a href=\"https://www.microsoft.com/en-us/p/windows-terminal/9n0dx20hk701\">Microsoft Store</a> หรือจากหน้า <a href=\"https://github.com/microsoft/terminal/releases/tag/v1.7.1033.0\">Release</a> ของโปรเจ็กต์บน GitHub ครับ</p>\n<p>ที่มา - <a href=\"https://devblogs.microsoft.com/commandline/windows-terminal-preview-1-8-release/\">Microsoft</a></p>\n</div></div></div><div><div>Topics: </div><div><div><a href=\"/topics/windows-terminal\">Windows Terminal</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"448cd52f281651f0aa3ca30f8f8699d0f0f879eb41c519f87c674b446ee4c4fe","category":"Thai"}