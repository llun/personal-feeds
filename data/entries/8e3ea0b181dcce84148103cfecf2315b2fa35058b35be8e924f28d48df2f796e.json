{"title":"Wi-Fi CCTV","link":"https://lewcpe.com/blog/archives/2246/wi-fi-cctv/","date":1614539056000,"content":"<p>ช่วงเดือนที่ผ่านมาเพิ่งติด CCTV หลังจากมองซ้ายมองขวาสักพักก็ตัดสินใจใช้ Wi-Fi เพราะน่าจะง่ายสุด เนื่องจากบ้านเก่าไม่ได้เดิน LAN ไว้แต่แรก (อีกทางเลือกคือ Ethernet over Power Line แต่ตัดไป ไม่เคยใช้)</p>\n\n\n\n<figure><a href=\"https://lewcpe.com/blog/wp-content/uploads/DS-2CD20X1G1-IDW12.png.thumb_.1280.1280.png\"><img src=\"https://lewcpe.com/blog/wp-content/uploads/DS-2CD20X1G1-IDW12.png.thumb_.1280.1280-1024x546.png\" /></a></figure>\n\n\n\n<p>เลือก HIKVISION DS-2CD2121G1-IDW1 เพราะราคากับคิดว่าแบรนด์มาตรฐานน่าจะโอเค โดยเฉพาะเตรียมจะต่อ ONVIF เข้า NAS อยู่แล้ว ปรากฎว่าลืมดูว่าไม่รับ Wi-Fi 5GHz ทำให้เรื่องยาวกว่าที่คิดเพราะพอติดหลังบ้านแล้ว connection แย่มาก 2.4GHz นี่ noise น่าจะสูงอยู่แล้วแม้จะเป็นหมู่บ้าน ไม่ใช่คอนโดก็ตามที</p>\n\n\n\n<figure><a href=\"https://lewcpe.com/blog/wp-content/uploads/RE200_US_01_large_1607995150095l.jpg\"><img src=\"https://lewcpe.com/blog/wp-content/uploads/RE200_US_01_large_1607995150095l.jpg\" /></a></figure>\n\n\n\n<p>ยังตัดสินใจไม่ติดสาย แต่เลือกใช้ repeater  มากระจายสัญญาณไปหลังบ้าน เงื่อนไขคือราคาถูกๆ กับรองรับ Wi-Fi 5GHz เพื่อทำเป็น back haul มาเข้า router กลางบ้าน เลือกไปได้ TP-Link RE200 เข้าข่ายครบ แปะไว้ในห้องด้านหลังๆ หน่อยก็น่าจะเชื่อมไป CCTV ได้</p>\n\n\n\n<p>ปรากฎว่าพอคอนฟิกกล้องให้ต่อ repeater แล้วกล้องร่วงไปเลย เช็คไปเช็คมา ปรากฎว่า RE200 มันจะเปลี่ยน MAC สามชุดแรกให้กลายเป็น vendor ID ของ TP-Link เองแล้วเหลือ 3 ชุดหลังให้เหมือนของอุปกรณ์จริงอันนี้เป็นเรื่องแปลกๆ ที่เพิ่ง่เคยเจอ เลยทำให้ static DHCP ไม่ทำงาน (อันนี้พลาด คือไม่ตรวจก่อนว่ามี MAC แปลกๆ โผล่มาในเน็ตเวิร์ค)</p>\n\n\n\n<p>อุปกรณ์ทุกตัว รวมถึงตัว repeater (ที่มีหมายเลขไอพีของตัวเองด้วย) ถูกบังไว้หลัง MicroTik แล้วบล็อคออกเน็ตทั้งหมด ยอมให้ NAS ออกได้อย่างเดียว ปกติแล้วกล้อง CCTV จำเป็นต้องออกเน็ตสองเรื่องคืออัพเดตเฟิร์มแวร์ก็อาศัยการอัพเดตจากเดสก์ทอปได้ กับการตั้งเวลาผ่าน time server กรณีนี้ ONVIF มันรองรับอยู่แล้ว ก็ให้ซิงก์เวลาจาก NAS ที่ทำหน้าที่ DVR ไป</p>","author":"lewcpe","siteTitle":"LewCPE's Blog","siteHash":"be60e5c67c985916e913225e0fa8794018c33c335df997dc89cd85d60cc43d78","entryHash":"8e3ea0b181dcce84148103cfecf2315b2fa35058b35be8e924f28d48df2f796e","category":"Thai"}