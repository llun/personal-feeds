{"title":"กลุ่มผู้ร่างกฎหมาย ยื่นจดหมายถึง Facebook แสดงความกังวลต่อ Instagram สำหรับเด็ก","link":"https://www.blognone.com/node/122054","date":1617678875000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากข่าว Facebook กำลังพัฒนา <a href=\"https://www.blognone.com/node/121770\">Instagram สำหรับเด็กอายุต่ำกว่า 13 ปี</a> ทำให้กลุ่มผู้ร่างกฎหมายในสหรัฐ 4 คน ทำจดหมายถึง Facebook ขอรายละเอียดเพิ่มเติมเกี่ยวกับผลิตภัณฑ์นี้</p>\n<p>ตัวอย่างเช่น Instagram ทั้งสองเวอร์ชันจะโต้ตอบกันอย่างไร แล้วผู้ใช้งาน Instagram หลัก ดูเนื้อหาที่เด็กๆ โพสต์ได้หรือไม่ และเมื่อผู้ใช้งานอายุครบ 13 ปี Facebook จะจัดการอย่างไรต่อ จะมีการลงทะเบียนให้ใช้งาน Instagram หลักทันทีเลยหรือไม่ มีวิธีจัดการและจัดเก็บข้อมูลอย่างไร เป็นต้น</p>\n<p>กลุ่มผู้ร่างกฎหมาย 4 คนประกอบด้วย Ed Markey, Richard Blumenthal, Kathy Castor และ  Lori Trahan ซึ่งทั้ง Markey และ Blumenthal เคยเขียนจดหมายแสดงความกังวลถึง Messenger Kids มาแล้ว</p>\n<p>ในจดหมายยังระบุด้วยว่า จากหลักฐานความล้มเหลวในอดีตของ Facebook และหลักฐานที่ว่าการใช้ Instagram มีผลต่อความเป็นอยู่ที่ดีของเด็กๆ ทางกลุ่มจึงรู้สึกกังวลกับผลิตภัณฑ์ใหม่นี้ ถ้าเป้าหมายของ Facebook คือต้องการให้เด็กอายุต่ำกว่า 13 หยุดใช้ Instagram ก็ควรจัดการกับปัญหาตรงๆ แทนที่จะเปิดผลิตภัณฑ์ใหม่</p>\n<p>Facebook เคยระบุไว้ว่า Instagram สำหรับเด็กยังอยู่ในช่วงเริ่มต้นของการพัฒนา มีเป้าหมายเพื่อให้เด็กใช้งาน Instgram ครั้งแรกอย่างปลอดภัย</p>\n<p><img alt=\"No Description\" src=\"https://www.blognone.com/sites/default/files/externals/242c87790905d4b6e52a745e8613e23a.jpg\" ><br />\nถาพประกอบจาก <a href=\"https://about.fb.com/news/2021/03/continuing-to-make-instagram-safer-for-the-youngest-members-of-our-community/\">Facebook</a></p>\n<p>ที่มา - <a href=\"https://www.engadget.com/senate-letter-instagram-for-kids-200635143.html\">Engadget</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/instagram\">Instagram</a></div><div class=\"field-item even\"><a href=\"/topics/kids\">kids</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"366c4759752e702091d0c4197de9d986b54d81dc45ca9d0c949ead866c8067f6","category":"Thai"}