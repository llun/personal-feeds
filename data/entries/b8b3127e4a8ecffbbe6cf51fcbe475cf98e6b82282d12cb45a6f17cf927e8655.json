{"title":"Valheim เกมเอาตัวรอดแดนไวกิ้ง ติดหนึ่งในสิบอันดับผู้เล่นสูงสุดบน Steam หลังเปิดตัวไม่ถึงสัปดาห์","link":"https://www.blognone.com/node/121080","date":1612781292000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Valheim เกมเอาตัวรอดในโลกไวกิ้งสุดเมทัล โดย Iron Gate Studio ทีมพัฒนาเกมจากสวีเดน ที่เพิ่งเปิดตัวไปเมื่อ 2 กุมภาพันธ์ที่ผ่านมา และยังเป็น Early Access อยู่ กลับฮิตติดอันดับผู้เล่นสูงสุดบน Steam ด้วยจำนวนผู้เล่นสูงสุดกว่า 130,000 คน พร้อมคะแนนรีวิว “แง่บวกเป็นอย่างยิ่ง” จากเกือบ 9,000 รีวิวและปัจจุบันติดอันดับหนึ่งบนชาร์ตเกมขายดีของหน้า Steam ประเทศไทยแล้ว</p>\n<p>ใน Valheim ผู้เล่นจะได้รับบทนักรบไวกิ้งที่ตายในสนามรบและถูกเหล่าวัลคิวรี่พาดวงวิญญาณไปยัง Valheim ดินแดนที่สิบแห่งตำนานนอร์ส ที่คาดว่าผู้พัฒนาเขียนขึ้นเองโดยการตีความ Valhalla โลกหลังความตายของนักรบไวกิ้งในรูปแบบใหม่ เพราะตำนานนอร์สมีเพียงเก้าดินแดนเท่านั้น และผู้เล่นจะต้องรวบรวมทรัพยากร คราฟต์ของ ต่อสู้ และเอาตัวรอดในโลกไวกิ้งในภาพกราฟฟิกสามมิติพิกเซลต่ำย้อนยุค และสามารถเล่นออนไลน์ร่วมกับเพื่อนได้</p>\n<p>แฟนๆ เกมเอาตัวรอดอย่าง Minecraft, Rust, The Forest และอื่นๆ น่าจะชื่นชอบเกมนี้ เพราะในรีวิวก็มีคนเขียนไว้ว่ารู้สึกเหมือนได้เล่น Minecraft ครั้งแรก และนอกจากนี้ก็มีคำชมในด้านโลกโอเพ่นเวิลด์แบบตำนานนอร์สที่กว้างใหญ่ รายละเอียดการเอาตัวรอดที่ผู้เล่นต้องการทั้งน้ำ อาหาร และรักษาอุณหภูมิตัวเอง การคราฟต์ของที่หลากหลาย และอื่นๆ อีกมากมาย ปัจจุบันตัวเกมวางขายอยู่ในราคา 289 บาท <a href=\"https://store.steampowered.com/app/892970/Valheim/\">บน Steam</a></p>\n<p>ที่มา - <a href=\"https://steamcharts.com/app/892970\">SteamCharts</a>, <a href=\"https://www.pcgamer.com/valheim-tops-best-seller-list-as-it-enters-the-top-10-steam-games/\">PC Gamer</a></p>\n<iframe width=\"640\" height=\"365\" src=\"https://www.youtube.com/embed/Ly2P6powIjw\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p><img alt=\"No Description\" src=\"https://www.blognone.com/sites/default/files/externals/1c220c6e9debe0fe74862563b868c236.jpg\" ><img alt=\"No Description\" src=\"https://www.blognone.com/sites/default/files/externals/010192ef8ca981de6cf4e534cd45e0a2.jpg\" ><img alt=\"No Description\" src=\"https://www.blognone.com/sites/default/files/externals/31d68ea109605b2acf4b3738523bf65b.jpg\" ><img alt=\"No Description\" src=\"https://www.blognone.com/sites/default/files/externals/57e68d49342c825c2de106d2805cfb63.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/valheim\">Valheim</a></div><div class=\"field-item odd\"><a href=\"/topics/steam\">Steam</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8b3127e4a8ecffbbe6cf51fcbe475cf98e6b82282d12cb45a6f17cf927e8655","category":"Thai"}