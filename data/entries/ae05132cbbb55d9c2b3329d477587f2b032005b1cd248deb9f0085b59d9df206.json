{"title":"VMware รายงานผลประกอบการไตรมาส รายได้รวมโต 9%","link":"https://www.blognone.com/node/122894","date":1622164070000,"content":"<div><div><div><p>VMware รายงานผลประกอบการของไตรมาสที่ 1 ตามปีการเงินบริษัท 2022 สิ้นสุดวันที่ 30 เมษายน 2021 รายได้รวม 2,994 ล้านดอลลาร์ เพิ่มขึ้น 9% เทียบกับช่วงเวลาเดียวกันในปีก่อน และมีกำไรสุทธิ 425 ล้านดอลลาร์</p>\n<p>รายได้จากการขายไลเซนส์ Subscription และ SaaS รวมกันเพิ่มขึ้น 12% เป็น 1,387 ล้านดอลลาร์ ถ้าดูเฉพาะ Subscription กับ SaaS เพิ่มขึ้น 29% เป็น 741 ล้านดอลลาร์ และรายได้จากธุรกิจ Services เพิ่มขึ้นเป็น 1,607 ล้านดอลลาร์ ถ้าดูตัวเลขรายได้ต่อเนื่องใน 1 ปี (ARR) ของกลุ่มธุรกิจนี้เพิ่มขึ้นเป็นราว 3 พันล้านดอลลาร์</p>\n<p>Zane Rowe ซีเอฟโอและซีอีโอรักษาการณ์ของ VMware ก่อนที่ Raghu Raghuram จะมา<a href=\"https://www.blognone.com/node/122649\">เป็นซีอีโอคนใหม่</a>อย่างเป็นทางการ กล่าวถึงผลประกอบการว่าบริษัทยังคงดำเนินงานได้ดีตามกลยุทธ์เจาะในตลาดมัลติคลาวด์ และแอพพลิเคชันสมัยใหม่ รวมทั้งเพิ่มตัวเลือกที่หลากหลายให้ลูกค้า Subscription และ SaaS</p>\n<p>ที่มา: <a href=\"https://ir.vmware.com/websites/vmware/English/2120/us-press-release.html?airportNewsID=3ac44bee-a33c-436a-a27c-c96feefa3355\">VMware</a></p>\n<p><img src=\"https://www.blognone.com/sites/default/files/externals/e9e8b370ea2cba3a5bb62521c1137185.png\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae05132cbbb55d9c2b3329d477587f2b032005b1cd248deb9f0085b59d9df206","category":"Thai"}