{"title":"Sony เริ่มถอดข้อมูล DSLR ออกจากเว็บไซต์ของตัวเองและเว็บร้านขายกล้องแล้ว อาจเลิกขายเร็ว ๆ นี้","link":"https://www.blognone.com/node/122527","date":1620232826000,"content":"<div><div><div><p>เว็บไซต์ SonyAlpha Rumors รายงานว่า ตอนนี้ Sony เริ่มทยอยหยุดขายกล้อง DSLR A-mount แล้ว โดยพบว่า A68, A99 II และ A77 II ถูกนำข้อมูลออกจากเว็บไซต์ รวมถึงในเว็บไซต์ B&amp;H Photo Video เริ่มแสดงเป็นสถานะ no longer available แล้ว</p>\n<p>ตอนนี้ Sony ยังไม่ประกาศอย่างเป็นทางการ แต่จากการเปิดตัวกล้อง DSLR (แต่ Sony เรียกว่า SLT เนื่องจากใช้กระจกโปร่งแสง) รุ่นล่าสุดคือ <a href=\"https://www.blognone.com/node/87756\">A99 II</a> ล่าสุดคือประมาณ 5 ปีที่แล้ว ในขณะที่ Sony ยังคงเปิดตัว Mirrorless อยู่เรื่อย ๆ จึงคาดว่า Sony น่าจะถอยห่างจาก DSLR และหันไปทุ่มทรัพยากรเพื่อการพัฒนา Mirrorless เต็มตัวแล้ว</p>\n<p>ที่มา - <a href=\"https://www.engadget.com/sony-is-no-longer-selling-dsl-rs-091012774.html\">Engadget</a>, <a href=\"https://www.sonyalpharumors.com/this-is-the-the-end-the-a99ii-a77ii-and-a68-have-been-removed-from-the-sony-com-website-and-at-bhphoto/\">SonyAlpha Rumors</a></p>\n<p><img src=\"https://www.blognone.com/sites/default/files/externals/765d600ff4657d16978efe28d236a7aa.jpg\" /></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/dslr\">DSLR</a></div><div><a href=\"/topics/slt\">SLT</a></div><div><a href=\"/topics/camera\">Camera</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d7361456ab071d4e3918ca0efb1296a2b92a19f8a6e359531c5da4c3bc05f3f","category":"Thai"}