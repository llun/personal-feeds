{"title":"[ไม่ยืนยัน] กูเกิลเตรียมปรับแนวทางการติดตามผู้ใช้บน Android ตามแนวทาง iOS","link":"https://www.blognone.com/node/121056","date":1612611262000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สำนักข่าว Bloomberg อ้างแหล่งข่าวไม่เปิดเผยตัวระบุว่ากูเกิลกำลังหาทางเพิ่มฟีเจอร์ป้องกันการติดตามผู้ใช้บน Android หลังจาก iOS ปรับแนวทางไปก่อนหน้านี้จนกระทบกับทั้ง<a href=\"https://www.blognone.com/node/120395\">กูเกิล</a>และ<a href=\"https://www.blognone.com/node/120967\">เฟซบุ๊ก</a></p>\n<p>โฆษกของกูเกิลตอบคำถามของ Bloomberg เพียงว่าบริษัทหาทางยกระดับความส่วนตัวไปพร้อมกับการเปิดทางให้ระบบนิเวศของแอปที่อาศัยรายได้จากโฆษณาสามารถพัฒนาไปได้พร้อมกัน</p>\n<p>แต่เดิมการขอติดตามผู้ใช้ด้วยหมายเลขประจำตัวสำหรับโฆษณา หรือ Advertising Identifier (IDFA) นั้นผู้ใช้เลือกปิดได้จากการตั้งค่าโดยรวมของระบบ แต่ใน iOS 14 ทุกแอปที่ขอติดตามค่า IDFA ตัว iOS จะแสดงหน้าจอขออนุญาตทุกครั้ง ซึ่งหากผู้ใช้กดไม่ยอมรับแอปก็จะไม่สามารถแสดงโฆษณาแบบเจาะจงกลุ่ม (targeted ads) ได้ ทำให้รายได้ต่อการคลิกและต่อครั้งของการแสดงโฆษณานั้นต่ำลง</p>\n<p>ที่มา - <a href=\"https://www.bloomberg.com/news/articles/2021-02-04/google-explores-alternative-to-apple-s-new-anti-tracking-feature\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/0653e9c09ff5b9c2fac300af908f8c93.png\" ></p>\n<p>ภาพตัวอย่าง dialog ขออนุญาตติดตามผู้ใช้จาก<a href=\"https://developers.google.com/admob/ios/ios14\">เอกสารเตรียมตัวของ Google AdMob</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/privacy\">Privacy</a></div><div class=\"field-item even\"><a href=\"/topics/android\">Android</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca2b7f6506af0003fd971dd2f07366f672414fad75081b26a6f6fd441cb0d7ab","category":"Thai"}