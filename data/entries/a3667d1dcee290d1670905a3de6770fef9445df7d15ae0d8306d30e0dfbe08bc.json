{"title":"ศาลออสเตรเลียชี้ กูเกิลทำผู้ใช้แอนดรอยด์บางส่วนเข้าใจผิดว่าปิด Location History แล้วข้อมูลจะไม่ถูกเก็บ","link":"https://www.blognone.com/node/122207","date":1618553239000,"content":"<div><div><div><p>ศาลออสเตรเลียตัดสินกูเกิลทำให้ผู้ใช้งานแอนดรอยด์บางส่วนเข้าใจผิดว่า การตั้งค่า Location History เป็นวิธีเดียวที่ผู้ใช้จัดการกับข้อมูลสถานที่ที่ตัวเองไปมาได้ แต่จริงๆ แล้วยังมี Web &amp; App Activity ที่รวบรวมข้อมูลพิกัดผู้ใช้งานด้วย ซึ่งเป็นการเปิดใช้งานเป็นค่าตั้งต้น และจะเก็บข้อมูลเรื่อยๆ ถ้าผู้ใช้งานไม่เข้าไปปิดการเก็บข้อมูลด้วยตัวเอง</p>\n<p>กรณีนี้ ACCC หรือ คณะกรรมการการแข่งขันและคุ้มครองผู้บริโภคของออสเตรเลีย ส่งฟ้องศาลตั้งแต่ปี 2019 ซึ่งจากคำตัดสินศาลล่าสุด แสดงให้เห็นว่าศาลเห็นด้วยกับคำส่งฟ้องดังกล่าว ด้านกูเกิลปฏิเสธคำฟ้อง และจะอุทธรณ์ต่อ และยืนบันว่าทางแพลตฟอร์มมีทางเลือกให้ผู้ใช้งานตั้งค่าความเป็นส่วนตัวของข้อมูลตัวเอง</p>\n<p>ในปี 2019 กูเกิลเสนอ Activity controls <a href=\"https://www.blognone.com/node/109525\">ช่องทางจัดการข้อมูลที่รวมเอาข้อมูลทั้งกิจกรรมเว็บ สถานที่ และการค้นหาบนยูทูบเข้าไว้ด้วยกัน</a> แต่ ACCC ยืนกรานว่า กูเกิลไม่ได้สื่อสารผู้ใช้งานให้ชัดเจน จนทำให้ผู้ใช้งานบางส่วนเข้าใจผิดว่าปิดแค่  Location History ก็สามารถปิดกั้นการเก็บข้อมูลได้</p>\n<p><img src=\"https://www.blognone.com/sites/default/files/externals/7e0e4897d4d5028323e03a8f004cbb48.png\" /></p>\n<p>ที่มา - <a href=\"https://www.cnet.com/news/google-partially-misled-android-users-in-australia-about-location-data-court-rules/?utm_source=feedburner&amp;utm_medium=feed&amp;utm_campaign=Feed%3A+cnet%2FNnTv+%28CNET+River+RSS%29#ftag=CADf328eec\">CNET</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/australia\">Australia</a></div><div><a href=\"/topics/privacy\">Privacy</a></div><div><a href=\"/topics/court\">Court</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3667d1dcee290d1670905a3de6770fef9445df7d15ae0d8306d30e0dfbe08bc","category":"Thai"}