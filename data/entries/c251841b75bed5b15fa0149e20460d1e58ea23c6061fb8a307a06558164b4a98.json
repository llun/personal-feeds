{"title":"Disney+ Hotstar เคาะราคาไทย 99 บาท/เดือน, 799 บาท/ปี ผู้ใช้ AIS ได้สิทธิ์จ่ายเดือนละ 35 บาท","link":"https://www.blognone.com/node/123072","date":1623133403000,"content":"<div><div><div><p>เคาะราคาไทยแล้วสำหรับ Disney+ Hotstar ที่จะเปิดให้ดาวนโหลดแอปและสตรีมอย่างเป็นทางการในวันที่ 30 มิ.ย. นี้ ราคาอยู่ที่ 99 บาทต่อเดือน และ 799 บาทต่อปี และตรงตามข่าวก่อนหน้านี้ที่ดิสนีย์พาร์ทเนอร์กับ AIS มอบราคาพิเศษแก่ผู้ใช้งานเหลือเดือนละ 35 บาทต่อเดือน ยาวนาน 12 เดือน</p>\n<p>ลูกค้า AIS สามารถสมัครบริการ Disney+ Hotstar ล่วงหน้าในราคาพิเศษ ตั้งแต่วันที่ 8 - 27 มิถุนายน 2564 โดยระบบจะคิดค่าบริการในวันที่ 29 มิถุนายน 2564</p>\n<p>ฟีเจอร์ของ Disney+ ดังนี้ รับชมได้บนมือถือ แท็บเล็ต คอมพิวเตอร์ หรือทีวี (ต้องใช้อุปกรณ์ที่รองรับ), สตรีมได้ 2 เครื่องพร้อมกันต่อ 1 บัญชี, เลือกความคมชัดได้, สามารถดาวน์โหลดมาเก็บไว้ในมือถือหรือแท็บเล็ตได้ (ขึ้นอยู่กับเงื่อนไข)</p>\n<p><img src=\"https://www.blognone.com/sites/default/files/externals/5f8f1714e3345f03bd235de049600292.png\" /></p>\n<p>ที่มา - <a href=\"https://www.hotstar.com/th\">Disney+ Hotstar</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/thailand\">Thailand</a></div><div><a href=\"/topics/ais\">AIS</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c251841b75bed5b15fa0149e20460d1e58ea23c6061fb8a307a06558164b4a98","category":"Thai"}