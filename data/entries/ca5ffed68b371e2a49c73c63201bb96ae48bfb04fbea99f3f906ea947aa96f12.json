{"title":"Ghost of Tsushima Director’s Cut ลง PS4, PS5 20 สิงหาคมนี้ เพิ่มเกาะใหม่ ซิงก์ปากตามเสียงญี่ปุ่น เฉพาะบน PS5","link":"https://www.blognone.com/node/123541","date":1625197705000,"content":"<div><div><div><p>Sucker Punch เตรียมวางจำหน่ายเกม Ghost of Tsushima เวอร์ชั่น Director’s Cut บน PS4, PS5 วันที่ 20 สิงหาคมนี้ ในเกมเพิ่มเกาะใหม่ เกาะ Iki ที่เป็นเกาะข้างเคียงของ Tsushima พร้อมเนื้อเรื่องเพิ่มเติม ที่จิน ต้องไปสืบเรื่องของทัพมองโกลบนเกาะ แต่ต้องพบเรื่องราวที่ทำให้เขาต้องหวนนึกถึงอดีตอันเลวร้าย</p>\n<p>บนเกาะใหม่จะมีสภาพแวดล้อมใหม่ เกราะทั้งของจินและของม้า มินิเกมใหม่ เทคนิคต่อสู้ ศัตรูประเภทใหม่ รวมไปถึงสัตว์ชนิดใหม่ที่ลูบหัวได้</p>\n<p>เวอร์ชั่น PS5 เพิ่มฟีเจอร์หลายอย่างที่ไม่มีบน PS4 เช่นการซิงก์ปากเข้ากับเสียงภาษาญี่ปุ่น ด้วยความสามารถในการเรนเดอร์คัทซีนแบบเรียลไทม์ของ PS5 มีระบบ haptic feedback และ adaptive trigger (คาดว่าใช้ตอนยิงธนู) มีระบบ 3D Audio  เกมโหลดไวขึ้น มีตัวเลือกภาพ 4K และเฟรมเรต 60 FPS</p>\n<p>ผู้เล่นสามารถนำเซฟของเวอร์ชั่นเก่ามาเล่นต่อได้ โดยเกาะ Iki จะสามารถไปเยี่ยมชมได้ หลังเล่นถึง Act 2 และไปยังเขต Toyotama แล้ว</p>\n<p>ตัวเกมขายราคา $69.99 ดอลลาร์ บน PS5 และ $59.99 ดอลลาร์ บน PS4 แต่หลัง 20 สิงหาคมจะมีออปชั่นให้คนที่ซื้อ Director’s Cut บน PS4 อัพเกรดเป็นเวอร์ชั่น PS5 ได้ในราคา 9.99 ดอลลาร์</p>\n<p>คนที่มีเวอร์ชั่นธรรมดาบน PS4 อยู่แล้ว สามารถพรีออเดอร์อัพเกรดเป็นเวอร์ชั่น Director’s Cut บน PS4 ได้ในราคา 19.99 ดอลลาร์ หรืออัพเกรดเป็นเวอร์ชั่น Director's Cut บน PS5 ได้ในราคา 29.99 ดอลลาร์ ได้อัพเกรดหลังวันที่ 20 สิงหาคมเป็นต้นไป</p>\n<p>ที่มา - <a href=\"https://blog.playstation.com/2021/07/01/ghost-of-tsushima-directors-cut-arrives-on-ps5-and-ps4-consoles-on-august-20/\">PlayStation Blog</a></p>\n<p><img src=\"https://www.blognone.com/sites/default/files/externals/487ee6d529d59f5065c9ca9ab55b1414.jpg\" /><img src=\"https://www.blognone.com/sites/default/files/externals/e2fcf46d2ab2c09319b8017802cf75c1.jpg\" /><img src=\"https://www.blognone.com/sites/default/files/externals/5323214a551c9b323b9b4109c096aa02.jpg\" /><em>ภาพจากเวอร์ชั่น PS5</em></p>\n<p><img src=\"https://www.blognone.com/sites/default/files/externals/7f14191c69cbfec076b006ae5659f2e5.jpg\" /></p>\n</div></div></div><div><div>Topics: </div><div><div><a href=\"/topics/ghost-of-tsushima\">Ghost of Tsushima</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ca5ffed68b371e2a49c73c63201bb96ae48bfb04fbea99f3f906ea947aa96f12","category":"Thai"}