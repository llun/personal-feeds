{"title":"[ลือ] iPad Pro รุ่นจอ Mini-LED 12.9 นิ้ว มีปัญหาในการผลิต อาจเริ่มส่งสินค้าได้ช้า","link":"https://www.blognone.com/node/122731","date":1621345154000,"content":"<div><div><div><p>เมื่อเดือนที่แล้ว แอปเปิลเปิดตัว iPad Pro รุ่นใหม่ หน้าจอ 11 นิ้ว และรุ่นหน้าจอ 12.9 โดยมีกำหนดเริ่มส่งมอบสินค้าในช่วงครึ่งหลังของเดือนพฤษภาคม แต่รายงานล่าสุดบอกว่ารุ่นจอ 12.9 นิ้ว อาจมีปัญหาในการส่งมอบ</p>\n<p>โดย Bloomberg อ้างแหล่งข่าวที่เกี่ยวข้อง ระบุว่า <a href=\"https://www.blognone.com/node/122273\">iPad Pro รุ่นใหม่หน้าจอ 12.9 นิ้ว</a> ที่ใช้หน้าจอแบบใหม่ Liquid Retina XDR เป็น Mini-LED มีปัญหาในสายการผลิต จากชิ้นส่วนหน้าจอที่ผู้ผลิตไม่สามารถผลิตให้รองรับความต้องการจำนวนมากได้ เนื่องจากเป็นเทคโนโลยีใหม่ ทำให้การส่งมอบสินค้าอาจช้าออกไปอีกจากแผนเดิม</p>\n<p>หากสั่งซื้อ iPad Pro รุ่นจอ 12.9 นิ้ว ใน<a href=\"https://www.apple.com/th/shop/goto/ipad_pro/select\">เว็บแอปเปิลตอนนี้</a> จะกำหนดวันส่งมอบเป็นช่วงปลายเดือนมิถุนายนถึงต้นเดือนกรกฎาคม ขณะที่ในรุ่นจอ 11 นิ้ว ซึ่งใช้จอแบบ LCD เหมือนเดิม จะเริ่มจัดส่งได้ตั้งแต่ปลายเดือนพฤษภาคม</p>\n<p>ตัวแทนของแอปเปิลปฏิเสธที่จะให้ความเห็นต่อข่าวดังกล่าว</p>\n<p>ที่มา: <a href=\"https://www.bloomberg.com/news/articles/2021-05-18/apple-is-said-to-face-continued-delays-in-delivering-ipad-pros\">Bloomberg</a></p>\n<p><img src=\"https://www.blognone.com/sites/default/files/externals/07b8de29d9742d6ae257c7269f35304b.png\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb9abdb7590f9a8ad35489e50e724feb9de262ce3faca9f8fe9e0d987d6cdc45","category":"Thai"}