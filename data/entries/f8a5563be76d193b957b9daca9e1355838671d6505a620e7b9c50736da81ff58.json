{"title":"Facebook กำลังพัฒนาฟีเจอร์ฟังเนื้อหาจาก Spotify ได้ ไม่ต้องออกจากแอป","link":"https://www.blognone.com/node/122255","date":1618885389000,"content":"<div><div><div><p>มาร์ก ซักเคอร์เบิร์ก ให้สัมภาษณ์นักข่าวในรายการข่าวระบุว่า Facebook กับ Spotify กำลังร่วมกันทำ Project Boombox ที่ผู้ใช้งาน Facebook สามารถฟังเพลงและพอดคาสต์จาก Spotify ได้โดยไม่ต้องออกจากหน้าแอป เน้นปรับปรุงประสบการณ์ของครีเอเตอร์ โดยเฉพาะนักดนตรีที่จะแชร์ผลงานของตัวเองออกไป</p>\n<p>TechCrunch ระบุโดยอ้างแหล่งข่าวว่า ฟีเจอร์นี้เริ่มทดลองในตคลาดนอกสหรัฐฯแล้ว เช่นเม็กซิโก รวมถึงประเทศไทยด้วย ซึ่งคาดว่าจะทดสอบเป็นวงกว้างมากขึ้นภายในช่วงไม่กี่สัปดาห์นี้</p>\n<p>Facebook กับ Spotify ได้ร่วมมือกันพัฒนาฟีเจอร์ที่จะส่งผลประโยชน์ต่อกันและกันมาก่อน เช่นการแชร์เพลงจาก Spotify ไปยัง Stories ใน Instagram และ Facebook Stories</p>\n<p><img src=\"https://www.blognone.com/sites/default/files/externals/586282be0fb9c17372e82e8d5a251ecc.jpg\" /></p>\n<p>ที่มา - <a href=\"https://techcrunch.com/2021/04/19/facebook-is-expanding-spotify-partnership-with-new-boombox-project/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/spotify\">Spotify</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/music-streaming\">Music Streaming</a></div><div><a href=\"/topics/podcast\">Podcast</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8a5563be76d193b957b9daca9e1355838671d6505a620e7b9c50736da81ff58","category":"Thai"}