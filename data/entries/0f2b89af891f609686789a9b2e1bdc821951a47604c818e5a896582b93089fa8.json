{"title":"ถึงเวลาลาจาก Verizon เตรียมหยุดให้บริการ 3G ในสหรัฐสิ้นปี 2022","link":"https://www.blognone.com/node/121967","date":1617160056000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Verizon ผู้ให้บริการเครือข่ายโทรศัพท์มือถือรายใหญ่ในสหรัฐฯ เตรียมหยุดให้บริการเครือข่าย 3G ในปี 2022  โดย Mike Haberman รองประธานฝ่ายวิศวกรรมเครือข่ายของบริษัท ออกแถลงการณ์ระบุว่าบริษัทจะให้บริการเครือข่าย 3G ในวันที่ 31 ธันวาคม ปี 2022 เป็นวันสุดท้าย</p>\n<p>พร้อมระบุว่าจากผู้ใช้กว่า 94 ล้านคนของ Verizon มีแค่ 1% เท่านั้นที่ยังใช้งาน 3G และเชิญชวนให้ลูกค้าเปลี่ยนมือถือใหม่ที่รองรับเครือข่าย LTE หรือ 5G มิฉะนั้นอาจใช้บริการต่อไม่ได้</p>\n<p>3G เป็นเครือข่ายโทรศัพท์มือถือรุ่นแรกที่รองรับสมาร์ทโฟนเต็มรูปแบบ พัฒนาจากระบบ 2G ที่เน้นการโทรและส่งข้อความมาคำนึงถึงการใช้งานที่ไม่ใช่การโทรศัพท์ (non-voice) มากขึ้น โดยเฉพาะการเชื่อมต่ออินเทอร์เน็ตความเร็วสูง ส่วนในเอเชียเอง <a href=\"https://www.blognone.com/node/107086\">ไต้หวันปิดให้บริการ 3G ไปตั้งแต่ปี 2018</a> ส่วนบ้านเรายังไม่มีวี่แววว่าจะมีค่ายใดหยุดให้บริการ 3G โดยสาเหตุหนึ่งอาจจะเป็นเพราะ<a href=\"https://www.blognone.com/node/37139\">การประมูล 3G ในไทยนั้นเกิดขึ้นช้ากว่าชาติอื่นๆ</a></p>\n<p>ที่มา - <a href=\"https://www.verizon.com/about/news/3g-cdma-network-shut-date-set-december-31-2022\">Verizon</a> via <a href=\"https://www.engadget.com/verizon-3g-network-shut-down-2022-date-181041434.html\">Engadget</a></p>\n<p><img src=\"https://www.blognone.com/sites/default/files/externals/227d929815ad4ea87bc0f35e92ef7404.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/verizon\">Verizon</a></div><div class=\"field-item odd\"><a href=\"/topics/3g\">3G</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f2b89af891f609686789a9b2e1bdc821951a47604c818e5a896582b93089fa8","category":"Thai"}