{"title":"มาช้ายังดีกว่าไม่มา JetBrains ออก TeamCity Cloud ซอฟต์แวร์ CI/CD แบบโฮสต์ให้","link":"https://www.blognone.com/node/122473","date":1619928730000,"content":"<div><div><div><p>ตลาดซอฟต์แวร์ CI/CD เป็นอีกตลาดที่ได้รับความนิยมสูงในช่วงหลัง มีผู้เล่นหลายรายเข้ามาในตลาดนี้ เช่น GitLab, CircleCI, Travis CI, Atlassian Bamboo รวมถึงซอฟต์แวร์โอเพนซอร์สอย่าง Jenkins และ Tekton</p>\n<p>ทิศทางช่วงหลังของ CI/CD คือเราเริ่มเห็นบริการผ่านคลาวด์ (managed service) กันมากขึ้น เช่น GitLab ที่มีเวอร์ชันคลาวด์มานาน หรือสายคลาวด์มาทำเองอย่าง <a href=\"https://www.blognone.com/node/104107\">Google Cloud Build</a> กับ <a href=\"https://www.blognone.com/node/105911\">GitHub Actions</a></p>\n<p>JetBrains เจ้าของ IDE ชื่อดังตระกูล IntelliJ ก็มีซอฟต์แวร์ด้านนี้คือ TeamCity มานานแล้ว แต่ที่ผ่านมามีเฉพาะเวอร์ชัน on premise ตอนนี้ก็ต้านกระแสไม่อยู่ ต้องออก TeamCity Cloud มาบ้าง</p>\n<p><img src=\"https://www.blognone.com/sites/default/files/externals/12c1530c8750fc22c7b01bad0c369a55.png\" /></p>\n<p>TeamCity Cloud คิดราคาเริ่มต้นที่ 45 ดอลลาร์ต่อเดือน (ผู้ใช้ขั้นต่ำ 3 บัญชี) โดยจะได้ build credit นำไปหักเป็นค่า build time ตามนาที ตอนนี้ฝั่งเซิร์ฟเวอร์ยังมีเฉพาะวินโดวส์และลินุกซ์ ส่วนแมคจะตามมาในอนาคต</p>\n<p>ฟีเจอร์อื่นก็ตามมาตรฐานของ TeamCity เวอร์ชันปกติคือ เชื่อมต่อกับ IDE และ VCS ยอดนิยม, ฟีเจอร์ด้านการทดสอบโปรแกรมและวิเคราะห์คุณภาพโค้ด เป็นต้น ทาง JetBrains บอกว่าผู้ใช้เดิมคงไม่รู้สึกถึงความแตกต่าง แต่การใช้เวอร์ชันคลาวด์จะช่วยลดภาระในการดูแลเครื่องลง</p>\n<p><img src=\"https://www.blognone.com/sites/default/files/externals/f09286ddc5f51819fe22e5e27aebfcff.png\" /></p>\n<p>ที่มา - <a href=\"https://blog.jetbrains.com/teamcity/2021/04/introducing-teamcity-cloud-a-managed-ci-cd-service-by-jetbrains/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/cicd\">CI/CD</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f34e8b73dbc24d6ef671377d188f50454caa3621e4f6b7438df10b2b83c04894","category":"Thai"}