{"title":"Apple จะเลิกจำหน่ายอุปกรณ์เสริมสี Space Gray ตอนนี้ยังซื้อได้จนกว่าสินค้าจะหมด","link":"https://www.blognone.com/node/122687","date":1621046641000,"content":"<div><div><div><p>เว็บไซต์ MacRumors พบว่า หลังจาก Apple เลิกวางจำหน่าย iMac Pro สักพักแล้ว ตอนนี้ Apple ก็เตรียมจะเลิกจำหน่ายอุปกรณ์เสริมสี Space Gray แล้ว โดยเมื่อเข้าไปดูในเว็บไซต์ Apple จะแสดงคำว่า “While supplies last” ซึ่งผู้ใช้จะยังคงซื้อได้จนกว่าสินค้าจะหมด</p>\n<p>Apple เปิดตัว iMac Pro ตั้งแต่ปี 2017 โดยมาพร้อมกับอุปกรณ์เสริมทั้ง Magic Mouse 2, Magic Keyboard และ Magic Trackpad สี Space Gray แบบเอ็กซ์คลูซีฟที่ต้องสั่งพร้อมกับ iMac Pro เท่านั้น ภายหลัง Apple จึงเริ่มนำอุปกรณ์เสริมเหล่านี้ออกขายแยก โดยการเลิกขายสินค้ากลุ่มสี Space Gray ลูกค้าก็ยังมีตัวเลือกเป็นสินค้าแบบสีเทาเงินให้เลือกเหมือนเดิม</p>\n<p>สำหรับ iMac รุ่นใหม่ที่เพิ่งเปิดตัวปีนี้ Apple ก็มีอุปกรณ์เสริมสีเดียวกับตัวเครื่องเช่นกัน แต่ตอนนี้ Apple ยังไม่ได้นำอุปกรณ์เสริมสำหรับ iMac หลากสีมาขายแยก ซึ่งในอนาคตอาจจะมีวางจำหน่ายก็เป็นได้</p>\n<p>ที่มา - <a href=\"https://www.macrumors.com/2021/05/14/apple-discontinuing-space-gray-mac-accessories/\">MacRumors</a>, <a href=\"https://9to5mac.com/2021/05/14/apple-space-gray-imac-accessories/\">9to5Mac</a> </p>\n<p><img src=\"https://www.blognone.com/sites/default/files/externals/334fe8815ce75e0ba8f80b8d7eb693f6.png\" /><br />\niMac Pro</p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/imac-pro\">iMac Pro</a></div><div><a href=\"/topics/magic-mouse\">Magic Mouse</a></div><div><a href=\"/topics/magic-trackpad\">Magic Trackpad</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"328573742bcd419d6875ebf50555470a2ead31f8090fc0278521543b656bd78f","category":"Thai"}