{"title":"Windows Server 2022 ยกระดับความปลอดภัย, เน้นทำงานไฮบริด, อิมเมจขนาดเล็กลง","link":"https://www.blognone.com/node/121489","date":1614741676000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัว Windows Server 2022 อย่างเป็นทางการ โดยจะเป็นระบบปฏิบัติการสำหรับเซิร์ฟเวอร์ที่ซัพพอร์ตระยะยาว (Long-Term Servicing Channel หรือ LTSC) <a href=\"https://www.blognone.com/node/121277\">ตามนโยบายใหม่ของบริษัท</a></p>\n<p>Windows Server 2022 ต่อยอดมาจาก Windows Server 2019 โดยฟีเจอร์ใหม่แบ่งออกเป็น 3 กลุ่มคือ</p>\n<ul>\n<li>ความปลอดภัย ฟีเจอร์หลักคือ <a href=\"https://www.blognone.com/node/121481\">secured-core server</a> ยกระดับความปลอดภัยหลายด้าน, นอกจากนี้ยังเปิดใช้ TLS 1.3 เป็นดีฟอลต์, เลือกเข้ารหัส SMB แบบ AES-256 ได้</li>\n<li>การทำงานแบบไฮบริดร่วมกับบริการของ Azure เช่น <a href=\"https://www.blognone.com/node/112942\">Azure Arc</a> และ Storage Migration Service เพื่อให้ย้ายงานไป-กลับ ระหว่าง on premise กับ on cloud ได้ดีกว่าเดิม</li>\n<li>ฟีเจอร์ด้าน Windows Containers และ Kubernetes โดยฟีเจอร์สำคัญคือลดขนาดอิมเมจลง (ไม่บอกว่าเล็กลงแค่ไหน), ปรับปรุงเรื่อง IPv6 เป็นต้น</li>\n</ul>\n<p>Windows Server 2022 ยังขยายการรองรับเครื่องขนาดใหญ่มากๆ เช่น ฐานข้อมูล SQL Server ที่ต้องใช้แรม 48TB, คอร์เสมือน 2,048 คอร์</p>\n<p>ตอนนี้ Windows Server 2022 เปิดให้ทดสอบแบบพรีวิวแล้ว สามารถดาวน์โหลดมาใช้ได้ทั้งแบบติดตั้งเอง และติดตั้งบน Azure</p>\n<p><img alt=\"No Description\" src=\"https://www.blognone.com/sites/default/files/externals/07823ae021b0f51aca75f00b089197e9.png\" ></p>\n<p>ที่มา - <a href=\"https://cloudblogs.microsoft.com/windowsserver/2021/03/02/announcing-windows-server-2022-now-in-preview/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/windows-server\">Windows Server</a></div><div class=\"field-item odd\"><a href=\"/topics/windows-server-2022\">Windows Server 2022</a></div><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"530407d39e900febec41eaa17c0c42cc4f9cae408715d601f5731775b0a7e513","category":"Thai"}