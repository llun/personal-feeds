{"title":"Google Meet เพิ่มฟีเจอร์ให้ pin สิ่งที่สนใจเป็นจอใหญ่ได้, เปลี่ยนพื้นหลังเป็นภาพเคลื่อนไหว, โหมดประหยัดข้อมูล","link":"https://www.blognone.com/node/122293","date":1619023341000,"content":"<div><div><div><p>Google ประกาศเพิ่มฟีเจอร์ใหม่ให้ Google Meet พร้อมปรับ UI อีกเล็กน้อย</p>\n<p>Google Meet ปรับ UI ในส่วนของหน้าจอใหม่เล็กน้อย คือเมื่อกด pin แล้ว Google Meet จะแสดงสิ่งที่ pin เป็นหน้าจอใหญ่ สามารถ pin ได้หลายจอ เช่น pin หน้าจอพรีเซ้นท์กับหน้าคนพรีเซ้นท์พร้อมกันได้ และถ้าไม่ต้องการให้แสดงหน้าจอไหนก็กด unpin และยังสามารถปรับขนาด, ตำแหน่ง หรือซ่อนวิดีโอฟีดของตัวเองได้ ทำให้การปรับหน้าจอมีตติ้งยืดหยุ่นมากขึ้น และโฟกัสกับงานได้ดีกว่าเดิม</p>\n<p>ส่วนฟีเจอร์ที่น่าสนใจใน Google Meet ที่ประกาศออกมาล่าสุด เช่น</p>\n<ul>\n<li>Data Saver ฟีเจอร์ประหยัดข้อมูลที่เหมาะสำหรับใช้เมื่อวิดีโอคอลผ่านเครือข่ายโทรศัพท์ เปิดให้ใช้เดือนนี้</li>\n<li>ระบบปรับแสงอัตโนมัติ ถ้าผู้ใช้อยู่ภายใต้สภาพแสงที่มืดเกินไป Google Meet จะปรับให้แสงสว่างขึ้นมาโดยอัตโนมัติ ฟีเจอร์นี้จะทยอยปล่อยให้ผู้ใช้ในอีกไม่กี่สัปดาห์ข้างหน้า</li>\n<li>Autozoom ระบบ AI เพื่อซูมและปรับตำแหน่งให้อยู่ตรงกลางกรอบสี่เหลี่ยมจัตุรัส ฟีเจอร์นี้จะเปิดให้ใช้ผ่าน Google Workspace (แบบเสียเงิน) ในอีกไม่กี่เดือนข้างหน้า</li>\n<li>ฟีเจอร์เปลี่ยนพื้นหลังด้วยวิดีโอ ตอนนี้มีให้เลือกสามแบบ คือห้องเรียน, ปาร์ตี้ และป่า โดยจะเริ่มเปิดให้ใช้งานในอีกไม่กี่สัปดาห์ข้างหน้า และจะทยอยเพิ่มแบคกราวน์อีกหลายแบบในอนาคต</li>\n</ul>\n<p>ที่มา - <a href=\"https://techcrunch.com/2021/04/21/google-meet-gets-a-refreshed-ui-multi-pinning-autozoom-and-more/\">TechCrunch</a>, <a href=\"https://blog.google/products/meet/design-updates-video-backgrounds/\">Google</a></p>\n<p><img src=\"https://www.blognone.com/sites/default/files/externals/35a06d0ba8f7a2b410626cf11e6f6ad5.png\" /><br />\nภาพจาก Google</p>\n</div></div></div><div><div>Topics: </div><div><div><a href=\"/topics/google-meet\">Google Meet</a></div><div><a href=\"/topics/google\">Google</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a897b34656b269cadedc643203bc4f1cb3160fdafa5b7d04a895a0b65ae84ad2","category":"Thai"}