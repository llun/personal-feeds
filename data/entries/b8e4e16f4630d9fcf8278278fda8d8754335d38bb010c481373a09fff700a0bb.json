{"title":"SolarWinds ชี้แจง ตั้งรหัสผ่าน solarwinds123 แล้วโพสต์ออกอินเทอร์เน็ต \"เป็นฝีมือเด็กฝึกงาน\"","link":"https://www.blognone.com/node/121441","date":1614505834000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากกรณีการแฮ็ก SolarWinds ครั้งประวัติศาสตร์ ที่ส่งผลให้หน่วยงานภาครัฐในหลายประเทศโดนแฮ็กตามไปด้วย ทำให้คณะกรรมาธิการด้านความมั่นคงของสภาผู้แทนราษฎรสหรัฐ เรียกผู้บริหารของ SolarWinds มาชี้แจง</p>\n<p>ประเด็นหนึ่งที่น่าสนใจคือความอ่อนแอของระบบความปลอดภัย SolarWinds เอง โดยในปี 2019 มีนักวิจัยด้านความปลอดภัยค้นพบรหัสผ่าน \"solarwinds123\" ถูกโพสต์อยู่ในอินเทอร์เน็ตสาธารณะตั้งแต่ปี 2017 และพบว่าเป็นรหัสผ่านเข้าเซิร์ฟเวอร์ภายในของบริษัท (กรณีนี้ไม่เกี่ยวกับ SolarWinds ถูกแฮ็กโดยตรง แต่สะท้อนว่าบริษัทไม่ค่อยระวัง)</p>\n<p>เรื่องนี้ Kevin Thompson อดีตซีอีโอของ SolarWinds (ที่เพิ่งลาออกไปหลังข่าวการแฮ็ก) ตอบว่าเป็นความผิดพลาดของเด็กฝึกงาน ที่ไม่ปฏิบัติตามนโยบายการตั้งรหัสผ่าน และโพสต์รหัสนี้ลงในบัญชี GitHub ส่วนตัว และหลังจากบริษัทได้รับแจ้งเรื่องนี้ก็แก้ไขทันที</p>\n<p>Mike Hamilton ผู้เชี่ยวชาญด้านความปลอดภัยจากบริษัท CI Security แสดงความเห็นต่อ Business Insider ว่าเขาไม่เชื่อคำอธิบายนี้ และเชื่อว่าการโพสต์รหัสผ่านลง GitHub น่าจะเกิดจากระบบอัตโนมัติของ SolarWinds มากกว่าเด็กฝึกงาน</p>\n<p><img alt=\"No Description\" src=\"https://www.blognone.com/sites/default/files/externals/817d3c530f9dc052f5e91f78b16aa1ce.png\" ></p>\n<p>ที่มา - <a href=\"https://edition.cnn.com/2021/02/26/politics/solarwinds123-password-intern/index.html\">CNN</a>, <a href=\"https://www.businessinsider.com/solarwinds-congress-password-solarwinds123-porter-researcher-github-2021-2\">Business Insider</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/solarwinds\">SolarWinds</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/password\">Password</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8e4e16f4630d9fcf8278278fda8d8754335d38bb010c481373a09fff700a0bb","category":"Thai"}