{"title":"Instagram เปิดซอร์สโค้ด Cinder โครงการพัฒนา Python ของตัวเองให้ประสิทธิภาพดีขึ้น","link":"https://www.blognone.com/node/122593","date":1620571531000,"content":"<div><div><div><p>ทีมวิศวกร Instagram เปิดเผยซอร์สโค้ดโครงการ <a href=\"https://github.com/facebookincubator/cinder\">Cinder</a> ซึ่งเป็นการ fork ตัว CPython (Python เวอร์ชันหลักที่เราใช้กันทั่วไป) ให้มีประสิทธิภาพสูงขึ้นกว่าเดิม</p>\n<p>Cinder เป็นโครงการภายในของ Instagram ที่นำ CPython 3.8 มาปรับแต่งหลายด้าน เช่น bytecode inline caching, eager evaluation of coroutines, method-at-a-time JIT และการลองทำ Static Python ทั้งหมดเพื่อให้ประสิทธิภาพดีขึ้นกว่าเดิม</p>\n<p>อย่างไรก็ตาม ทีมงาน Instagram ระบุว่าไม่ต้องการแยกโครงการ Cinder ออกมาจาก CPython สายหลัก และตั้งใจเปิดซอร์สออกมาเพื่อเปิดโอกาสให้โค้ดของ Cinder ถูกรวมกลับไปยัง CPython ง่ายขึ้นแทน ปัจจุบัน Cinder ถูกใช้งานภายใน Instagram อยู่แล้ว ใครสนใจนำไปใช้ก็ตามสะดวก แต่จะไม่รับรองคุณภาพหรือมีการซัพพอร์ต-แก้บั๊กให้กับใคร ตอนนี้รันได้เฉพาะบนลินุกซ์เพียงแพลตฟอร์มเดียวเท่านั้น</p>\n<p>ที่มา - <a href=\"https://github.com/facebookincubator/cinder\">GitHub</a>, <a href=\"https://www.infoworld.com/article/3617913/instagram-open-sources-high-performance-python-fork.html#tk.rss_all\">InfoWorld</a></p>\n<p><img src=\"https://www.blognone.com/sites/default/files/externals/f495b390f8a2696fd556d18a46bbb5d9.jpg\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/python\">Python</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c9e6a9621d068c4e611b215472ef6d65b5e425cef4c0291eece2fb4bb182283","category":"Thai"}