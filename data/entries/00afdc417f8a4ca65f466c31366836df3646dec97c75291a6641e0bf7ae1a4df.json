{"title":"Fantasian เกม RPG ใหม่ของบิดาผู้สร้าง Final Fantasy เปิดให้เล่นแล้วบน Apple Arcade","link":"https://www.blognone.com/node/122027","date":1617464677000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เกมออกใหม่ที่น่าสนใจในรอบสัปดาห์ที่ผ่านมาคือ Fantasian ผลงานใหม่ล่าสุดของค่าย Mistwalker ของ Hironobu Sakaguchi บิดาผู้สร้างซีรีส์ Final Fantasy ที่ยังคงแนว J-RPG แบบเทิร์นเบส โดยยัง<a href=\"https://www.blognone.com/node/122019\">มีให้เล่นเฉพาะบน Apple Arcade เท่านั้น รองรับ iOS/Apple TV/Mac</a></p>\n<p>แฟนเกมสาย J-RPG คงทราบกันดีว่า Sakaguchi ลาออกจาก Square มาก่อตั้งบริษัท Mistwalker ตั้งแต่ปี 2004 และมีผลงานเกม Blue Dragon ลงเครื่อง Xbox 360 แต่ก็ไม่ประสบความสำเร็จมากนัก จนมาถึงช่วงปี 2014 ที่บริษัทมาประสบความสำเร็จมากขึ้นกับเกมซีรีส์ Terra Battle บนมือถือ และกลับมาอีกครั้งกับ Fantasian ที่ยังเป็นเกมมือถือเช่นเดิม</p>\n<p><img alt=\"No Description\" src=\"https://www.blognone.com/sites/default/files/externals/6ae02ec2234def6e873d4f5f3c39b6ff.jpg\" ></p>\n<p>Fantasian เป็นเกม J-RPG แนวเทิร์นเบสแบบดั้งเดิม สิ่งแปลกใหม่ของเกมนี้คือฉากต่างๆ ในเกมที่มีอาคารสถานที่สร้างจากโมเดลขนาดเล็กของจริง (diorama) แทรกอยู่ด้วย ส่วนระบบต่อสู้มีของใหม่คือ สามารถส่งมอนสเตอร์ที่พบเจอในแผนที่ข้ามมิติไปเก็บไว้ก่อน แล้วค่อยมาสู้ทีเดียวพร้อมกันในภายหลังได้ (ดูคลิปประกอบ)</p>\n<p><img alt=\"No Description\" src=\"https://www.blognone.com/sites/default/files/externals/9567fe8a3394180c999b63ed03b81282.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/a9af232df1ca80903351833984b45b82.jpg\" ></p>\n<p>ตัวเอกในเรื่องชื่อ Leo เป็นคนที่สูญเสียความทรงจำ ต้องผจญภัยในโลกแฟนตาซีที่มีมอนสเตอร์ เวทย์มนตร์ เรือเหาะ และตัวละครชื่อ Sid เพลงประกอบแต่งโดย Nobuo Uematsu เจ้าเก่า สิ่งที่ขาดไปน่าจะมีเพียงคำว่า Final เท่านั้น</p>\n<p>ตอนนี้เกมยังมีสถานะเป็นเอ็กซ์คลูซีฟของ Apple Arcade เท่านั้น (ต้องสมัครสมาชิกถึงจะเล่นได้ ซื้อแยกก็ไม่ได้) และยังไม่มีข้อมูลว่าจะลงแพลตฟอร์มอื่นด้วยหรือไม่</p>\n<iframe width=\"640\" height=\"360\" src=\"https://www.youtube.com/embed/9guC7V_Cvdk\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><iframe width=\"640\" height=\"360\" src=\"https://www.youtube.com/embed/ePFgyBtvqQU\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://kotaku.com/final-fantasy-creators-new-rpg-is-out-and-painfully-pre-1846610214\">Kotaku</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-arcade\">Apple Arcade</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/mistwalker\">Mistwalker</a></div><div class=\"field-item odd\"><a href=\"/topics/final-fantasy\">Final Fantasy</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"00afdc417f8a4ca65f466c31366836df3646dec97c75291a6641e0bf7ae1a4df","category":"Thai"}