{"title":"เปิดทดสอบ Facebook Neighborhoods ทำความรู้จักคนบ้านเดียวกัน ในสหรัฐและแคนาดา","link":"https://www.blognone.com/node/122522","date":1620219396000,"content":"<div><div><div><p>ปีที่แล้ว มีคนไปเจอ Facebook ทดสอบใช้งาน Facebook Neighborhoods เป็นอีกฟีเจอร์แยกไว้รวมตัวคน ข่าวสารในละแวกเดียวกันกับที่อยู่อาศัย ล่าสุด Facebook ประกาศอย่างเป็นทางการว่า เปิดทอดสอบ Neighborhoods ใน 4 เมืองในสหรัฐฯ (Charlotte, North Carolina; San Diego, California; Baton Rouge, Louisiana และ Newark, New Jersey) และแคนาดา</p>\n<p><img src=\"https://www.blognone.com/sites/default/files/externals/c4204512ecda0412360ea652e4d1998b.png\" /></p>\n<p>นอกจากนี้ Facebook ให้รายละเอียดเพิ่มว่า Neighborhoods จะเป็นอีกเซกชั่นแยก ผู้ใช้สามารถสร้างโปรไฟล์แยกใน Neighborhoods ได้  โดยผู้ใช้งานต้องมีอายุ 18 ปีขึ้นไป ในการใช้งาน จำเป็นต้องระบุพิกัด และความสนใจเช่นกีฬาประเภทต่างๆ เพื่อจะได้หาเพื่อนใหม่ในละแวกเดียวกันได้ หรือใช้เพื่อประโยชน์อื่นๆ ได้ เช่น ตามหาสัตว์เลี้ยง จัดทริป ทำกิจกรรม</p>\n<p>Facebook Neighborhoods มีความสามารถเหมือน Nextdoor ที่เปิดใช้งานในสหรัฐฯมาก่อนหน้านี้แล้ว</p>\n<p><img src=\"https://www.blognone.com/sites/default/files/externals/d7183bf90795ed1149d1ef41714fcabf.jpg\" /></p>\n<p>ที่มา - <a href=\"https://about.fb.com/news/2021/05/connecting-local-communities-on-facebook/\">Facebook</a>, <a href=\"https://www.cnet.com/news/facebook-takes-on-nextdoor-with-neighborhoods-tool/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/usa\">USA</a></div><div><a href=\"/topics/canada\">Canada</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7df3a6cec989e23844d5525116933df75b312b7b1ff2800320cdcc0d7970bc2e","category":"Thai"}