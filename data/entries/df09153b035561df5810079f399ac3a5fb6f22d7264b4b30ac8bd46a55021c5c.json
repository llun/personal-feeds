{"title":"สหรัฐแบนศูนย์วิจัยซูเปอร์คอมพิวเตอร์จีน 7 แห่ง ให้เหตุผลด้านความมั่นคง","link":"https://www.blognone.com/node/122103","date":1617935581000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กระทรวงพาณิชย์ของสหรัฐอเมริกา สั่งแบนบริษัท-ศูนย์วิจัยระบบซูเปอร์คอมพิวเตอร์จีน 7 แห่ง ห้ามไม่ให้บริษัทอเมริกันไปทำการค้าด้วยหากไม่ได้รับอนุญาต</p>\n<p>มาตรการของกระทรวงพาณิชย์ใช้การขึ้นบัญชี Entity List แบบเดียวกับที่แบน Huawei ทำให้บริษัทอเมริกัน (เช่น อินเทล, AMD, NVIDIA) ไม่สามารถขายชิปหรือซอฟต์แวร์ให้กับหน่วยงานที่สร้างซูเปอร์คอมจีนเหล่านี้ได้ ส่วนเหตุผลที่แบนก็ระบุชัดว่า ไม่ต้องการให้จีนเข้าถึงเทคโนโลยีของสหรัฐ เพื่อใช้พัฒนาด้านการทหารผ่านซูเปอร์คอมพิวเตอร์เหล่านี้</p>\n<p>บริษัท/ศูนย์วิจัย/ศูนย์พัฒนาทั้ง 7 แห่งได้แก่</p>\n<ul>\n<li>Tianjin Phytium Information Technology</li>\n<li>Shanghai High-Performance Integrated Circuit Design Center</li>\n<li>Sunway Microelectronics</li>\n<li>the National Supercomputing Center Jinan</li>\n<li>the National Supercomputing Center Shenzhen</li>\n<li>the National Supercomputing Center Wuxi</li>\n<li>the National Supercomputing Center Zhengzhou</li>\n</ul>\n<p>หน่วยงานทั้ง 7 แห่งถือเป็นแถวหน้าของวงการซูเปอร์คอมพิวเตอร์จีน อย่าง <a href=\"https://www.blognone.com/node/87251\">Sunway TaihuLight อดีตแชมป์โลกซูเปอร์คอม (ปัจจุบันอยู่อันดับ 4)</a> ก็ตั้งอยู่ที่ National Supercomputing Center Wuxi</p>\n<p><img alt=\"No Description\" src=\"https://www.blognone.com/sites/default/files/externals/ff98923befc0f85be151b06791a9d2ed.jpg\" ></p>\n<p>ที่มา - <a href=\"https://www.commerce.gov/news/press-releases/2021/04/commerce-adds-seven-chinese-supercomputing-entities-entity-list-their\">Department of Commerce</a>, ภาพจาก <a href=\"https://www.facebook.com/nsccwx/photos/a.629175987264095/629175907264103\">National Supercomputing Center in Wuxi</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/usa\">USA</a></div><div class=\"field-item even\"><a href=\"/topics/military\">Military</a></div><div class=\"field-item odd\"><a href=\"/topics/supercomputer\">Supercomputer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df09153b035561df5810079f399ac3a5fb6f22d7264b4b30ac8bd46a55021c5c","category":"Thai"}