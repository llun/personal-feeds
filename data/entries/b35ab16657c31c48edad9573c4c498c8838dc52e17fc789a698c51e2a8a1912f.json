{"title":"MWC 2021 ประกาศจัดงานมิถุนายนนี้ ในรูปแบบเดิม ให้คนพบปะกันในสถานที่ โดยเพิ่มมาตรการป้องกัน","link":"https://www.blognone.com/node/121588","date":1615216757000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ผู้จัดงาน Mobile World Congress (MWC) งานด้านโทรศัพท์มือถืองานใหญ่ประจำปีที่บาร์เซโลนา ประเทศสเปน ประกาศยืนยันการจัดงานในปีนี้ระหว่างวันที่ 28 มิถุนายน ถึง 1 กรกฎาคม หลังจากปีที่แล้วงานได้<a href=\"https://www.blognone.com/node/114645\">ยกเลิก</a>ไปจากการระบาดของโควิด-19 โดยจะจัดงานในรูปแบบเดิมคือให้ผู้ร่วมงานได้พบปะกันในสถานที่ (In-Person)</p>\n<p>ทั้งนี้ GSM Association หรือ GSMA ผู้จัดงาน กล่าวว่าได้หารือกับหน่วยงานท้องถิ่นที่เกี่ยวข้อง เพื่อลดความเสี่ยงจากโควิด-19 เช่น การจำกัดจำนวนคนในแต่ละสถานที่ เพิ่มการรักษาระยะห่าง เพิ่มมาตรการความสะอาด รวมทั้งผู้เข้าร่วมงานต้องแสดงผลตรวจโควิดที่เป็นลบ และตรวจซ้ำทุก 72 ชั่วโมงด้วย</p>\n<p>Stephanie Lynch-Habib หัวหน้าฝ่ายการตลาดของ GSMA คาดว่าจะมีผู้เข้าร่วมงาน MWC 2021 ราว 4-5 หมื่นคนจากทั่วโลก (งานปี 2019 มีผู้เข้าร่วมงานมากกว่า 1 แสนคน)</p>\n<p>ที่มา: <a href=\"https://www.bloomberg.com/news/articles/2021-03-08/wireless-lobby-says-it-will-hold-event-for-50-000-people-in-june\">Bloomberg</a></p>\n<p><img alt=\"alt=&quot;MWC21&quot;\" src=\"https://www.blognone.com/sites/default/files/externals/36bdffca41e2aaa926be2a4b7317b745.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/mwc\">MWC</a></div><div class=\"field-item odd\"><a href=\"/topics/gsma\">GSMA</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b35ab16657c31c48edad9573c4c498c8838dc52e17fc789a698c51e2a8a1912f","category":"Thai"}