{"title":"[ไม่ยืนยัน] แอปเปิลเลื่อนผลิต MacBook และ iPad บางรุ่น เพราะขาดแคลนชิปและชิ้นส่วน","link":"https://www.blognone.com/node/122108","date":1617940196000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Nikkei Asia รายงานว่าการผลิต MacBook และ iPad บางรุ่นถูกเลื่อนออกไป เนื่องจากปัญหาการขาดแคลนชิ้นส่วนอุปกรณ์ รวมถึงชิป แสดงให้เห็นว่าแม้แอปเปิลจะมีพลังในการจัดซื้อมหาศาล ก็หนีวิกฤตขาดแคลนชิปไม่พ้น</p>\n<p>แหล่งข่าวระบุกับ Nikkei Asia ว่าขั้นตอนการผลิตที่กำลังช่าช้าในขณะนี้คือ การติดตั้งส่วนประกอบบนแผงวงจร ก่อนจะประกอบขั้นสุดท้าย ส่วนการประกอบ iPad บางส่วนถูกเลื่อนออกไปเนื่องจากปัญหาการขาดแคลนจอแสดงผล ด้านการผลิต iPhone จนถึงขณะนี้ยังไม่ได้รับผลกระทบจากปัญหาการขาดแคลน</p>\n<p>Nikkei Asia ระบุด้วยว่า ปัญหาการผลิตจะยังไม่ส่งผลกระทบต่อผู้บริโภคในขณะนี้</p>\n<p>ปัญหาขาดแคลนชิปส่งผลทั้งอุตสาหกรรมรถยนต์ อุปกรณ์ไอที ส่วนหนึ่งมาจากการเร่งผลิตเพื่อให้ทันความต้องการของผู้บริโภคในช่วงเรียนและทำงานจากที่บ้าน ล่าสุดปัญหานี้กลายเป็นปัญหาระดับชาติที่รัฐบาลสหรัฐฯลงนามแก้ไข</p>\n<p><img src=\"https://www.blognone.com/sites/default/files/externals/a65435800e7ee0f5130b80a936fb15c6.jpg\" alt=\"\" /></p>\n<p>ที่มา - <a href=\"https://asia.nikkei.com/Business/Tech/Semiconductors/MacBook-and-iPad-production-delayed-as-supply-crunch-hits-Apple\">Nikkei Asia</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/macbook\">Macbook</a></div><div class=\"field-item even\"><a href=\"/topics/ipad\">iPad</a></div><div class=\"field-item odd\"><a href=\"/topics/semiconductor\">Semiconductor</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b49225254657f578615f30186c6bf31b06fa7f029dd5642e42f7be077713e5d0","category":"Thai"}