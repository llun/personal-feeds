{"title":"โครงการ SDL เลิกใช้ Mercurial หันมาใช้ GitHub","link":"https://www.blognone.com/node/121137","date":1612966217000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>โครงการ SDL ไลบรารีมัลติมีเดียที่ได้รับความนิยมสูงโดยเฉพาะในวงการเกมเลิกดูแลเซิร์ฟเวอร์ของตัวเองพร้อมกับย้ายระบบจัดการซอร์สโค้ดจาก Mercurial (hg) มาเป็น git บน GitHub</p>\n<p>ไลบรารี Simple DirectMedia Layer (SDL) เริ่มโครงการมาตั้งแต่ปี 1998 หรือ 23 ปีมาแล้ว เคยใช้ระบบจัดการซอร์สโค้ดมาตั้งแต่ CVS, Subversion, และ Mercurial  และก่อนย้ายมา GitHub ผู้ดูแลโครงการเช่าเซิร์ฟเวอร์บน Digital Ocean เพื่อติดตั้ง Bugzilla สำหรับติดตามบั๊กกันเอง</p>\n<p>Ryan Gordon ผู้พัฒนาหลักระบุว่าตัวเขาเองไม่ได้เป็นแฟน git นักแต่นักพัฒนาจำนวนมากชินกับ git และ GitHub มากกว่า ขณะเดียวกัน Bugzilla ก็ไม่ได้ดูแลซอฟต์แวร์ดีนักโดยบางครั้งการอัพเดต MySQL ก็ทำซอฟต์แวร์พังได้ โดยรวมแล้วการดูแลโครงสร้างพื้นฐานเองก็เป็นงานหนักขึ้นเรื่อยๆ</p>\n<p>Mercurial เป็นระบบจัดการเวอร์ชั่นซอฟต์แวร์แบบกระจายตัวที่เกิดมาในช่วงปี 2005 ใกล้ๆ กับ git และ Bazaar (bzr) แต่ความนิยมของ git ก็นำหน้าไปเรื่อยๆ จนแทบกลายเป็นมาตรฐานอุตสาหกรรมในทุกวันนี้</p>\n<p>ที่มา - <a href=\"https://www.theregister.com/2021/02/10/sdl_moves_to_github/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/46cfbacef72b5d26fb502d54eceabbd4.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/open-source\">Open Source</a></div><div class=\"field-item odd\"><a href=\"/topics/github\">GitHub</a></div><div class=\"field-item even\"><a href=\"/topics/version-control\">Version Control</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c7cde1e43c81ff626b626620e7cd8293b6cda3184e5dd3c5c7a974cd4820656","category":"Thai"}