{"title":"Dell เปิดตัวเซิร์ฟเวอร์ PowerEdge 15G ใช้ EPYC 3rd Gen และ Xeon Scalable 3rd Gen","link":"https://www.blognone.com/node/122381","date":1619528094000,"content":"<div><div><div><p>Dell เปิดตัวเซิร์ฟเวอร์ตระกูล PowerEdge รุ่นใหม่ (นับเป็น Gen 15 หรือ 15G แล้ว) ของใหม่ที่สำคัญคือซีพียูใหม่ ซึ่งมีทั้ง <a href=\"https://www.blognone.com/node/121694\">AMD EPYC 3rd Gen แกน Zen 3</a> และ <a href=\"https://www.blognone.com/node/122061\">Intel Xeon Scalable 3rd Gen แกน Ice Lake</a></p>\n<p>PowerEdge ที่เปิดตัวรอบนี้มีทั้งหมด 17 รุ่นย่อย ครอบคลุมงานหลายแขนง รุ่นที่น่าสนใจคือตัวท็อปสุด PowerEdge XE8545 ขนาด 4U ใช้ซีพียู EPYC รวม 128 คอร์ และการ์ด NVIDIA A100 อีก 4 ใบ เน้นใช้งานสาย HPC และ AI เป็นพิเศษ นอกจากนี้ยังมีเซิร์ฟเวอร์ PowerEdge XR11/XR12 แบบทนทาน (ruggedized) และมีขนาดในทางลึกสั้น (short-depth) สำหรับงานประมวลผลปลายทาง (edge) ออกมาขายแยกด้วย</p>\n<p>กลุ่มเซิร์ฟเวอร์ที่ใช้ซีพียู AMD ได้แก่ C6525, R7525, R6525, R7515, R6515 วางขายเรียบร้อยแล้ว ส่วนเซิร์ฟเวอร์สาย Intel ได้แก่ C6520, MX750c, R750, R750xa, R650 จะตามมาในเดือนพฤษภาคม</p>\n<p><img src=\"https://www.blognone.com/sites/default/files/externals/32c2c118a1dbe1e2e0d7760e7285352d.jpg\" /></p>\n<p>ที่มา - <a href=\"https://corporate.delltechnologies.com/en-us/newsroom/announcements/detailpage.press-releases~usa~2021~03~20210317-dell-technologies-powers-ai-and-edge-computing-with-next-generation-poweredge-servers.htm#/filter-on/Country:en-us\">Dell</a>, <a href=\"https://www.delltechnologies.com/en-us/blog/the-dell-emc-poweredge-portfolio-your-innovation-engine/\">Dell</a></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/poweredge\">PowerEdge</a></div><div><a href=\"/topics/server\">Server</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"538c05962d925ec4f585732c3cfa7d8ade40d00d14123256927ce7295f505b76","category":"Thai"}