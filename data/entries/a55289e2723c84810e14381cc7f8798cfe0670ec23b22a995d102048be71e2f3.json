{"title":"ผลสำรวจนักพัฒนา Go ปี 2020 ถูกใช้ในที่ทำงานมากขึ้น, นิยมใช้ลินุกซ์และ VS Code","link":"https://www.blognone.com/node/122333","date":1619254158000,"content":"<div><div><div><p>ชุมชนนักพัฒนาภาษา Go เผยผลสำรวจความเห็นนักพัฒนาประจำปี 2020 (<a href=\"https://www.blognone.com/node/115941\">ข่าวของปี 2019</a>) มีผู้ตอบแบบสอบถาม 9,648 คน ลดลงจากปีก่อนหน้าเล็กน้อย ภาพรวมของสถิติยังคล้ายกับของเดิม</p>\n<ul>\n<li>สัดส่วนผู้ตอบแบบสอบถามที่ระบุว่าใช้ Go ในการทำงาน เพิ่มจาก 73% เมื่อปี 2019 มาเป็น 76% ในปี 2020</li>\n<li>แพลตฟอร์มยอดนิยมยังเป็นลินุกซ์ 63% (แต่สัดส่วนลดลงจาก 66% เมื่อปี 2019) ตามด้วยแมค 55% (เพิ่มจาก 53%)</li>\n<li>เครื่องมือยอดนิยมคือ VS Code (41%) ตามด้วย GoLand (35%) และ Vim (14%) ใกล้เคียงกับปีที่แล้ว</li>\n<li>ปัจจัยที่ชอบในตัว Go คือ ความเร็วในการคอมไพล์ (90%), เสถียรภาพ (89%), concurrency (88%) ส่วนปัจจัยที่ได้คะแนนน้อยที่สุดคือ web framework (64%)</li>\n<li>รูปแบบงานที่ใช้ Go มากที่สุดคือ API/RPC (74%), CLI (65%), ไลบรารี/เฟรมเวิร์ค (48%) ส่วนงานที่ใช้น้อยที่สุดคือ Desktop GUI (8%), เกม (4%) และแอพมือถือ (2%)</li>\n<li>คลาวด์ยอดนิยมคือ AWS (44%), โฮสต์เอง (43%), GCP (26%), Azure (12%)</li>\n<li>ฟีเจอร์ของตัวภาษาที่นักพัฒนาอยากได้มากที่สุดคือ Generic (88%) เหมือนกับปีที่แล้ว</li>\n</ul>\n<p>ที่มา - <a href=\"https://blog.golang.org/survey2020-results\">GoLang</a></p>\n<p><img src=\"https://www.blognone.com/sites/default/files/externals/711b92ef141ca6b22b3779fc095ce854.jpg\" /></p>\n</div></div></div><div><div>Topics: </div><div><div><a href=\"/topics/go\">Go</a></div><div><a href=\"/topics/programming\">Programming</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a55289e2723c84810e14381cc7f8798cfe0670ec23b22a995d102048be71e2f3","category":"Thai"}