{"title":"OpenTTD โอเพนซอร์สรีเมคของเกมบริหารจัดการบริษัทขนส่งสุดคลาสสิก, เตรียมลง Steam เมษายนนี้","link":"https://www.blognone.com/node/121180","date":1613268895000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ทีมผู้พัฒนา OpenTTD เกมซึ่งนับได้ว่าเป็นการรีเมค Transport Tycoon Deluxe เกมบริหารจัดการบริษัทขนส่งสุดคลาสสิกซึ่งวางขายมาตั้งแต่ปี 1995 ประกาศนำเกมลง Steam อย่างเป็นทางการ โดยได้วางแผนจะปล่อยเกมให้เล่นผ่าน Steam ได้ในวันที่ 1 เมษายนที่จะถึงนี้ เปลี่ยนจากแนวทางเดิมที่เคยเปิดให้ดาวน์โหลดเกมผ่านหน้า<a href=\"https://www.openttd.org/\">เว็บไซต์ OpenTTD</a> เป็นหลัก</p>\n<p>สำหรับเหตุผลในการนำเกมลง Steam นั้น นอกเหนือจากการทำให้ OpenTTD เป็นที่รู้จักแพร่หลายในวงกว้างขึ้นแล้ว ทางทีมพัฒนายังต้องการลดปัญหาที่เกิดขึ้นกับการแจกจ่ายตัวเกมบนช่องทางที่ไม่เป็นทางการ</p>\n<p>เนื่องจากความเป็นโครงการโอเพนซอร์สของ OpenTTD เอง ที่ทำให้ผู้อื่นสามารถนำโค้ดเกมไปแจกจ่ายหรือนำขึ้นสโตร์อื่นๆ ได้ฟรี ทำให้บางสโตร์ที่ทางทีมพัฒนาไม่ได้เป็นผู้อัพโหลดเกมขึ้นไป อาจไม่ได้ถูกอัพเดตเป็นเวอร์ชันล่าสุด และไม่อาจรับประกันได้เลยว่าตัวเกมจะถูกแก้ไขโดยผู้ไม่ประสงค์ดีหรือไม่</p>\n<p>ทางทีมจึงตัดสินใจนำ OpenTTD ลง Steam เพื่อเพิ่มช่องทางแจกจ่ายเกมที่เป็นทางการ นับเป็นสโตร์ที่สองที่ทีมงานเป็นผู้รับผิดชอบอัพโหลดเกมด้วยตัวเอง (อีกช่องทางก่อนหน้านี้คือ <a href=\"https://www.microsoft.com/en-us/p/openttd-official/9ncjg5rvrr1c\">Microsoft Store</a>)</p>\n<p><em>ภาพสกรีนช็อตจาก Steam</em></p>\n<p><img alt=\"No Description\" src=\"https://www.blognone.com/sites/default/files/externals/5efaac32d9c40a45d54999ce9bf1589c.png\" ></p>\n<p>สำหรับผู้ที่ไม่เคยเล่น Transport Tycoon Deluxe เกมเวอร์ชันต้นฉบับเป็นหนึ่งในเกมแนวจำลองการบริหารธุรกิจที่เป็นที่ชื่นชอบอย่างมากในสมัยนั้น ผู้เล่นจะได้สร้างและจัดการเครือข่ายการขนส่งทั้งทางถนน, ทางรถไฟ, ทางน้ำ และทางอากาศ เพื่อทำกำไรจากขนส่งผู้โดยสาร/สินค้าตามความต้องการของเมืองและโรงงานอุตสาหกรรม โดยจะต้องแข่งกับบริษัทขนส่งอื่นที่ควบคุมด้วย AI และ/หรือผู้เล่นคนอื่น</p>\n<p>ส่วนผู้ที่เคยเล่นเกมต้นฉบับและอยากลองเล่น OpenTTD เพื่อรำลึกความหลัง แม้ว่าตัวเกมจะใช้ระบบการเล่นของ Transport Tycoon Deluxe เป็นฐาน OpenTTD นั้นได้ปรับปรุงการควบคุมให้ทันสมัยขึ้นในหลายๆ ส่วน และยังได้ลดข้อจำกัดที่ตัวเกมต้นฉบับเคยกำหนดไว้หลายอย่าง</p>\n<p>นอกจากนี้ OpenTTD ยังมาพร้อมฟีเจอร์ใหม่ๆ ที่ทั้งเพิ่มความยืดหยุ่นและความซับซ้อนให้กับการเล่น (ยกตัวอย่างเช่นระบบสับรางและสัญญาณไฟแบบใหม่) ไปจนถึงเปิดให้ผู้เล่นสามารถโหลดชุดกราฟฟิกหรือเพลงประกอบใหม่เพื่อใช้แทนชุดกราฟิกและเพลงประกอบเวอร์ชันโอเพนซอร์ส (หรือถ้าใครต้องการภาพและเพลงแบบเดิมๆ ก็สามารถเลือกโหลดจากไฟล์เกมต้นฉบับได้เช่นกัน)</p>\n<p><em>ภาพสกรีนช็อตพร้อมกราฟฟิกต้นฉบับจากเว็บไซต์ OpenTTD</em></p>\n<p><img alt=\"No Description\" src=\"https://www.blognone.com/sites/default/files/externals/cffb73deeb0f3b084c0af18d4168a732.png\" ></p>\n<p>ท่านใดสนใจเข้าไปกดเป็น wishlist รอเกมออกได้แล้ว<a href=\"https://store.steampowered.com/app/1536610/OpenTTD/\">ที่ Steam</a> ครับ</p>\n<p>ที่มา - <a href=\"https://www.openttd.org/news/2021/02/02/openttd-on-steam.html\">OpenTTD</a> via <a href=\"https://www.pcgamer.com/transport-management-classic-openttd-is-coming-to-steam/\">PC Gamer</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/transport-tycoon\">Transport Tycoon</a></div><div class=\"field-item odd\"><a href=\"/topics/open-source\">Open Source</a></div><div class=\"field-item even\"><a href=\"/topics/steam\">Steam</a></div><div class=\"field-item odd\"><a href=\"/topics/games\">Games</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9680b14def92f84ad3bec4f39c32f36b410ea7275c5b29eca1842cb485b35f1e","category":"Thai"}