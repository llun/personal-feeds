{"title":"GitHub รองรับการยืนยันตัวตนผ่านกุญแจ U2F แม้ใช้งานผ่าน SSH","link":"https://www.blognone.com/node/122611","date":1620679176000,"content":"<div><div><div><p>GitHub ประกาศรองรับกุญแจ U2F เมื่อผู้ใช้จัดการ repository ผ่านทาง SSH ทำให้แน่ใจได้ว่าคำสั่งนั้นมาจากผู้ใช้จริง</p>\n<p>ตัวโครงการ OpenSSH นั้นรองรับกุญแจ U2F มา<a href=\"https://www.blognone.com/node/114717\">ตั้งแต่ปีที่แล้ว</a> โดยขณะสร้างคู่กุญแจเพื่อล็อกอิน สามารถเลือกเป็นกุญแจแบบ <code>ecdsa-sk</code> หรือ <code>ed25519-sk</code> และผูกเข้ากับกุญแจ U2F ได้ ตอนนี้ทาง GitHub เปิดให้ผู้ใช้สามารถอัพโหลดกุญแจทั้งสองแบบเข้าไปยัง GitHub ได้</p>\n<p>เมื่อผู้ใช้เปลี่ยนไปใช้กุญแจ SSH แบบผูกกับกุญแจ U2F แล้วเมื่อทำงานกับเซิร์ฟเวอร์ เช่น การ clone หรือ push ตัวคำสั่ง Git จะขอให้เอานิ้วแตะกุญแจ U2F เพื่อยืนยันความตั้งใจอีกครั้ง แนวทางนี้ทำให้ลดความเสี่ยงที่มัลแวร์จะดึงโค้ดหรือลบโค้ดบนเซิร์ฟเวอร์</p>\n<p>ทาง GitHub ระบุว่าการรองรับฟีเจอร์นี้อาศัยความร่วมมือกับ Yubico ผู้ผลิตกุญแจ U2F รายใหญ่</p>\n<p>ที่มา - <a href=\"https://github.blog/2021-05-10-security-keys-supported-ssh-git-operations/\">GitHub</a>, <a href=\"https://www.yubico.com/blog/github-now-supports-ssh-security-keys/\">Yubico</a></p>\n<p><img src=\"https://www.blognone.com/sites/default/files/externals/d782baa7c2b6bbc9272ecef0b9919ae6.jpg\" /></p>\n</div></div></div><div><div>Topics: </div><div><div><a href=\"/topics/github\">GitHub</a></div><div><a href=\"/topics/fido\">FIDO</a></div><div><a href=\"/topics/u2f\">U2F</a></div><div><a href=\"/topics/yubico\">Yubico</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88c3d7d05bce5460af0daa081d7c8bc83389edaaf4c3fa5d6f83b60423391377","category":"Thai"}