{"title":"ระบบปีศักราชในประเทศไทย","link":"https://markpeak.net/thailand-calendar-system/","date":1613022537000,"content":"<p>ช่วงนี้อ่านหนังสือประวัติศาสตร์ไทยเยอะ เกิดความสับสนและสงสัยเรื่องระบบศักราชในประเทศไทย ที่มีหลากหลายรูปแบบ เลยมาจดเก็บไว้สักหน่อย</p>\n<p>ประเทศไทยในอดีตจนถึงปัจจุบัน มีการอ้างศักราชทั้งหมด 4 ระบบ ดังนี้</p>\n<p><a href=\"https://th.wikipedia.org/wiki/%E0%B8%A1%E0%B8%AB%E0%B8%B2%E0%B8%A8%E0%B8%B1%E0%B8%81%E0%B8%A3%E0%B8%B2%E0%B8%8A\"><strong>มหาศักราช</strong></a> (<a href=\"https://en.wikipedia.org/wiki/Shaka_era\">Shaka Era</a>) ม.ศ.</p>\n<ul>\n<li>พุทธศักราช = มหาศักราช + 621</li>\n</ul>\n<p>เป็นระบบศักราชของอินเดียโบราณ จุดเริ่มต้นของมหาศักราชไม่แน่ชัดนักว่านับจากการขึ้นครองราชย์ของกษัตริย์องค์ไหน</p>\n<p>อาณาจักรย่านเอเชียตะวันออกเฉียงใต้ (รวมถึงชวา) รับการใช้มหาศักราชมาจากอินเดีย ศิลาจารึกหรือเอกสารต่างๆ ในช่วงแรกๆ (เช่น สุโขทัย เขมร) จึงใช้ระบบปีเป็นมหาศักราช</p>\n<p><a href=\"https://th.wikipedia.org/wiki/%E0%B8%88%E0%B8%B8%E0%B8%A5%E0%B8%A8%E0%B8%B1%E0%B8%81%E0%B8%A3%E0%B8%B2%E0%B8%8A\">จุลศักราช</a> (<a href=\"https://en.wikipedia.org/wiki/Chula_Sakarat\">Chula Sakarat</a>) จ.ศ.</p>\n<ul>\n<li>พุทธศักราช = จุลศักราช + 1181</li>\n</ul>\n<p>เป็นระบบศักราชของพม่า กำเนิดตั้งแต่สมัยอาณาจักรศรีเกษตร และใช้ต่อกันมาในสมัยพุกาม รวมถึงในสยาม อยุธยา ล้านนา และลาวด้วย</p>\n<p>ไทยในสมัยอยุธยาใช้ระบบจุลศักราช ต่อเนื่องมาจนถึงรัตนโกสินทร์ตอนต้น และมาเปลี่ยนตอน ร.5</p>\n<p><strong>รัตนโกสินทร์ศก (Rattanakosin Era) ร.ศ.</strong></p>\n<ul>\n<li>พุทธศักราช = รัตนโกสินทร์ศก + 2324</li>\n</ul>\n<p>อันนี้เข้าใจง่ายเพราะนับตามการตั้งกรุงรัตนโกสินทร์ (พ.ศ. 2325 = รศ. 1) คนที่สั่งให้เปลี่ยนคือ ร.5 โดยเริ่มใช้ใน พ.ศ. 2432 (ร.ศ. 108)</p>\n<p>จ.ศ. อยู่คู่กับสยามเป็นระยะเวลาไม่นานคือ ร.ศ.108 ถึง ร.ศ.131 (24 ปี) แล้วถูกสั่งเปลี่ยนโดย ร.6</p>\n<p><strong>พุทธศักราช (<a href=\"https://en.wikipedia.org/wiki/Buddhist_calendar\">Buddhist Era</a>) พ.ศ.</strong></p>\n<p>ร.6 เห็นว่าการอ้างพุทธศักราช สามารถอ้างช่วงเวลาย้อนหลังทางพุทธศาสนาได้ดีกว่า จึงสั่งเปลี่ยนจากระบบ ร.ศ. มาเป็นระบบ พ.ศ. เมื่อ พ.ศ. 2456 และใช้จนถึงปัจจุบัน</p>\n<p>ระบบปฏิทินของไทยใช้ระบบเดือนตามจันทรคติ (lunar calendar) มาโดยตลอด มาเปลี่ยนเป็นการนับเดือนตามสุริยคติ (solar calendar) ในยุค ร.5 (ปีใหม่เดือนเมษา)</p>\n<p>แล้วค่อยมาเปลี่ยนเป็นระบบปฏิทินเกรกอเรียน (Gregorian Calendar) แบบที่ใช้ในปัจจุบัน (ปีใหม่เดือนมกรา) ในยุคของ จอมพล ป. เมื่อ พ.ศ. 2484 ทำให้เดือนไม่มีเหลื่อมปีกับปฏิทินฝรั่งอีกต่อไป พ.ศ. ของไทยในยุคจอมพล ป. จึงเป็นปฏิทิน Gregorian ที่เปลี่ยนเลขปีเท่านั้น &#8211; <a href=\"https://www.matichon.co.th/columnists/news_413999\">อ้างอิง</a></p>\n<p>ระบบ พ.ศ. ในไทยต่างจากประเทศอื่นๆ แถบเอเชียตะวันออกเฉียงใต้ (รวมศรีลังกา) เล็กน้อย โดยตัวเลขของไทยจะน้อยกว่าชาวบ้าน 1 ปี (คนอื่นเขานับพระพุทธเจ้าตาย = พ.ศ. 1 เลย ส่วนของไทยเริ่มเป็น พ.ศ. 0)</p>\n<p>ปัจจุบันมีประเทศไทยประเทศเดียวที่ใช้ พ.ศ. เป็นระบบปฏิทินแบบทางการ (official calendar) แต่ประเทศอื่นๆ แถบนี้ (เช่น ลาว พม่า เขมร ศรีลังกา) ยังใช้วันหยุดตามระบบจันทรคติเดิมอยู่ เช่น วันวิสาขบูชา วันสงกรานต์ ฯลฯ</p>The post <a href=\"https://markpeak.net/thailand-calendar-system/\">ระบบปีศักราชในประเทศไทย</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"2a6e830eca9ea2c93f18d01a0c11fe57e69bcc36ecbe90b532bdb0c9733af8a9","category":"Thai"}