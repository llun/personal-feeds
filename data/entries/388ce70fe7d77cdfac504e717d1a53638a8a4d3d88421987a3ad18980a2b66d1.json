{"title":"Google Photos เพิ่ม Locked Folder ล็อกรูปลับเก็บไว้, ไม่โชว์ภาพตัวอย่าง","link":"https://www.blognone.com/node/122756","date":1621422069000,"content":"<div><div><div><p>นอกจากฟีเจอร์ใหม่ Memories แบบ Personalized และ Cinematic Moments แล้ว แอป Google Photo ยังเตรียมเพิ่มฟีเจอร์ใหม่ Locked Folder ไว้ใช้เก็บรูปที่ไม่ต้องการให้ใครเห็น และอัลบั้มที่ถูกล็อกจะไม่แสดงภาพตัวอย่างเมื่อเลื่อนผ่านหรือตอนเลือกอัพโหลดรูปในแอปอื่น</p>\n<p>ผู้ใช้สามารถถ่ายรูปแล้วเลือกเก็บใส่ Locked Folder ได้ทันที หรือย้ายจากโฟลเดอร์อื่นมาก็ได้ โดยสามาถตั้งค่าล็อกอัลบั้มได้ด้วยรหัส PIN และลายนิ้วมือ</p>\n<p>Locked Folder เตรียมเปิดให้ใช้งานบนมือถือ Pixel ก่อน จากนั้นจะทยอยอัพเดตให้มือถือแอนดรอยด์รุ่นอื่นต่อไปภายในปีนี้</p>\n<p>ที่มา - <a href=\"https://blog.google/products/photos/new-memories-features-look-back/\">Google</a></p>\n<p><img src=\"https://www.blognone.com/sites/default/files/externals/6e0498d08afcac0408155038ea6305a9.png\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div><div><a href=\"/topics/android\">Android</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"388ce70fe7d77cdfac504e717d1a53638a8a4d3d88421987a3ad18980a2b66d1","category":"Thai"}