{"title":"แอปเปิลเปิดตัว iMac M1 พร้อมจอ 24 นิ้วความละเอียด 4.5K","link":"https://www.blognone.com/node/122270","date":1618942588000,"content":"<div><div><div><p>แอปเปิลเปิดตัว iMac ชุดใหม่ที่เปลี่ยนมาใช้ชิป Apple M1 ตามแนวทางแมครุ่นอื่นๆ ก่อนหน้านี้ โดยแมคชุดใหม่เปลี่ยนดีไซส์ไปทางไอแพดมากขึ้น ปริมาตรตัวเครื่องลดลงจาก iMac รุ่นเดิมครึ่งหนึ่ง</p>\n<p>หน้าจอ True Tone ขนาด 24 นิ้วความละเอียด 4.5K (11.3 ล้านพิกเซล) แสดงสีได้ระดับ P3 พร้อมกล้อง FaceTime ความละเอียด 1080p ไมโครโฟนแบบ mic array 3 ตัว พร้อมปัญญาประดิษฐ์ตัดเสียงรบกวน ลำโพงหกตัวสร้างเสียงรอบทิศแบบ Dolby Atmos</p>\n<p>การเชื่อมต่อมีพอร์ต USB-C บนตัวเครื่อง 4 พอร์ต (2 พอร์ตเป็น Thunderbolt รองรับการต่อจอภาพ 6K) เชื่อมต่อเน็ตเวิร์คด้วย Wi-Fi 6</p>\n<p>iMac รุ่นใหม่นี้มีสองรุ่นย่อย</p>\n<ul>\n<li>รุ่น 7 คอร์เริ่มต้น 42,900 บาท มาพร้อมกับ Magic Keyboard และ Magic Mouse</li>\n<li>รุ่น 8 คอร์เริ่มต้น 49,900 บาท มาพร้อมกับ Magic Keyboard with Touch ID รุ่นใหม่, Magic Mouse, พอร์ต USB 3 เพิ่มอีก 2 พอร์ต, และกิกะบิตอีเธอร์เน็ตที่ช่องต่อไปอยู่บนอแดปเตอร์ไฟ</li>\n</ul>\n<p>เริ่มขายจริงปลายเดือนพฤษภาคมนี้ สั่งได้ตั้งแต่ 30 เมษายนนี้เป็นต้นไป</p>\n<p>ที่มา - <a href=\"https://www.apple.com/newsroom/2021/04/imac-features-all-new-design-in-vibrant-colors-m1-chip-and-45k-retina-display/\">Apple</a></p>\n<p><img src=\"https://www.blognone.com/sites/default/files/externals/f6c7bf7bcc2b6af344b3120b3687583a.jpg\" /></p>\n<p><img src=\"https://www.blognone.com/sites/default/files/externals/6fe8c5d60392da4cfc070b68db047661.png\" /></p>\n<p><img src=\"https://www.blognone.com/sites/default/files/externals/da4dff70d6ccb718118dbdbe21846f9b.jpg\" /></p>\n<p><img src=\"https://www.blognone.com/sites/default/files/externals/b97a2949b0c10559eb01bbdb3e1a7712.jpg\" /></p>\n</div></div></div><div><div>Topics: </div><div><div><a href=\"/topics/imac\">iMac</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c123ba8271eb5e04c1a32fd45f3cfd56a2300fac1473275f921a95a4ddce4b0","category":"Thai"}