{"title":"รัฐบาลไบเดน ของบผลักดันโรงงานผลิตชิปในอเมริกา แก้ปัญหาชิปขาดตลาด","link":"https://www.blognone.com/node/122144","date":1618218193000,"content":"<div><div><div><p>รัฐบาลของประธานาธิบดีโจ ไบเดน ยื่นของบประมาณปี 2022 ต่อรัฐสภา โดยส่วนหนึ่งในแผนมีงบประมาณเพื่อศึกษาการผลิตชิปในสหรัฐอเมริกา แก้ปัญหาชิปขาดตลาดและปัญหาเรื่องความมั่นคงด้วย</p>\n<p>งบประมาณส่วนนี้ 150 ล้านดอลลาร์ อยู่ภายใต้กระทรวงพาณิชย์ (Department of Commerce) เพื่อย้ายฐานการผลิตกลับอเมริกา (a Future Made in America) โดยจะตั้งสถาบันนวัตกรรมการผลิต (Manufacturing Innovation Institutes หรือ MII) ขึ้นมาใหม่ 2 แห่ง ในแผนระบุว่า MII หนึ่งแห่งจะโฟกัสที่เรื่องการทำให้สหรัฐกลับมาเป็นผู้นำด้านการออกแบบและผลิตเซมิคอนดักเตอร์อีกครั้ง</p>\n<p>ตอนนี้ยังไม่มีรายละเอียดว่าสถาบัน MII แห่งนี้จะทำอะไรบ้าง และต้องรอรัฐสภาเห็นชอบแผนงบประมาณนี้ก่อนด้วย</p>\n<p>ประธานาธิบดีโจ ไบเดน ยังนัดประชุมกับบรรดาซีอีโอของบริษัทเทคโนโลยี เพื่อหารือเรื่องการแก้ปัญหาชิปขาดตลาด ที่ส่งผลกระทบต่ออุตสาหกรรมการผลิตหลากหลายประเภท รวมถึงรถยนต์ด้วย</p>\n<p>ที่มา - <a href=\"https://www.whitehouse.gov/wp-content/uploads/2021/04/FY2022-Discretionary-Request.pdf\">Whitehouse (PDF)</a>, <a href=\"https://www.theverge.com/2021/4/9/22375814/biden-google-ceo-summit-budget-semiconductor-shortage\">The Verge</a>, ภาพจาก <a href=\"https://twitter.com/WhiteHouse/status/1379924953626185728/photo/1\">@whitehouse</a></p>\n<p><img src=\"https://www.blognone.com/sites/default/files/externals/72b75b2c79d1f863689791393830157e.jpg\" /></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/semiconductor\">Semiconductor</a></div><div><a href=\"/topics/manufacturing\">Manufacturing</a></div><div><a href=\"/topics/joe-biden\">Joe Biden</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7969010aa1e2a4b7c83964e113f3cdc8ba39395f51d59880aca987f39d963a7","category":"Thai"}