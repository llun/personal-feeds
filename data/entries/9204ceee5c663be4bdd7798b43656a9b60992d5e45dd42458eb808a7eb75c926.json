{"title":"จากปัญหาคนขับขาดแคลน ส่งผลค่าโดยสาร Uber, Lyft แพงขึ้น ใช้เวลาเรียกรถนานขึ้น","link":"https://www.blognone.com/node/122947","date":1622517647000,"content":"<div><div><div><p>ข้อมูลจาก Rakuten Intelligence สำนักวิจัยเผยว่า ค่าโดยสาร Uber และ Lyft ในเดือนมีนาคมที่ผ่านมาแพงขึ้น 37% และแพงขึ้นอีก 40% ในเดือนเมษายนเมื่อเทียบกับช่วงเวลาเดียวกันในปีก่อนหน้า นอกจากนี้ยังใช้เวลาเรียกรถนานขึ้น สาเหตุจากคนขับไม่พอหลังเริ่มกลับมาเปิดเมือง และต้องใช้งบประมาณในการจูงใจคนขับให้กลับมารับงาน</p>\n<p>ในรายงานผลประกอบการ Uber ยอมรับปัญหาการขาดแคลนคนขับ โดยมีคนขับและพนักงานส่งของจำนวน 3.5 ล้านคนที่กลับมารับงานในช่วงสามเดือนแรกของปี ซึ่ง 22% จากช่วงเวลาเดียวกันของปีก่อนหน้า</p>\n<p>ทั้ง Lyft และ Uber ลงทุนจ่ายเงินเพ่ิมให้คนขับเพื่อเป็นแรงจูงใจให้กลับมาขับรถรับงาน โดย Lyft ได้จ่ายเงิน 100 ล้านดอลลาร์ในช่วงไตรมาสแรกของปี 2021 ส่วน Uber จ่าย 250 ล้านดอลลาร์ในโครงการจัดหาพนักงานขับรถ</p>\n<p><img src=\"https://www.blognone.com/sites/default/files/externals/6084d706ea059f3c137da2815e3e4863.jpg\" /><br />\nภาพจาก <a href=\"https://www.uber.com/newsroom/media-assets/rider/\">Uber</a></p>\n<p>ที่มา - <a href=\"https://gizmodo.com/ubers-prices-and-wait-times-are-up-because-there-arent-1847005585\">Gizmodo</a></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/lyft\">Lyft</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9204ceee5c663be4bdd7798b43656a9b60992d5e45dd42458eb808a7eb75c926","category":"Thai"}