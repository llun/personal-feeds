{"title":"Opera, Firefox, Edge ยังไม่มีแผนจะรองรับเทคนิคตามรอย FLoC แบบ Chrome","link":"https://www.blognone.com/node/122214","date":1618619252000,"content":"<div><div><div><p>ต่อเนื่องจากข่าว <a href=\"https://www.blognone.com/node/122176\">Vivaldi, Brave ประกาศไม่ใช้วิธีตามรอยแบบ FLoC ที่กูเกิลใช้ใน Chrome</a> เว็บไซต์ The Verge จึงสอบถามไปยังเบราว์เซอร์ตัวอื่นๆ ว่าจะพัฒนาเทคนิคตามรอย FLoC ด้วยหรือไม่</p>\n<p>Opera บอกว่ายังไม่มีแผนจะเปิดใช้ฟีเจอร์ FLoC ที่มีโค้ดอยู่ใน Chromium แต่ก็บอกว่าเร็วเกินไปที่จะตัดสินใจในเรื่องนี้</p>\n<p>Firefox บอกว่ายังไม่มีแผนจะใช้ฟีเจอร์ตามรอยใดๆ สำหรับการโฆษณาในตอนนี้ และคิดว่าไม่จำเป็นต้องเก็บข้อมูลผู้ใช้เยอะขนาดนี้เพื่อมายิงโฆษณา</p>\n<p>กรณีของ Microsoft Edge น่าสนใจ เพราะไมโครซอฟท์เองก็มีธุรกิจโฆษณาออนไลน์ อีกทั้งมีส่วนแบ่งตลาดสูง คำตอบของไมโครซอฟท์ยังเป็นการแบ่งรับแบ่งสู้ โดยบอกว่าดูทางเลือกเอาไว้หลายทาง แต่สนับสนุนแนวทางของไมโครซอฟท์เองที่เรียกว่า <a href=\"https://github.com/WICG/privacy-preserving-ads/blob/main/Parakeet.md\">PARAKEET</a> มากกว่า (เบราว์เซอร์กับ ad network ร่วมกันลบข้อมูลส่วนตัวของผู้ใช้ก่อนยิงโฆษณา)</p>\n<p><img src=\"https://www.blognone.com/sites/default/files/externals/2de01df95fa40f0f7893163718cdc579.png\" /></p>\n<p>ภาพจาก Vivaldi</p>\n<p>ที่มา - <a href=\"https://www.theverge.com/2021/4/16/22387492/google-floc-ad-tech-privacy-browsers-brave-vivaldi-edge-mozilla-chrome-safari\">The Verge</a></p>\n</div></div></div><div><div>Topics: </div><div><div><a href=\"/topics/opera\">Opera</a></div><div><a href=\"/topics/firefox\">Firefox</a></div><div><a href=\"/topics/microsoft-edge\">Microsoft Edge</a></div><div><a href=\"/topics/privacy\">Privacy</a></div><div><a href=\"/topics/chrome\">Chrome</a></div><div><a href=\"/topics/advertising\">Advertising</a></div><div><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5dad8bc1d3f3d222ecaeb37eca6eb8fe4715dcb40d0832f52d597e7e20f571fd","category":"Thai"}