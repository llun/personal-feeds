{"title":"หลังทำโฆษณาเจาะกลุ่มยากขึ้น Instagram เตรียมทำมาร์เกตเพลสกลางระหว่างแบรนด์และครีเอเตอร์","link":"https://www.blognone.com/node/122390","date":1619574893000,"content":"<div><div><div><p>ประเด็นสำคัญอย่างหนึ่งของ iOS 14.5 คือทำให้ Facebook ทำโฆษณาเจาะกลุ่มได้ยากขึ้น ล่าสุด Facebook เสนอแนวทางใหม่ในการทำเงิน ตัวซีอีโอ มาร์ก ซักเคอร์เบิร์ก และ Adam Mosseri หัวหน้า Instagram เผยว่าจะทำช่องทางเชื่อมต่อแบรนด์และครีเอเตอร์เข้าด้วยกันใน Instagram เป็นมาร์เกตเพลสสำหรับครีเอเตอร์เลย</p>\n<p>ซักเคอร์เบิร์ก บอกด้วยว่ากำลังจะเปิดตัว creator shops ที่ครีเอเตอร์ขายสินค้าตัวเองได้โดยตรงผ่านโปรไฟล์ตัวเองใน Instagram แต่ยังไม่มีรายละเอียดว่าฟีเจอร์เหล่านี้จะเปิดใช้งานเมื่อไร</p>\n<p>ที่ผ่านมา ทั้ง Facebook และ Instagram มีฟีเจอร์เพื่ออีคอมเมิร์ซอยู่แล้ว ตั้งแต่ Facebook Marketplace, Shops ใน Instagram ซึ่งเป็นอีกช่องทางให้ร้านค้าขายของบนแพลตฟอร์มโดยตรง Kim Kardashian เซเลบรตี้ดังก็มีหน้าร้านของตัวเองบน Instagram ต้องคอยดูกันต่อไปว่า creator shops นั้นจะต่างจาก Shops ธรรมดาอย่างไร</p>\n<p><img src=\"https://www.blognone.com/sites/default/files/externals/22410d7ef7f06bf55b1cfb2a254755f6.png\" /></p>\n<p>ที่มา - <a href=\"https://www.cnbc.com/2021/04/27/zuckerberg-announces-new-ways-for-instagram-creators-to-make-money.html\">CNBC</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/instagram\">Instagram</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae3eae3072f69ec6c5ec98007ff80bc8954dd6ce7a262ccb3b889c1b940ccbc3","category":"Thai"}