{"title":"Edge ปรับวิธีเรนเดอร์ฟอนต์ให้ใช้ ClearType ของ Windows, ส่งโค้ดเข้า Chromium ด้วย","link":"https://www.blognone.com/node/123017","date":1622813446000,"content":"<div><div><div><p>การเปลี่ยนแปลงเอนจินของ Edge ตัวเก่า (EdgeHTML) มาเป็น Chromium ส่งผลให้การเรนเดอร์ฟอนต์บน Windows เปลี่ยนไป เพราะ Chromium มีระบบเรนเดอร์ฟอนต์ของตัวเองที่เหมือนกันทุกแพลตฟอร์ม แต่ต่างจากแอพบน Windows ตัวอื่นๆ</p>\n<p>ล่าสุดไมโครซอฟท์ปรับปรุง Edge ให้สามารถใช้เอนจินเรนเดอร์ฟอนต์ของ Windows ได้แล้ว เบื้องหลังการทำงานจะใช้ DirectWrite และการเรนเดอร์แบบ ClearType ข้อดีคือเห็นฟอนต์แบบเดียวกันกับแอพอื่นๆ และตั้งค่าระดับความเข้ม (contrast) ของฟอนต์ใน Settings ทีเดียวแล้วเปลี่ยนทั้งหมด</p>\n<p>ไมโครซอฟท์บอกว่าการเปลี่ยนแปลงนี้จะเห็นผลชัดเจนในภาษากลุ่มจีน-ญี่ปุ่น-เกาหลี (CJK) ที่การทำ anti-alias ดีขึ้นมาก ฟีเจอร์นี้เริ่มเข้ามาแล้วใน Edge Canary และตั้งเป้าว่าจะใช้ใน Edge 92 ต่อไป ไมโครซอฟท์ยังบอกว่าจะส่งโค้ดนี้กลับไปยัง Chromium และหวังว่าทาง Chromium จะรับเข้าต้นน้ำ เพื่อให้เบราว์เซอร์ตัวอื่นๆ ได้ประโยชน์ตามไปด้วย</p>\n<p>ที่มา - <a href=\"https://blogs.windows.com/msedgedev/2021/06/02/improving-font-rendering-in-microsoft-edge/\">Microsoft Edge Dev</a></p>\n<p><img src=\"https://www.blognone.com/sites/default/files/externals/fb54055a73a646d3305c6fed37a60d49.jpg\" /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/font\">Font</a></div><div><a href=\"/topics/windows\">Windows</a></div><div><a href=\"/topics/chromium\">Chromium</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fca4e75157830ba9db2a58fd33d069ffb3c4dfc07971ead4cc39852335348416","category":"Thai"}