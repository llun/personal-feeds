{"title":"ผู้บริหาร HMD Global ในจีน ระบุเรือธง Nokia 5G รุ่นใหม่ เปิดตัว 11 พฤศจิกายนนี้","link":"https://www.blognone.com/node/123591","date":1625561847000,"content":"<div><div><div><p>Zhang Yucheng โปรดักต์แมเนเจอร์ประจำประเทศจีน ของ HMD Global เจ้าของแบรนด์ Nokia ในปัจจุบัน ตอบผู้ใช้ใน Weibo ว่ามือถือเรือธง 5G รุ่นใหม่ของ Nokia เตรียมเปิดตัวภายในวันที่ 11 พฤศจิกายนนี้ ซึ่งเป็นวันคนโสดของประเทศจีน และมักมีโปรโมชั่นลดราคา 11.11 บนแพลตฟอร์มอีคอมเมิร์ซต่างๆ</p>\n<p>HMD ยังไม่เปิดเผยรายละเอียดอื่นเพิ่มเติมเกี่ยวกับมือถือเรือธง 5G รุ่นใหม่นี้ แต่คาดว่าอาจเป็นรุ่น <a href=\"https://www.phonearena.com/news/nokia-9-3-pureview-5g-delay-2021_id128616\">Nokia 9.3 Pureview ที่มีข่าวลือว่าถูกเลื่อน</a>ก่อนหน้านี้ และอาจมีการตั้งชื่อใหม่</p>\n<p>HMD <a href=\"https://www.blognone.com/node/110669\">เปิดตัวมือถือ</a>ที่เรียกได้ว่าเป็น “เรือธง” ครั้งล่าสุด คือ <a href=\"https://www.blognone.com/node/108290\">Nokia 9 Pureview</a> ในปี 2019 ที่แม้จะมีกล้องหลัง ZEISS ถึง 5 กล้อง แต่กลับใช้ซีพียู Snapdragon 845 ซึ่งเป็นชิปรุ่นรอง (ชิปเรือธงปีนั้นคือ Snapdragon 865) และขายในราคา 18,900 บาท</p>\n<p>หลังจากนั้น HMD ก็ทยอยเปิดตัวมือถือระดับกลาง เช่น <a href=\"https://www.blognone.com/node/111741\">Nokia 7.2, Nokia 6.2</a> ช่วงเดือนกันยายน 2019 และ <a href=\"https://www.blognone.com/node/115315\">Nokia 8.3 5G, Nokia 5.3, Nokia 1.3</a> ในปี 2020 แต่ก็ยังไม่มีวี่แววมือถือระดับเรือธงรุ่นใหม่จนถึงตอนนี้</p>\n<p>ที่มา - <a href=\"https://www.ithome.com/0/560/885.htm\">ITHome (ภาษาจีน)</a> via <a href=\"https://www.gizchina.com/2021/07/05/the-next-nokia-flagship-will-be-presented-before-november-11/\">GizChina</a></p>\n<p><img src=\"https://www.blognone.com/sites/default/files/externals/dc6161bba66dca0c236922982471018f.jpg\" /><em>Nokia 9 Pureview</em></p>\n</div></div></div><div><div>Topics: </div><div><div><a href=\"/topics/hmd-global\">HMD Global</a></div><div><a href=\"/topics/nokia\">Nokia</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1360ceead02f39afac135ccaadf83774450b3410539b8d7908b03c28321dbce","category":"Thai"}