{"title":"Office เวอร์ชันหน้าชื่อ Office 2021 ลดระยะเวลาซัพพอร์ตเหลือ 5 ปีเท่า Windows","link":"https://www.blognone.com/node/121278","date":1613699599000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัว Office แบบซื้อขาด (perpetual license) รุ่นใหม่ชื่อ <strong>Office 2021</strong> ที่จะออกตัวจริงช่วงครึ่งหลังของปี 2021 นี้</p>\n<p>ชื่อรุ่น Office 2021 ถือเป็นเซอร์ไพร์สเล็กน้อยเพราะไมโครซอฟท์ใช้ระบบออกรุ่นใหม่ทุก 3 ปีมาโดยตลอด (2007 &gt; 2010 &gt; 2013 &gt; 2016 &gt; 2019) แต่รอบนี้กลายเป็น 2 ปีแทน</p>\n<p>ในแง่ฟีเจอร์ของ Office 2021 คงไม่มีอะไรเซอร์ไพร์สมากนัก เพราะ Office แบบซื้อขาดช่วงหลังใช้วิธีรวมฟีเจอร์จาก Office 365 ที่อัพเดตตลอดเวลา (คนใช้ Office 365 ได้ใช้กันนานแล้วค่อยรวมมาลงเวอร์ชันซื้อขาดเป็นระยะ)</p>\n<p>สิ่งที่น่าสนใจคือ ไมโครซอฟท์ลดระยะเวลาซัพพอร์ตของ Office แบบซื้อขาดลงจาก 10 ปีเหลือ 5 ปี <a href=\"https://www.blognone.com/node/121277\">ตามนโยบาย Long Term Servicing Channel (LTSC) แบบเดียวกับของ Windows 10 Enterprise</a></p>\n<p><img alt=\"No Description\" src=\"https://www.blognone.com/sites/default/files/externals/5c8577c07a77b3caa89041b319dce692.jpg\" ></p>\n<p>การประกาศนโยบาย LTSC แบบใหม่ซัพพอร์ตนาน 5 ปี ทำให้อายุซัพพอร์ตของ Windows + Office จะเท่ากันเสมอ ไมโครซอฟท์ย้ำว่าซอฟต์แวร์แบบ LTSC เหมาะกับสถานการณ์เฉพาะ เช่น ระบบที่ไม่สามารถอัพเดตได้บ่อยด้วยเหตุผลต่างๆ หรือระบบปิดที่ไม่ต่อกับอินเทอร์เน็ตเท่านั้น หากเป็นการใช้งานทั่วไป ก็ขอให้ไปใช้ไลเซนส์แบบจ่ายรายเดือน (Microsoft 365/Office 365) ที่ได้อัพเดตต่อเนื่องดีกว่า</p>\n<p>Office 2021 LTSC จะมีทั้งเวอร์ชันวินโดวส์และแมค มีไบนารีทั้งแบบ 32 และ 64 บิท และยังมี OneNote รวมมาให้ในชุดด้วย</p>\n<p>ที่มา - <a href=\"https://www.microsoft.com/en-us/microsoft-365/blog/2021/02/18/upcoming-commercial-preview-of-microsoft-office-ltsc/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-office\">Microsoft Office</a></div><div class=\"field-item odd\"><a href=\"/topics/office-2021\">Office 2021</a></div><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e78572f9c5253db612704dc935778342692c418ac468b00f9bbd3a3813f56e91","category":"Thai"}