{"title":"Porsche เตรียมเรียกคืน Taycan ทั่วโลกมาอัพเดตซอฟต์แวร์ หลังพบรถบางคันสูญเสียกำลังกะทันหัน","link":"https://www.blognone.com/node/123527","date":1625141743000,"content":"<div><div><div><p>Porsche Taycan เป็นรถไฟฟ้าล้วนรุ่นแรกของ Porsche ค่ายรถซูเปอร์คาร์จากเยอรมนี โดยหลังเปิดตัวและวางจำหน่ายก็ได้รับการตอบรับอย่างดีจากแฟนๆ ทั่วโลก แต่กลับมีรายงานว่ารถบางคันในสหรัฐอเมริกาสูญเสียกำลังและเข้าสู่โหมดฉุกเฉินกะทันหัน ทำให้หน่วยงานกำกับดูแลความปลอดภัยบนทางหลวงของสหรัฐอเมริกา (NHTSA) ต้องเข้ามาสอบสวน</p>\n<p>ล่าสุดแหล่งข่าวระบุกับ Bloomberg ว่า Porsche เตรียมเรียกคืนรถ Taycan ทั่วโลกเข้ามารับการแก้ไขซอฟต์แวร์ที่ทำให้เกิดปัญหาข้างต้น โดย Porsche น่าจะประกาศอย่างเป็นทางการในไม่กี่วันข้างหน้านี้</p>\n<p><img src=\"https://www.blognone.com/sites/default/files/externals/b47251079d6cbd1125fb64815012734a.jpg\" /></p>\n<p>เมื่อเทียบกับผู้นำตลาดอย่าง Tesla ที่เพิ่งมีกรณี \"เรียกคืน\" รถกว่า 285,000 คันในประเทศจีน หลังมี<a href=\"https://www.blognone.com/node/123460\">ปัญหา</a>ระบบควบคุมความเร็วอัตโนมัติ (cruise control) เปิดใช้งานโดยผู้ใช้ไม่รู้ตัว แต่ Tesla สามารถแก้ปัญหาได้โดยการส่งซอฟต์แวร์อัพเดตไปที่รถทุกคันแทน โดยเจ้าของรถไม่ต้องนำรถไปเข้าศูนย์แต่อย่างใด</p>\n<p>Porsche Taycan ถูก<a href=\"https://www.blognone.com/node/111702\">เปิดตัว</a>เมื่อเดือนกันยายน 2019 มีทั้งหมด 4 รุ่นย่อยคือ Taycan, Taycan 4S, Taycan Turbo และ Taycan Turbo S โดยในประเทศไทยวางจำหน่ายที่ราคาเริ่มต้น 6,190,000 บาท</p>\n<p>ที่มา - <a href=\"https://www.bloomberg.com/news/articles/2021-07-01/porsche-readies-global-taycan-ev-recall-to-fix-software-issue\">Bloomberg</a></p>\n</div></div></div><div><div>Topics: </div><div><div><a href=\"/topics/porsche\">Porsche</a></div><div><a href=\"/topics/electric-car\">Electric Car</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80aaf3deabf74945c8b83f1c7e68cda339a517130f7432df97ea38c7db385e6d","category":"Thai"}