{"title":"Windows 11 มี Dynamic Refresh Rate ปรับรีเฟรชเรตตามชนิดแอพ ช่วยประหยัดแบต","link":"https://www.blognone.com/node/123509","date":1625062826000,"content":"<div><div><div><p>ไมโครซอฟท์เปิดเผยฟีเจอร์ใหม่อีกอย่างของ Windows 11 คือ Dynamic refresh rate (DRR) ที่ตัวระบบปฏิบัติการจะปรับรีเฟรชเรตของหน้าจอ ตามประเภทหรือรูปแบบแอปพลิเคชันที่ใช้งาน เพื่อประหยัดพลังงานลง</p>\n<p>ฟีเจอร์นี้ต้องใช้กับหน้าจอที่รองรับ Variable refresh rate (VRR) โดยมีอัตรารีเฟรชอย่างน้อย 120 Hz และตัวไดรเวอร์การ์ดจอ (WDDM 3.0) ต้องซัพพอร์ตฟีเจอร์นี้ด้วย ซึ่งไมโครซอฟท์บอกว่ากำลังร่วมกับผู้ผลิตการ์ดจอเตรียมไดรเวอร์อยู่</p>\n<p>ถ้าทุกอย่างพร้อมแล้ว Windows 11 จะปรับรีเฟรชเรตของจอให้อัตโนมัติ ถ้าเป็นแอพทำงานทั่วๆ ไป เช่น อีเมล เขียนเอกสาร จะปรับมาที่ 60 Hz เพื่อประหยัดแบตเตอรี่ แต่ในงานบางอย่าง เช่น เลื่อนหน้าจอ (scrolling) หรือ เขียนจอด้วยปากกา (inking) จะปรับรีเฟรชเรตเป็น 120 Hz เพื่อให้ประสบการณ์ที่ลื่นที่สุด</p>\n<p>แอพที่รองรับแล้วตอนนี้คือ</p>\n<ul>\n<li>Smoother inking: Microsoft Office, Microsoft Edge, Microsoft Whiteboard, Microsoft Photos, Snip &amp; Sketch, Drawboard PDF, Microsoft Sticky Notes, Adobe Acrobat, Adobe Illustrator, Microsoft To Do, Inkodo</li>\n<li>Smoother scrolling: Microsoft Office</li>\n</ul>\n<p><img src=\"https://www.blognone.com/sites/default/files/externals/354e3599facd53775b1163db3146f5d5.jpg\" /></p>\n<p>ที่มา - <a href=\"https://devblogs.microsoft.com/directx/dynamic-refresh-rate/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/display\">Display</a></div><div><a href=\"/topics/operating-system\">Operating System</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c001175926923df04684bd5c54576557d26a15ea7d223f8e73da9a5d9d96ab58","category":"Thai"}