{"title":"ประธาน Xiaomi ระบุ ชิปขาดตลาดทำต้นทุนเพิ่ม อาจต้องขึ้นราคาสินค้าในอนาคต","link":"https://www.blognone.com/node/121892","date":1616738947000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Wang Xiang ประธาน Xiaomi ระบุกับผู้ถือหุ้นว่าสถานการณ์ชิปขาดตลาด อาจทำให้บริษัทต้องขึ้นราคาสินค้าในอนาคต ทำให้ผลกระทบตกไปถึงผู้บริโภคได้ในบางกรณี แต่บริษัทจะพยายามบริหารจัดการต้นทุนให้ดีที่สุด พร้อมทิ้งท้ายว่า “เรารู้สึกกดดันบ้าง แต่ยังดูโอเคอยู่” (“We are feeling pressure, but we are looking okay,”)</p>\n<p>สภาวะขาดแคลนชิป เป็นผลกระทบจากหลายสิ่งรวมกัน ทั้งซัพพลายเชนที่ถูกรบกวนโดย COVID-19 การถูกกีดกันทางการค้าของจีน โดยเริ่มส่งผลกระทบกับวงการรถยนต์อัจฉริยะก่อน แล้วลามมาที่วงการอื่น ทั้งชิปมือถือไปยันการ์ดจอ และ Qualcomm ที่เป็นผู้ผลิตชิปรายใหญ่ให้กับ Xiaomi และมือถือเจ้าอื่นๆ ก็<a href=\"https://www.reuters.com/article/us-chip-shortage-qualcomm-idUSKBN2B32OO\">กำลังประสบปัญหาในการผลิตชิปให้ทันกับดีมานด์อยู่</a> และยังไม่มีวี่แววว่าสถานการณ์จะดีขึ้นเมื่อไร</p>\n<p>ที่มา - <a href=\"https://www.reuters.com/article/us-xiaomi-chips/xiaomi-president-says-chip-shortage-has-increased-costs-may-pass-on-to-consumers-idUSKBN2BG222\">Reuters</a></p>\n<p><img src=\"https://www.blognone.com/sites/default/files/externals/b95b8b426985ebeee90ff6376a6f0ad5.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/soc\">SoC</a></div><div class=\"field-item even\"><a href=\"/topics/semiconductor\">Semiconductor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3564aa1d3a822ffcc3ddf04df25b7759ccc5c8768ab59598f3a77c9a62327a4c","category":"Thai"}