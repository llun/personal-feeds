{"title":"[ลือ] Discord อาจขายกิจการ ที่มูลค่าสูงกว่า 10,000 ล้านดอลลาร์","link":"https://www.blognone.com/node/121825","date":1616461095000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เว็บไซต์ VentureBeat อ้างแหล่งข่าวที่เกี่ยวข้องเผยว่า Discord แอปแชทและสนทนาเสียงกำลังพิจารณาขายกิจการ ซึ่งอาจมีมูลค่าสูงกว่า 10,000 ล้านดอลลาร์ โดยตอนนี้ได้รับข้อเสนอแล้วจากหลายบริษัท ซึ่งไม่มีการเปิดเผยรายชื่อ</p>\n<p>Discord ได้รับเงินเพิ่มทุนรอบล่าสุดในเดือนธันวาคมที่ผ่านมา 140 ล้านดอลลาร์ ซึ่งทำให้มูลค่ากิจการล่าสุดอยู่ที่ประมาณ 7,000 ล้านดอลลาร์</p>\n<p>การเติบโตของ Discord เพิ่มสูงขึ้นในช่วงปีที่ผ่านมาจากการระบาดของโควิด-19 ทำให้คนอยู่บ้านเล่นเกม และใช้ Discord เป็นเครื่องสื่อสารระหว่างกันมากขึ้น</p>\n<p>ที่มา: <a href=\"https://venturebeat.com/2021/03/22/discord-exploring-sale-that-could-be-worth-more-than-10-billion/\">VentureBeat</a></p>\n<p><img src=\"https://www.blognone.com/sites/default/files/externals/e0065eab40b55a6f14a078dcc0783b89.png\" alt=\"Discord\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/discord\">Discord</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a9b6e0281b86313a72f06c1793ba82ef4c26aa48bd10256b8d51cee0a9586ce5","category":"Thai"}