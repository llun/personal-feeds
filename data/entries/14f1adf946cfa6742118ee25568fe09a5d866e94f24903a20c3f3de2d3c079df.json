{"title":"Vizio บริษัททีวีอเมริกัน ขายหุ้น IPO เข้าตลาดหลักทรัพย์แล้ว มูลค่า 3.9 พันล้านดอลลาร์","link":"https://www.blognone.com/node/121900","date":1616807085000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Vizio บริษัทผลิตทีวีแบรนด์อเมริกัน เริ่มขายหุ้นในตลาดหลักทรัพย์นิวยอร์ก (NYSE) <a href=\"https://www.blognone.com/node/121562\">ตามที่แจ้ง IPO ไว้เมื่อต้นเดือนนี้</a> ใช้ตัวย่อว่า VZIO</p>\n<p>Vizio ตั้งราคาหุ้นเปิดขายที่ 21 ดอลลาร์ต่อหุ้น มีมูลค่าบริษัท 3.9 พันล้านดอลลาร์ ในการขายหุ้นวันแรก ราคาปิดอยู่ที่ 17.50 ดอลลาร์ ลดลง 9% จากราคา IPO</p>\n<p>ประวัติโดยย่อของ Vizio คือก่อตั้งเมื่อปี 2002 โดย William Wang ชาวไต้หวันที่อพยพมายังสหรัฐอเมริกา มีจุดเด่นเรื่องผลิตภัณฑ์ทีวีที่ราคาถูกกว่าแบรนด์ดังๆ และเน้นขายในห้างสรรพสินค้าเชนใหญ่ ช่วงหลังเมื่อกระแสสตรีมมิ่งเติบโต Vizio ก็มีแพลตฟอร์มสมาร์ททีวี SmartCast ที่หารายได้จากค่าสมาชิกสตรีมมิ่งแบนดัง (เช่น หัก % จาก Netflix หากลูกค้าสมัครจาก SmartCast) และหารายได้จากโฆษณา</p>\n<p>บริษัทเคยมีแผนเข้าตลาดในปี 2015 แต่ยกเลิกไปเพราะ<a href=\"https://www.blognone.com/node/83845\">ถูกบริษัทจีน LeEco เสนอซื้อกิจการ</a> แต่<a href=\"https://www.blognone.com/node/93875\">ดีลก็ล่มและสุดท้าย LeEco ประสบปัญหาทางการเงินเอง</a> ทำให้ Vizio ยังมีสถานะเป็นบริษัทอิสระ จนเข้ามาขายหุ้น IPO ได้สำเร็จในปี 2021 นี้</p>\n<p><img alt=\"No Description\" src=\"https://www.blognone.com/sites/default/files/externals/9989e685b2523d8763c52ac22f44eb76.png\" ></p>\n<p>ที่มา - <a href=\"https://www.cnbc.com/2021/03/25/vizio-ipo-comes-14-years-after-company-took-us-tv-market-by-storm.html\">CNBC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/vizio\">Vizio</a></div><div class=\"field-item odd\"><a href=\"/topics/ipo\">IPO</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"14f1adf946cfa6742118ee25568fe09a5d866e94f24903a20c3f3de2d3c079df","category":"Thai"}