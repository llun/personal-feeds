{"title":"APNIC ทำฐานข้อมูล WHOIS หลุด หลังวางไฟล์สำรองฐานข้อมูลบนคลาวด์สตอเรจ","link":"https://www.blognone.com/node/123367","date":1624506589000,"content":"<div><div><div><p>APNIC แจ้งเหตุข้อมูลหลุดจากการนำไฟล์สำรองฐานข้อมูลไปวางไว้ในคลาวด์สตอเรจแล้วคอนฟิกผิดพลาดจนเปิดให้สตอเรจเข้าถึงได้จากสาธารณะ</p>\n<p>นักวิจัยภายนอกพบข้อมูลชุดนี้และแจ้งทาง APNIC เมื่อวันที่ 4 มิถุนายนที่ผ่านมา ทาง APNIC ไม่มี log เพื่อตรวจสอบว่ามีคนดาวน์โหลดฐานข้อมูลไปหรือไม่จึงต้องแจ้งเตือนข้อมูลรั่วไหลไว้ก่อน</p>\n<p>ข้อมูลในฐานข้อมูล มีค่าแฮชของรหัสผ่านสำหร้บผู้ดูแลฐานข้อมูล WHOIS, ข้อมูลติดต่อเมื่อเกิดเหตุ (Incident Response Team - IRT), และออปเจกต์ที่มองไม่เห็นจากภายนอกอีกบางส่วน</p>\n<p>ที่มา - <a href=\"https://blog.apnic.net/2021/06/18/whois-data-incident-resolved/\">APNIC</a></p>\n<p><img src=\"https://www.blognone.com/sites/default/files/externals/8514fe5eceedf4bbdb1bd15ac2d9f25d.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%8b%e0%b8%b4%e0%b8%a3%e0%b9%8c%e0%b8%9f%e0%b9%80%e0%b8%a7%e0%b8%ad%e0%b8%a3%e0%b9%8c-%e0%b9%80%e0%b8%a1%e0%b8%86-%e0%b8%81%e0%b8%b2%e0%b8%a3%e0%b8%9e%e0%b8%b1%e0%b8%92%e0%b8%99%e0%b8%b2-%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88-1235959/\">ColosusCloud</a></p>\n</div></div></div><div><div>Topics: </div><div><div><a href=\"/topics/apnic\">APNIC</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f880f18a57afa8f741098ba2ae217d832834c14eb3330d2c22821ea2edcf1db2","category":"Thai"}