{"title":"Digital Ocean เพิ่มซีพียูรุ่นใหม่ทั้ง Intel และ AMD บวกราคา 20%","link":"https://www.blognone.com/node/121355","date":1614144464000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Digital Ocean ประกาศอัพเดตซีพียูโดยเพิ่มตัวเลือก Intel Xeon Scalable รุ่นที่ 2 และ AMD EPYC รุ่นที่ 2 มาให้เลือก นับว่าเป็นความเสียเปรียบของคลาวด์รายเล็กที่อัพเดตซีพียูช้ากว่าคลาวด์รายใหญ่ เช่น <a href=\"https://www.blognone.com/node/111259\">ตอน EPYC 2 เปิดตัวนั้น</a> ทั้ง Google Cloud และ Microsoft Azure ก็ประกาศเพิ่มตัวเลือกทันที</p>\n<p>ทาง Digital Ocean ยังคงคิดค่าบริการเป็น virtual CPU อยู่ แต่ความได้เปรียบสำคัญของการอัพเกรดซีพียูคือประสิทธิภาพแรมจะสูงขึ้นมากทั้งสองรุ่น ทำใหสามารถประมวลผลงานบางอย่าง เช่น ฐานข้อมูลในหน่วยความจำ (in-memory database) ได้ดีขึ้นมาก และสตอเรจในเครื่องรุ่นใหม่ก็จะใช้ NVMe แทน SSD ธรรมดาด้วย</p>\n<p>สำหรับลูกค้าที่ต้องการเลือกเครื่องรุ่นใหม่จะต้องเจาะจงตอนเปิดเครื่อง และราคาเพิ่มขึ้น 20% กลายเป็นเริ่มต้นที่ 6 ดอลลาร์ต่อเดือน ตอนนี้ Xeon รุ่นใหม่มีให้เลือกทุกศูนย์ข้อมูลของ Digital Oceanแล้ว ขณะที่ EPYC ยังจำกัดอยู่ในสหรัฐฯ และฝรั่งเศสเท่านั้น</p>\n<p>ที่มา - <a href=\"https://www.digitalocean.com/blog/premium-droplets-intel-cascade-lake-amd-epyc-rome\">Digital Ocean</a></p>\n<p><img alt=\"No Description\" src=\"https://www.blognone.com/sites/default/files/externals/2c628835981b4a5fd4a1d659e057a005.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/digitalocean\">DigitalOcean</a></div><div class=\"field-item odd\"><a href=\"/topics/cloud-computing\">Cloud Computing</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b499c77614c2779265beaec5a9428089ee6d742375a5b1d4b9420c1941fc7b18","category":"Thai"}