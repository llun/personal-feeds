{"title":"เล่นไวไปหน่อย ข่าว Volkswagen เปลี่ยนชื่อแบรนด์เป็น Voltswagen เป็นแค่มุก April Fools’ Day","link":"https://www.blognone.com/node/121997","date":1617281969000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง Blognone ลงข่าว <a href=\"https://www.blognone.com/node/121957\">Volkswagen เปลี่ยนชื่อแบรนด์เป็น Voltswagen สะท้อนยุครถยนต์ไฟฟ้า แต่เฉพาะในสหรัฐ</a> ตามข่าวที่ VW ปล่อย (และลบไปแล้ว) เมื่อวันที่ 30 มีนาคมที่ผ่านมา แต่สรุปว่าจริงๆ แล้วแคมเปญการเปลี่ยนชื่อ Volkswagen เป็น Voltswagen นั้น เป็นเพียงมุกตลกวันโกหก หรือ April Fools’ Day เพื่อโปรโมตรถยนต์ไฟฟ้า ID.4 เท่านั้น</p>\n<p>ดูเหมือนการเล่นมุกไวไปถึง 2 วันของ VW จะไม่ได้สร้างผลดีเท่าไรนัก และอาจเป็นปัญหาต่อภาพลักษณ์อีกด้วย เพราะนอกจากคนจะเข้าใจว่าเป็นเรื่องจริงแล้ว Tom Morton หัวหน้าฝ่ายกลยุทธ์ของเอเจนซี่โฆษณา R/GA ในนิวยอร์ก ยังให้ความเห็นเพิ่มเติมกับ Aljazeera ว่าการเอาเรื่องนี้มาเล่นมุก อาจทำให้ผู้บริโภครู้สึกว่า VW ไม่จริงจังกับการเปลี่ยนแปลงนี้มากพอได้</p>\n<p>นี่ไม่ใช่ครั้งแรกที่แคมเปญการตลาดของ Volkswagen มีปัญหา เพราะปีที่แล้วบริษัทก็<a href=\"https://www.marketwatch.com/story/volkswagen-execs-horrified-over-racist-ad-showing-large-white-hands-flicking-a-black-man-2020-05-21\">ออกโฆษณาในรูปแบบวิดีโอ IG Story</a> ที่เป็นมือคนขาว ทำท่าเหมือนควบคุมหรือเล่นกับคนดำที่ยืนอยู่ข้างรถยนต์ได้ ซึ่งก็ได้รับคำวิจารณ์เรื่องการเหยียดผิวจนต้องออกแถลงการขอโทษมาแล้ว</p>\n<p>ที่มา - <a href=\"https://www.aljazeera.com/economy/2021/3/31/bb-thejokeis-on-volkswagen-after-april-fools-name-change-debacle\">Aljazeera</a></p>\n<p><img src=\"https://www.blognone.com/sites/default/files/externals/8197666d0f4ad771372546271d80dbc3.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/volkswagen\">Volkswagen</a></div><div class=\"field-item odd\"><a href=\"/topics/electric-car\">Electric Car</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01aa6cfb1107ef18c755801cbd6df73517a8782e118a2de29370d22dc8d26c43","category":"Thai"}