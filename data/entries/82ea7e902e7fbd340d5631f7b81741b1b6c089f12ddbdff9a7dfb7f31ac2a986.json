{"title":"กูเกิลการันตี ฮาร์ดแวร์ Nest จะได้แพตช์ความปลอดภัยและแก้บั๊ก 5 ปี","link":"https://www.blognone.com/node/123507","date":1625043420000,"content":"<div><div><div><p>กูเกิลประกาศนโยบายด้านความปลอดภัยและความเป็นส่วนตัวของสินค้าสมาร์ทโฮมแบรนด์ Nest ประเด็นสำคัญคือการันตีออกแพตช์ความปลอดภัยและแก้บั๊กนาน \"อย่างน้อย\" 5 ปี นับจากฮาร์ดแวร์ชิ้นนั้นวางขาย</p>\n<p>ตัวเลข 5 ปีถือเป็นตัวเลขขั้นต่ำที่การันตีเท่านั้น ในความเป็นจริงแล้ว ฮาร์ดแวร์ Nest ที่ขายอยู่ในตลาดบางตัวก็มีอายุเกิน 5 ปีแล้ว เช่น Nest Cam Indoor ที่ขายในปี 2015 (อายุ 6 ปี) แต่ก็ยังอยู่ในระยะซัพพอร์ต</p>\n<p>ส่วนมาตรการด้านความปลอดภัยอื่นๆ ได้แก่</p>\n<ul>\n<li>ฮาร์ดแวร์ที่เปิดตัวในปี 2019 เป็นต้นมาจะเป็น verified boot ทั้งหมด การันตีว่าตัวระบบปฏิบัติการไม่ถูกแก้ไข</li>\n<li>ฮาร์ดแวร์ที่เปิดตัวในปี 2019 เป็นต้นมา จะผ่านมาตรฐานความปลอดภัย ioXt ขององค์กรกลางที่เป็นอิสระจากกูเกิล</li>\n<li>Nest เข้าร่วมโครงการ Google vulnerability reward นักวิจัยความปลอดภัยจะได้เงินรางวัลถ้าหาช่องโหว่เจอ</li>\n<li>อุปกรณ์ของ Nest จะแสดงในหน้า Google Account ของผู้ใช้ เพื่อให้รู้ได้ว่ามีอุปกรณ์ใดเชื่อมต่อบัญชีอยู่</li>\n</ul>\n<p>ที่มา - <a href=\"https://blog.google/products/google-nest/privacy-security-commitments/\">Google</a>, <a href=\"https://9to5google.com/2021/06/29/google-nest-commits-to-at-least-5-years-of-support-updates-for-smart-home-gear/\">9to5google</a></p>\n<p><img src=\"https://www.blognone.com/sites/default/files/externals/b1a4e9a5ab32e1eded01fdbe307f2be2.jpg\" /></p>\n</div></div></div><div><div>Topics: </div><div><div><a href=\"/topics/nest\">Nest</a></div><div><a href=\"/topics/google\">Google</a></div><div><a href=\"/topics/smart-home\">Smart Home</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82ea7e902e7fbd340d5631f7b81741b1b6c089f12ddbdff9a7dfb7f31ac2a986","category":"Thai"}