{"title":"Excel for Web ปรับปรุงให้จัดฟอร์แมตเซลล์ได้สะดวกขึ้น/มีเมนูคลิกขวาแล้ว, ใช้งาน Table ได้ใกล้เคียง​ Excel Desktop มากขึ้น","link":"https://www.blognone.com/node/122602","date":1620638319000,"content":"<div><div><div><p>เมื่อปลายเดือนเมษายนที่ผ่านมาไมโครซอฟท์ได้ประกาศเพิ่มฟีเจอร์ให้กับ Excel for Web<br />\nโดยได้เพิ่มเมนูและตัวเลือกใหม่ๆ ที่จะช่วยให้การปรับแต่งสีและฟอร์แมตของเซลล์ทำได้ง่ายสะดวกขึ้น, เพิ่มเมนูคลิกขวาช่วยแสดงตัวเลือกปรับแต่งฟอร์แมตที่ใช้งานบ่อย, และยังได้ปรับปรุง table บน Excel เวอร์ชันเว็บให้สามารถใช้งานได้ใกล้เคียงกับการใช้ Excel เวอรชันเดสก์ทอปมากขึ้น</p>\n<p>รายละเอียดทั้งหมดพอสรุปได้ดังนี้</p>\n<ul>\n<li>เพิ่มหน้าต่างปรับแต่งสีโดยกำหนดเอง (custom color)</li>\n<li>เพิ่มเมนูรวมฟอร์แมตและสไตล์ของเซลล์ให้สามารถปรับแต่งเซลล์ให้อยู่ในรูปแบบที่ Excel กำหนดไว้ล่วงหน้าได้อย่างรวดเร็ว</li>\n</ul>\n<p><img src=\"https://www.blognone.com/sites/default/files/externals/ee8f6febe8a510a2c766d3123402bd65.gif\" /></p>\n<ul>\n<li>เพิ่มเครื่องมือวาด/ลบเส้นตาราง</li>\n</ul>\n<p><img src=\"https://www.blognone.com/sites/default/files/externals/9b495e1c06a04c783ac6b8c3cf74f72e.png\" /></p>\n<ul>\n<li>เพิ่ม mini​ toolbar เมื่อผู้ใช้คลิกขวา ช่วยให้สามารถเข้าถึงตัวเลือกปรับแต่งฟอร์แมตที่งานใช้บ่อยได้อย่างรวดเร็ว</li>\n</ul>\n<p><img src=\"https://www.blognone.com/sites/default/files/externals/18e050bf5d7a4db742c84e425f6ca9a1.png\" /></p>\n<ul>\n<li>ปรับปรุงวิธีการใช้งาน table ให้สอดคล้องกับ Excel เวอรชันเดสก์ทอป โดยจะสามารถใช้แท็บ Table Design เพื่อปรับสไตล์ของทั้ง table, ตั้งชื่อให้กับ table ไปจนถึงการสั่งเพิ่ม total row</li>\n</ul>\n<p><img src=\"https://www.blognone.com/sites/default/files/externals/46a5a8ae2460fc8748a3c0eb3c05218d.png\" /></p>\n<ul>\n<li>และยังสามารถเลือกข้อมูลใดๆ มาแปลงเป็น table (คำสั่ง Format As Table) ได้เหมือนกันกับ Excel เวอรชันเดสก์ทอป อีกด้วย</li>\n</ul>\n<p><img src=\"https://www.blognone.com/sites/default/files/externals/173b6bb0c079cfab6e318490e4eb9aea.png\" /></p>\n<p>ไม่เพียงแค่นั้น ไมโครซอฟท์ยังได้ประกาศว่าทางบริษัทจะเดินหน้าปรับปรุงฟีเจอร์ต่างๆ Excel บนเว็บต่อไป และกำลังพัฒนาฟังก์ชัน print preview ขึ้นมาใหม่ โดยจะสามารถใช้การแทรกตัวคั่นหน้า (page break) และสามารถสั่งปรินท์เอกสารเฉพาะส่วนได้ (Set print area) ได้ในเร็วๆ นี้ครับ</p>\n<p>ที่มา - <a href=\"https://techcommunity.microsoft.com/t5/excel-blog/what-s-new-in-excel-for-the-web/ba-p/2278230\">Excel Blog</a> via <a href=\"https://www.windowscentral.com/excel-web-gains-new-options-colors-cell-formatting-and-tables\">Windows Central</a></p>\n</div></div></div><div><div>Topics: </div><div><div><a href=\"/topics/excel\">Excel</a></div><div><a href=\"/topics/microsoft-office\">Microsoft Office</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6fc6a3dc8a4c83be0b162a10b16f3569780805ea8cfc379ad28a3d967aa77e6","category":"Thai"}