{"title":"Oracle เปิดตัว Java Management Service (JMS) บริการจัดการเวอร์ชัน Java ใช้กับคลาวด์ยี่ห้อไหนก็ได้","link":"https://www.blognone.com/node/123141","date":1623471730000,"content":"<div><div><div><p>Oracla เปิดตัวบริการใหม่ชื่อ Java Management Service (JMS) เป็นระบบดูแลรันไทม์ Java เวอร์ชันต่างๆ ที่ใช้งานอยู่ โดยสามารถใช้กับคลาวด์ยี่ห้อใดก็ได้ ไม่จำเป็นต้องเป็น Oracle รวมถึงการรันแบบ on-premise ด้วย</p>\n<p>แอปพลิเคชันองค์กรจำนวนมากต้องใช้ Java ทำงาน (ตัวเลขของ Oracle บอกว่าโลกเรามี JVM รันอยู่บนคลาวด์ 30 พันล้านตัว) แต่การจัดการ JRE/JDK สารพัดเวอร์ชันก็ไม่ใช่เรื่องง่าย ทำให้บริการ JMS ถูกออกแบบมาเพื่อแก้ปัญหาเรื่องการจัดการเวอร์ชัน การอัพเดตแพตช์ความปลอดภัย</p>\n<p>วิธีการทำงานของ JMS คือติดตั้ง agent สำหรับมอนิเตอร์เพิ่มเติม แล้วส่งข้อมูล telemetry กลับมาเพื่อวิเคราะห์ข้อมูล สรุปเป็นแดชบอร์ด รายงานสถานะของเวอร์ชัน ผู้พัฒนา และแพตช์ให้อ่านกันง่ายๆ</p>\n<p>ลูกค้าที่มีไลเซนส์ Java SE ในเชิงพาณิชย์สามารถใช้งาน JMS ได้ฟรี ตัวบริการมอนิเตอร์ต้องรันบน Oracle Cloud ซึ่งจะคิดค่าใช้งานเครื่องตามปกติ (ถ้าใช้ปริมาณน้อยๆ ยังอยู่ใน free tier ก็ไม่ต้องจ่ายเงินเพิ่ม)</p>\n<p><img src=\"https://www.blognone.com/sites/default/files/externals/a44e590ee711f30e080daacf7ef52d71.png\" /></p>\n<p><img src=\"https://www.blognone.com/sites/default/files/externals/9a46895025bd6fcc66fc9ba4e5f34979.png\" /></p>\n<p>ที่มา - <a href=\"https://blogs.oracle.com/java/announcing-java-management-service\">Oracle</a></p>\n</div></div></div><div><div>Topics: </div><div><div><a href=\"/topics/java\">Java</a></div><div><a href=\"/topics/oracle\">Oracle</a></div><div><a href=\"/topics/enterprise\">Enterprise</a></div><div><a href=\"/topics/cloud-computing\">Cloud Computing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88f615a18374ec1f27a7d66c571a9627590d0ebefe83aec17f59ef7139d227d0","category":"Thai"}