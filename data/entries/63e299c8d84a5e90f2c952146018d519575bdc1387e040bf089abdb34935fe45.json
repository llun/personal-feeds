{"title":"แจ้งเตือน Let's Encrypt กำลังปิดเซิร์ฟเวอร์ ACMEv1 วันที่ 1 มิถุนายนนี้","link":"https://www.blognone.com/node/122675","date":1620962708000,"content":"<div><div><div><p>Let's Encrypt ประกาศตั้งแต่เดือนมกราคมที่ผ่านมาว่ากำลังจะปิดเซิร์ฟเวอร์ ACMEv1 วันที่ 1 มิถุนายนนี้ ทำให้เซิร์ฟเวอร์ที่ขอใบรับรองอยู่จะไม่สามารถออกใบรับรองใหม่ได้หลังจากนั้นหากไม่แก้คอนฟิกหรืออัพเกรดไคลเอนต์เสียใหม่</p>\n<p>แนวทางของ Let's Encrypt คือการปิดเซิร์ฟเวอร์เพื่อแจ้งเตือน (brown out) เป็นช่วงๆ โดยที่ผ่านมาปิดเซิร์ฟเวอร์ไปแล้ว 9 รอบ รอบล่าสุดคือวันที่ 6-10 พฤษภาคมที่ผ่านมา และจะปิดเตือนรอบสุดท้ายในวันที่ 18-25 พฤษภาคมนี้ ก่อนจะเปิดกลับขึ้นมาให้ใช้งานรอบสุดท้าย สำหรับผู้ใช้ในองค์กรควรตรวจสอบว่ายังมีการเชื่อมต่อไปยังโดเมน <code>acme-v01.api.letsencrypt.org</code> อยู่หรือไม่</p>\n<p>ACMEv1 เป็น API ที่ทาง Let's Encrypt พัฒนาขึ้นมาก่อนจะสร้างมาตรฐานกลางอุตสาหกรรมเป็น ACMEv2 ที่เปิดมาตรฐานด้วย<a href=\"https://datatracker.ietf.org/doc/html/rfc8555\">เอกสาร RFC8555</a> ทำให้มีผู้ให้บริการใบรับรองเข้ารหัสเว็บจำนวนมากใช้มาตรฐานเดียวกัน</p>\n<p>ไคลเอนต์สำคัญอย่าง Certbot นั้นรุ่นใหม่ๆ ปรับมาใช้ใช้ ACMEv2 แล้ว ผู้ได้รับผลกระทบสำคัญคงเป็นระบบที่ติดตั้งไว้ตั้งแต่แรกๆ และไม่ได้อัพเดต</p>\n<p>ที่มา - <a href=\"https://community.letsencrypt.org/t/end-of-life-plan-for-acmev1/88430/16\">Let's Encrypt</a></p>\n<p><img src=\"https://www.blognone.com/sites/default/files/externals/b5ba20514ed5cdb6e2cd3ef00616b96b.png\" /></p>\n</div></div></div><div><div>Topics: </div><div><div><a href=\"/topics/lets-encrypt\">Let's Encrypt</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"63e299c8d84a5e90f2c952146018d519575bdc1387e040bf089abdb34935fe45","category":"Thai"}