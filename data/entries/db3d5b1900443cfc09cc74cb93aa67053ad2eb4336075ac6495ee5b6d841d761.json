{"title":"เกม Rust ระบุข้อมูลผู้เล่นบนเซิร์ฟเวอร์บางชุดสูญหายเนื่องจากไฟไหม้ OVH","link":"https://www.blognone.com/node/121638","date":1615445094000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังเกิดเหตุ<a href=\"https://www.blognone.com/node/121626\">ไฟไหม้คลาวด์ OVH</a> ทางเกม Rust ออกมารายงานผลกระทบว่าเซิร์ฟเวอร์เกมที่ให้บริการผู้เล่นในยุโรปได้รับผลกระทบไปด้วย โดยเซิร์ฟเวอร์ดาวน์ไป 25 ตัว และมีข้อมูลผู้เล่นหายไปบางส่วน</p>\n<p>ตอนนี้เซิร์ฟเวอร์จำนวนมากกลับมาออนไลน์แล้ว แต่ความคืบหน้าในเกมบางส่วนจะหายไปเนื่องจากเหตุไฟไหม้</p>\n<p>แม้ผู้ให้บริการคลาวด์มักไม่เปิดเผยสถานที่ตั้งเซิร์ฟเวอร์ แต่มักระบุข้อมูลกว้างๆ เช่น <a href=\"https://docs.aws.amazon.com/wellarchitected/latest/reliability-pillar/use-fault-isolation-to-protect-your-workload.html\">AWS เปิดให้ผู้ใช้เลือก Availability Zone (AZ) และ Region</a> โดยระบุว่าแต่ละ AZ จะห่างกันเพียงพอที่จะลดความเสี่ยงจากเหตุร้าย เช่น ไฟไหม้, น้ำท่วม, และพายุ แต่ห่างจากกันไม่เกิน 100 กิโลเมตร ทำให้ยังเชื่อมต่อเน็ตเวิร์ความเร็วสูงได้อยู่ การเลือกบริการเพื่อให้ทนทานต่อเหตุการณ์ไฟไหม้เช่นนี้จึงต้องเลือกบริการที่เตรียมซิงก์ข้อมูลข้าม AZ ไว้ล่วงหน้า</p>\n<p>ที่มา - <a href=\"https://twitter.com/playrust/status/1369611688539009025\">@playrust</a></p>\n<p><img alt=\"No Description\" src=\"https://www.blognone.com/sites/default/files/externals/8a86ec91ba3a17dfd275c3a6f4ee43fe.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cloud\">Cloud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db3d5b1900443cfc09cc74cb93aa67053ad2eb4336075ac6495ee5b6d841d761","category":"Thai"}