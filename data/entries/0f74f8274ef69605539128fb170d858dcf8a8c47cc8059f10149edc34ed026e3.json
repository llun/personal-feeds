{"title":"สหรัฐประกาศชัด หน่วยข่าวกรองรัสเซียแฮ็ก SolarWinds, แบน 6 บริษัทรัสเซียที่เกี่ยวข้อง","link":"https://www.blognone.com/node/122202","date":1618538547000,"content":"<div><div><div><p>นอกจากสงครามการค้ากับบริษัทจีนแล้ว ล่าสุดรัฐบาลสหรัฐประกาศมาตรการตอบโต้รัสเซียหลายข้อ จากกรณีการแฮ็ก SolarWinds และการโจมตีไซเบอร์อื่นๆ</p>\n<p>กรณีการแฮ็ก SolarWinds ครั้งใหญ่ที่ส่งผลกระทบต่อหน่วยงานจำนวนมาก ถูกพูดกันมานานแล้วว่าเป็นฝีมือของรัสเซีย แต่วันนี้รัฐบาลสหรัฐอเมริกาประกาศอย่างเป็นทางการว่า หน่วยงานข่าวกรองของรัสเซีย 3 หน่วยคือ Federal Security Service (FSB), Russia’s Main Intelligence Directorate (GRU), Foreign Intelligence Service (SVR) อยู่เบื้องการโจมตีไซเบอร์ต่อสหรัฐหลายครั้ง</p>\n<p>สหรัฐชี้ว่า SVR คือหน่วยงานที่แฮ็กระบบ SolarWinds และยังขโมยซอฟต์แวร์ตรวจสอบการโจมตีไซเบอร์ไปจากบริษัทความปลอดภัยของสหรัฐอีกแห่งที่ไม่ระบุชื่อ</p>\n<p><img src=\"https://www.blognone.com/sites/default/files/externals/817d3c530f9dc052f5e91f78b16aa1ce.png\" /></p>\n<p>นอกจากนี้ รัฐบาลสหรัฐยังเผยชื่อหน่วยงาน-บริษัทเทคโนโลยีรัสเซีย 6 ราย ที่สนับสนุนงานข่าวกรองของรัสเซีย ได้แก่</p>\n<ul>\n<li>ERA Technopolis ศูนย์วิจัยที่ได้เงินสนับสนุนจากกระทรวงกลาโหมรัสเซีย ทำงานให้ GRU</li>\n<li>Pasit, AO (Pasit) บริษัทเอกชนที่ทำงานให้ SVR</li>\n<li>Federal State Autonomous Scientific Establishment Scientific Research Institute Specialized Security Computing Devices and Automation (SVA) สถาบันวิจัยของรัฐบาลรัสเซีย ทำงานให้ SVR</li>\n<li>Neobit, OOO (Neobit) บริษัทเอกชน ทำงานให้ FSB, GRU, SVR</li>\n<li>Advanced System Technology, AO (AST) บริษัทเอกชน  ทำงานให้ FSB, GRU, SVR</li>\n<li>Pozitiv Teknolodzhiz, AO (Positive Technologies) บริษัทเอกชน ทำงานให้ FSB</li>\n</ul>\n<p>มาตรการของรัฐบาลสหรัฐคือ ยึดทรัพย์สินทั้งหมดของหน่วยงานข้างต้นที่อยู่ในสหรัฐ และแบนการทำธุรกรรมใดๆ ระหว่างบริษัทหรือบุคคลในสหรัฐกับหน่วยงานเหล่านี้</p>\n<p>ที่มา - <a href=\"https://home.treasury.gov/news/press-releases/jy0127\">U.S. Department of the Treasury</a></p>\n</div></div></div><div><div>Topics: </div><div><div><a href=\"/topics/solarwinds\">SolarWinds</a></div><div><a href=\"/topics/russia\">Russia</a></div><div><a href=\"/topics/usa\">USA</a></div><div><a href=\"/topics/cybersecurity\">Cybersecurity</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f74f8274ef69605539128fb170d858dcf8a8c47cc8059f10149edc34ed026e3","category":"Thai"}