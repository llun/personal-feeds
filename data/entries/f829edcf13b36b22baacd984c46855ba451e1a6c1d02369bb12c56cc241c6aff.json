{"title":"Dragon Quest III เตรียมถูกรีเมคเป็นกราฟฟิก 2.5D สไตล์ Octopath Traveler","link":"https://www.blognone.com/node/122883","date":1622105563000,"content":"<div><div><div><p>Square Enix เผยตัวอย่างเกม Dragon Quest III รีเมค งานภาพแบบ 2.5D นำตัวละครแบบพิกเซลอาร์ตมาโลดแล่นอยู่บนโมเดล 3D ในมุมมองด้านข้าง คล้ายกับ Octopath Traveler จากคลิปตัวอย่างจะเห็นระบบแสงเงาและเอฟเฟกต์หมอกควันแบบใหม่ที่สร้างบรรยากาศทั้งกลางวันกลางคืนและภายในอาคารได้อย่างสวยงาม พร้อมผู้กล้าที่เดินตามกัน 4 คนเหมือนในภาค Super Famicom</p>\n<p>Dragon Quest III วางจำหน่ายครั้งแรกปี 1988 บนเครื่อง Famicom ก่อนถูกรีเมคบน Super Famicom และมีการพอร์ตมาลงเครื่องเครื่องเกมพกพาและคอนโซลทั้ง Gameboy Color, Wii รวมทั้งคอนโซลยุคใหม่และมือถืออีกหลายครั้ง แต่นี่เป็นครั้งแรกที่ตัวเกมจะมีโมเดลแบบ 3D</p>\n<p>Square Enix ยังไม่เปิดเผยว่าเกมจะลงเครื่องไหนบ้าง หรือจะวางจำหน่ายเมื่อไร แต่ถ้าอิงจาก Octopath Traveler ก็มีความเป็นไปได้สูงที่จะลงทั้งเครื่องคอนโซลเจ็นปัจจุบัน (PS5, Xbox Series X | S) และเจ็นก่อนหน้า (PS4, Xbox One, Nintendo Switch) รวมถึงพีซี</p>\n<p>ที่มา - <a href=\"https://kotaku.com/dragon-quest-iii-getting-another-remake-and-it-looks-g-1846980024\">Kotaku</a></p>\n<p><img src=\"https://www.blognone.com/sites/default/files/externals/097c3a15c8a01b2185a39c37237e0090.png\" /><img src=\"https://www.blognone.com/sites/default/files/externals/ee1d157c317a96e1fa46fa73584122c6.png\" /><img src=\"https://www.blognone.com/sites/default/files/externals/dcad97f4e1961c0571ce73bfb8c81696.png\" /><img src=\"https://www.blognone.com/sites/default/files/externals/617823c95ce15cd03c3679d20ccb4666.png\" /></p>\n</div></div></div><div><div>Topics: </div><div><div><a href=\"/topics/dragon-quest\">Dragon Quest</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f829edcf13b36b22baacd984c46855ba451e1a6c1d02369bb12c56cc241c6aff","category":"Thai"}