{"title":"Samsung ปล่อยแพทช์ความปลอดภัยเดือนมิถุนายนให้มือถือตระกูล Galaxy S21 แล้ว","link":"https://www.blognone.com/node/122903","date":1622182994000,"content":"<div><div><div><p>มือถือตระกูล Samsung Galaxy S21 ในเกาหลีใต้ เริ่มได้รับแพตช์ความปลอดภัยเดือนมิถุนายนแล้ว แม้ยังไม่สิ้นเดือนพฤษภาคมก็ตาม โดยเป็นหมายเลขเฟิร์มแวร์เวอร์ชั่น G991NKSU3AUE8, G996NKSU3AUE8, และ G998NKSU3AUE8 สำหรับ Galaxy S21, S21+ และ S21 Ultra ตามลำดับ คาดว่าจะทยอยอัพเดตให้ประเทศอื่นในอีกไม่ช้า</p>\n<p>ที่ผ่านมามือถือ Samsung รุ่นเรือธงปี 2020 นั้นได้<a href=\"https://www.blognone.com/node/121214\">อัพเดตแพตช์ความปลอดภัยไวพอๆ กับมือถือตระกูล Pixel</a> ของ Google และดูเหมือนว่าเรือธงของปีนี้อย่าง Galaxy S21 ก็ได้อัพเดตไวเช่นเดียวกัน</p>\n<p>ก่อนหน้านี้ Samsung <a href=\"https://www.blognone.com/node/121324\">ประกาศเพิ่มระยะอัพเดตแพตช์ความปลอดภัยจาก 3 ปี เป็น 4 ปี</a> ให้มือถือหลายรุ่นย้อนไปถึงปี 2019 ทำให้มือถือ Samsung แม้มีราคาสูงกว่าเมื่อเทียบกับมือถือแอนดรอยด์สเปกเท่ากันจากฝั่งจีน แต่ก็ทำให้ผู้ใช้อุ่นใจเรื่องการซัพพอร์ตมากกว่าเช่นกัน</p>\n<p>ที่มา - <a href=\"https://www.sammobile.com/news/latest-galaxy-s21-update-june-2021-security-patch/\">SamMobile</a></p>\n<p><img src=\"https://www.blognone.com/sites/default/files/externals/5ae9d780516f09e3b7499d4d312b64fb.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/security-patch\">Security Patch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"367e40ce7854f40505a0d8d4084c12e6fc7e5c5a34e76e6cc58ee1b4a50b1bb0","category":"Thai"}