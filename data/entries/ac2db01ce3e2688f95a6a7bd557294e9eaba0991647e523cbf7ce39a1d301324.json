{"title":"กลับสู่แดนวิกฤตินิวเคลียร์ S.T.A.L.K.E.R 2: Heart of Chernobyl วางขาย 28 เมษายน 2022","link":"https://www.blognone.com/node/123178","date":1623667915000,"content":"<div><div><div><p>S.T.A.L.K.E.R 2: Heart of Chernobyl ภาคต่อเกมยิงมุมมองบุคคลที่หนึ่งที่ผู้เล่นรับบทเป็นหนึ่งในฮันเตอร์ ทหารรับจ้าง ผู้ค้นหาของมีค่าและใช้ชีวิตในดินแดนหลังวิกฤตโรงไฟฟ้านิวเคลียร์เชอร์โนบิล โชว์วิดีโอเกมเพลย์ใหม่ และวันวางจำหน่าย 28 เมษายน 2022</p>\n<p>ในคลิปโชว์บรรยากาศอึมครึม และอาวุธสนิมเขรอะ ที่ผู้เล่นต้องใช้ในการเอาชีวิตรอดจากศัตรู ทั้งมนุษย์ สิ่งลี้ลับ และสัตว์ประหลาด รวมถึงทำภารกิจที่ได้รับให้เสร็จสิ้น ในโลกที่การตัดสินใจมีผลต่อเนื้อเรื่อง</p>\n<p>เกมวางขายบน พีซี, Xbox Series X|S, Xbox Cloud Gaming และรวมอยู่ใน Xbox Game Pass โดยจะเป็น <a href=\"https://www.ign.com/articles/stalker-2-will-be-exclusive-to-xbox-for-three-months\">Exclusive ของฝั่ง Microsoft เป็นเวลา 3 เดือน</a></p>\n<p>ที่มา - <a href=\"https://www.ign.com/articles/stalker-2-first-gameplay-release-date-xbox-e3-2021-summer-of-gaming\">IGN</a></p>\n<p><img src=\"https://www.blognone.com/sites/default/files/externals/0fa6f65b67cbe0810939cc0ce4e8960b.jpg\" /><img src=\"https://www.blognone.com/sites/default/files/externals/65a85f0fa2d788a7695c682906de4255.jpg\" /><img src=\"https://www.blognone.com/sites/default/files/externals/32591e8a8660272e0f5ef1d0f0f6b7da.jpg\" /></p>\n</div></div></div><div><div>Topics: </div><div><div><a href=\"/topics/stalker\">Stalker</a></div><div><a href=\"/topics/gsc-game-world\">GSC Game World</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ac2db01ce3e2688f95a6a7bd557294e9eaba0991647e523cbf7ce39a1d301324","category":"Thai"}