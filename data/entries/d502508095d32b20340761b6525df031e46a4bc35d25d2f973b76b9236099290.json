{"title":"กูเกิลบอกแท็บเล็ต Android มีคนใช้เพิ่ม 30%, เปิดตัว Entertainment Space รวมความบันเทิงบนแท็บเล็ต","link":"https://www.blognone.com/node/122529","date":1620261123000,"content":"<div><div><div><p>ปีที่แล้ว <a href=\"https://www.blognone.com/node/118212\">กูเกิลเปิดตัว Kids Space โหมดเด็กบนแท็บเล็ต Android</a> แสดงเนื้อหาสำหรับเด็กรวมมาไว้ที่เดียว ปีนี้กูเกิลเปิดตัวของคล้ายๆ กันคือ Entertainment Space ศูนย์รวมความบันเทิงบนแท็บเล็ต</p>\n<p>อินเทอร์เฟซ Entertainment Space มีทั้งหมด 3 แท็บคือ Watch (ภาพยนตร์ ซีรีส์ คลิปจาก YouTube/Twitch), Games (เกมจาก Google Play Games) และ Read (อีบุ๊กจาก Google Play Books)</p>\n<p>กูเกิลให้ข้อมูลว่าในรอบปีที่ผ่านมา มีคนใช้งานแท็บเล็ต Android เพิ่มขึ้น 30% และพบว่าพฤติกรรมการใช้งานคือ แท็บเล็ตตัวเดียวแชร์กันใช้หลายคนในบ้าน จึงออกแบบ Kids Space และ Entertainment Space มาจับตลาดผู้ใช้แต่ละกลุ่ม ให้เข้าถึงคอนเทนต์ง่ายขึ้นโดยไม่จำเป็นต้องเปิดแอพ</p>\n<p>Entertainment Space จะถูกใช้งานบนแท็บเล็ตบางยี่ห้อ ที่ระบุชื่อมี Walmart, Lenovo, Sharp</p>\n<p>เว็บไซต์ Android Police รายงานว่า Entertainment Space จะมาแทนหน้า Google Discover ของแอพ Google บนแท็บเล็ต และฝังมากับตัว launcher ของกูเกิลเอง</p>\n<p><img src=\"https://www.blognone.com/sites/default/files/externals/42396e001fa6cc19daa4a2e1ce43a89c.png\" /></p>\n<p><img src=\"https://www.blognone.com/sites/default/files/externals/8282468cbc15a50b5a40d762a2305197.jpg\" /></p>\n<p>ที่มา - <a href=\"https://blog.google/products/android/entertainment-space/\">Google</a>, <a href=\"https://www.androidpolice.com/2021/05/05/google-thinks-its-new-entertainment-hub-will-make-android-tablets-suck-less/\">Android Police</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d502508095d32b20340761b6525df031e46a4bc35d25d2f973b76b9236099290","category":"Thai"}