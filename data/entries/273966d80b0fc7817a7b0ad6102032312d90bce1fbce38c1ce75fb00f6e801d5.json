{"title":"IETF ประกาศ TLS 1.0/1.1 หมดอายุในเอกสาร RFC8996","link":"https://www.blognone.com/node/121907","date":1616929497000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>IETF ผู้วางมาตรฐานอินเทอร์เน็ต ออกเอกสาร RFC8996 ให้มาตรฐาน TLS 1.0/1.1 รวมถึง DTLS 1.0 หมดอายุการใช้งาน (deprecated) อย่างเป็นทางการ หลังจากมีรายงานถึงการโจมตีกระบวนการเข้ารหัสของ TLS ทั้งสองเวอร์ชั่นได้หลายครั้ง</p>\n<p>ช่องโหว่ของ TLS 1.0 เช่น กระบวนการเข้ารหัสแบบ cipher block chaining (CBC) อาจถูกโจมตี แม้จะแก้ไขไปแล้วแต่ทั้ง TLS 1.0/1.1 ก็ยังรองรับการแฮชแบบ SHA-1 ที่ตอนนี้เหลือระดับความยุ่งเหยิงเพียง 77 บิต เปิดทางให้คนร้ายสามารถสร้างข้อความปลอมที่แฮชตรงกันได้</p>\n<p>TLS 1.0 นั้นออกมาตรฐานมาตั้งแต่ปี 1999 ส่วน TLS 1.1 ออกมาในปี 2006 นับว่าถูกใช้งานมายาวนานมากแล้ว และเดิมมาตรฐานใหม่ๆ หลายตัวก็แนะนำให้ผู้อิมพลีเมนต์อย่ารองรับโปรโตคอลเก่าทั้งสองตัวนี้ แต่จากนี้จะอัพเดตมาตรฐานให้ห้ามรองรับโปรโตคอลทั้งสองตัว</p>\n<p>ที่มา - <a href=\"https://datatracker.ietf.org/doc/rfc8996/?include_text=1\">IETF</a></p>\n<p><img alt=\"No Description\" src=\"https://www.blognone.com/sites/default/files/externals/a177ab0253117381fe4f50948abe6f18.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ietf\">IETF</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"273966d80b0fc7817a7b0ad6102032312d90bce1fbce38c1ce75fb00f6e801d5","category":"Thai"}