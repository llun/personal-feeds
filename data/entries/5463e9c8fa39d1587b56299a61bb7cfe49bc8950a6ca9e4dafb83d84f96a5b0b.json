{"title":"Micron เลิกทำหน่วยความจำ 3D XPoint ที่พัฒนาร่วมกับอินเทล และใช้ใน Optane","link":"https://www.blognone.com/node/121729","date":1615947543000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>บริษัทหน่วยความจำ Micron Technology ประกาศหยุดพัฒนา<a href=\"https://www.blognone.com/node/70802\">หน่วยความจำแบบ 3D XPoint ที่ร่วมพัฒนากับอินเทลมาตั้งแต่ปี 2015</a> และใช้เป็นหน่วยความจำสำหรับ Intel Optane</p>\n<p>3D XPoint เป็นหน่วยความจำประเภท non-volatile memory (NVM ปิดไฟแล้วข้อมูลยังอยู่) ที่มีตำแหน่งทางการตลาดอยู่ระหว่างแรมแบบ DRAM และสตอเรจแบบ Flash (เร็วกว่า Flash แต่ถูกกว่า DRAM) ซึ่งอินเทลนำมาพัฒนาเป็นผลิตภัณฑ์ตระกูล Optane ที่นำไปคั่นตรงกลางระหว่างแรมกับสตอเรจ ส่วน Micron เคยออก SSD มาตัวเดียวคือ X100</p>\n<p>อย่างไรก็ตาม นอกจากอินเลและ Micron กลับไม่มีบริษัทอื่นสนใจตลาดหน่วยความจำประเภทนี้ ประกาศของ Micron ยอมรับว่าหยุดทำเพราะตลาดมีขนาดไม่ใหญ่พอ และกำลังจะขายโรงงาน 3D XPoint ที่รัฐ Utah ออกไปด้วย (ไม่ระบุว่าใครเป็นคนซื้อ)</p>\n<p><img src=\"https://www.blognone.com/sites/default/files/externals/4ff6725045acac4251d650d141d2f70e.png\" /></p>\n<p>ฝั่งอินเทลยังไม่มีท่าทีใดๆ ในเรื่องนี้ และยังไม่ชัดเจนว่าอินเทลจะซื้อโรงงานของ Micron มาทำต่อ หรือจะยอมแพ้ในตลาดนี้ไปเช่นกัน</p>\n<p>อย่างไรก็ตาม ความสัมพันธ์ของ Micron กับอินเทลดูยังดีอยู่ เพราะ Micron ประกาศว่าจะโยกทรัพยากรมาทำหน่วยความจำที่ใช้<a href=\"https://www.blognone.com/node/108602\">บัสแบบใหม่ Compute Express Link (CXL) ซึ่งเริ่มพัฒนาโดยอินเทล</a></p>\n<p>ที่มา - <a href=\"https://investors.micron.com/news-releases/news-release-details/micron-updates-data-center-portfolio-strategy-address-growing\">Micron</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/micron\">Micron</a></div><div class=\"field-item odd\"><a href=\"/topics/intel\">Intel</a></div><div class=\"field-item even\"><a href=\"/topics/memory\">Memory</a></div><div class=\"field-item odd\"><a href=\"/topics/optane\">Optane</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5463e9c8fa39d1587b56299a61bb7cfe49bc8950a6ca9e4dafb83d84f96a5b0b","category":"Thai"}