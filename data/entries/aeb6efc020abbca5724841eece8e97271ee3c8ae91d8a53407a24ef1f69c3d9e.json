{"title":"ฟีเจอร์ใหม่ Slack ตั้งปิดแจ้งเตือนชั่วคราว โดยให้ Slack เปิดแจ้งเตือนให้ภายหลังได้ กันลืม","link":"https://www.blognone.com/node/122783","date":1621562408000,"content":"<div><div><div><p>Slack เปิดใช้งานฟีเจอร์ใหม่เล็กน้อย ที่ดูมีประโยชน์มหาศาล คือการตั้งเวลาปิดแจ้งเตือนชั่วคราวด้วยตัวเอง และ Slack จะเปิดการแจ้งเตือนให้ภายหลังหากเราลืมกลับมาเปิดระบบแจ้งเตือน</p>\n<p>วิธีการใช้งานคือ เข้าไปที่เมนูตั้งสเตตัส หากเรากำลังจะมีประชุม หรือมีคุยวิดีโอคอลสำคัญและไม่อยากถูกรบกวนจากการแจ้งเตือนใน Slack ไม่ว่าจะมาจากช่องทาง DM หรือ Mention ก็สามารถไปตั้งที่สเตตัสได้ โดยจะมองเห็นกล่อง Pause Notifications และเลือกได้ว่าจะให้เปิดแจ้งเตือนภายในกี่นาที มีตัวเลือกในตอนนี้คือ 30 นาที, 1 ชั่วโมง, 4 ชั่วโมง, ทั้งวัน, ทั้งสัปดาห์ เป็นต้น</p>\n<p><img src=\"https://www.blognone.com/sites/default/files/externals/be1818ebda41500f1998e72f376df8f3.png\" /></p>\n<p>ที่มา - <a href=\"https://www.theverge.com/2021/5/20/22446385/slack-pause-notifications-set-status-menu\">The Verge</a></p>\n</div></div></div><div><div>Topics: </div><div><div><a href=\"/topics/slack\">Slack</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aeb6efc020abbca5724841eece8e97271ee3c8ae91d8a53407a24ef1f69c3d9e","category":"Thai"}