{"title":"Tesla เตรียมย้ายข้อมูลผู้ใช้ในจีนไปเก็บไว้ในศูนย​์ข้อมูลภายในประเทศ","link":"https://www.blognone.com/node/122862","date":1622042203000,"content":"<div><div><div><p>Tesla เป็นบริษัทเทคโนโลยีล่าสุดที่เตรียมย้ายข้อมูลลูกค้าในจีนเข้าไปเก็บในประเทศ โดย Tesla ประกาศผ่านทาง Weibo ระบุว่าทางบริษัทได้ตั้งศูนย์ข้อมูลในประเทศจีนแล้วเพื่อเก็บข้อมูลผู้ใช้ในจีนไว้ในประเทศ ซึ่งข้อมูลทั้งหมดของผู้ใช้รถยนต์ Tesla ทั้งหมดที่จำหน่ายในจีนแผ่นดินใหญ่จะเก็บไว้ในประเทศเท่านั้น</p>\n<p>การที่ Tesla ย้ายข้อมูลไปเก็บไว้ในจีนเนื่องจากกฎหมายใหม่ที่ร่างโดยรัฐบาลปักกิ่งที่มีข้อกำหนดเรื่องการเก็บและใช้งานข้อมูลเกี่ยวกับกล้องและเซนเซอร์เข้ามาเพิ่มเติม รวมถึงเพิ่ม guideline ในการเก็บข้อมูลด้วยว่าบริการรถยนต์ไม่ควรติดตามผู้ใช้เป็นค่าเริ่มต้น, ต้องแจ้งผู้ใช้ว่าข้อมูลแบบใดที่จะเก็บและเก็บไปเพื่ออะไร รวมถึงถ้าเก็บไปแล้วจะต้องทำให้ระบุตัวตนไม่ได้ และจะต้องเก็บไว้เป็นระยะเวลาสั้นที่สุด</p>\n<p>Tesla ไม่ได้ระบุชัดเจนว่าข้อมูลของผู้ใช้ Tesla ถูกเก็บไว้อย่างไร เจ้าหน้าที่รัฐของจีนมีอำนาจในการควบคุมข้อมูลของจีนหรือไม่ ซึ่งอย่างกรณีของ <a href=\"https://www.blognone.com/node/98969\">Apple</a> ทางบริษัทระบุชัดเจนว่าเจ้าหน้าที่รัฐของจีนมีอำนาจเก็บกุญแจเข้าถึงข้อมูลผู้ใช้งานที่อยู่ในประเทศจีน</p>\n<p>ที่มา - <a href=\"https://techcrunch.com/2021/05/26/tesla-china-user-data-storage/\">TechCrunch</a></p>\n<p><img src=\"https://www.blognone.com/sites/default/files/externals/41a0e7afbac12ad15215d65e031b8654.jpg\" /><br />\nภาพจาก <a href=\"https://www.tesla.com/modelx\">Tesla</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/china\">China</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5682bd8658e8190aa91b963cb518ca6568ca0ff59e2b2f4c19eb80b80171b88a","category":"Thai"}