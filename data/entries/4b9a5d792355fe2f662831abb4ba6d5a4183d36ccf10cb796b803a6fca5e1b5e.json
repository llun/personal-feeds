{"title":"Xiaomi เปิดตัวแผ่นชาร์จไร้สาย รองรับชาร์จพร้อมกันสูงสุด 3 อุปกรณ์","link":"https://www.blognone.com/node/121926","date":1617034278000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในงานแถลงข่าวเปิดตัว <a href=\"https://www.blognone.com/node/121925\">Mi 11 Ultra</a> นั้น Xiaomi ก็ได้เปิดตัวแผ่นชาร์จอุปกรณ์ไร้สาย ซึ่งสามารถชาร์จอุปกรณ์ได้สูงสุดพร้อมกันถึง 3 อุปกรณ์ คล้ายกับ <a href=\"https://www.blognone.com/node/95440\">AirPower</a> แผ่นชาร์จไร้สายที่แอปเปิลเคยเปิดตัว แต่ไม่สามารถผลิตสินค้าออกมาขายได้และ<a href=\"https://www.blognone.com/node/108916\">ยกเลิก</a>ไปในที่สุด</p>\n<p>แผ่นชาร์จของ Xiaomi ให้กำลังไฟสูงสุด 20W ต่ออุปกรณ์ (รวม 60W) รองรับมาตรฐาน Qi และวางขดลวดกระจายทั่ว 19 ชิ้น ทำให้สามารถวางอุปกรณ์ชาร์จได้ทุกตำแหน่ง ทั้งนี้ Xiaomi บอกว่าโจทย์ที่ท้าทายมากคือความร้อนของแผ่นชาร์จ ที่เป็นผลจากการกระจายขดลวดทั่วแผ่น และบริษัทก็ใช้เวลากว่า 2 ปี ในการแก้ปัญหานี้</p>\n<p>ราคาขายอยู่ที่ 599 หยวน (ประมาณ 2,800 บาท) และยังไม่มีข้อมูลว่าจะวางขายนอกจีนหรือไม่</p>\n<p>ที่มา: <a href=\"https://www.theverge.com/2021/3/29/22356286/xiaomi-wireless-charging-pad-apple-airpower-clone-announced\">The Verge</a></p>\n<p><img alt=\"alt=&quot;Xiaomi Wireless Charging Pad&quot;\" src=\"https://www.blognone.com/sites/default/files/externals/5783097b2a9360df2fe9e9695a3ebf24.png\" ></p>\n<p><img alt=\"alt=&quot;Xiaomi Wireless Charging Pad&quot;\" src=\"https://www.blognone.com/sites/default/files/externals/b05d98a936b123207a50538d9106031f.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/wireless-charging\">Wireless Charging</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b9a5d792355fe2f662831abb4ba6d5a4183d36ccf10cb796b803a6fca5e1b5e","category":"Thai"}