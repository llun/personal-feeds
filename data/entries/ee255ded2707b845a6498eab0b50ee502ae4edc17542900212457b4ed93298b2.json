{"title":"Alibaba รายงานผลประกอบการขาดทุนเป็นครั้งแรก เนื่องจากค่าปรับ 2.8 พันล้านดอลลาร์","link":"https://www.blognone.com/node/122663","date":1620917504000,"content":"<div><div><div><p>Alibaba รายงานผลประกอบการของไตรมาสเดือนมกราคม-มีนาคม 2021 รายได้รวม 28,602 ล้านดอลลาร์ เพิ่มขึ้น 64% จากช่วงเดียวกันในปีก่อน และขาดทุน 836 ล้านดอลลาร์ สาเหตุหลักคือ<a href=\"https://www.blognone.com/node/122128\">ค่าปรับข้อหาผูกขาด </a>จากหน่วยงานกำกับดูแลของจีน 2,782 ล้านดอลลาร์ ซึ่งหากไม่มีรายการดังกล่าวและรายการพิเศษอื่น บริษัทจะมีกำไรราว 3,451 ล้านดอลลาร์</p>\n<p>Daniel Zhang ซีอีโอ Alibaba กล่าวว่าไตรมาสนี้บริษัทได้ผ่านหลักไมล์สำคัญ คือมีจำนวนลูกค้าที่ใช้งานเป็นประจำทั่วโลกมากกว่า 1 พันล้านคนแล้ว ส่วนผลประกอบการที่ขาดทุนนั้นเป็นไตรมาสแรกนับตั้งแต่ Alibaba เข้าตลาดหุ้นมา</p>\n<p>จำนวนลูกค้าที่ใช้งานในแพลตฟอร์ม Alibaba ในจีนมี 891 ล้านคน ส่วนลูกค้าต่างประเทศมีจำนวนราว 240 ล้านคน</p>\n<p>ตัวเลขการดำเนินงานอื่นในเครือ Alibaba ที่น่าสนใจมีดังนี้</p>\n<ul>\n<li>ยอดขายสุทธิ (GMV) ผ่าน Taobao Live ใน 12 เดือนที่ผ่านมามากกว่า 7.6 หมื่นล้านดอลลาร์</li>\n<li>บริการ O2O Ele.me มีจำนวนลูกค้าเพิ่มขึ้น 40%</li>\n<li>Cainiao Network มีการจัดส่งพัสดุเฉลี่ยมากกว่า 5 ล้านชิ้นต่อวัน</li>\n<li>Lazada มีจำนวนคำสั่งซื้อเพิ่มขึ้นเป็นเปอร์เซ็นต์ระดับเลขสามหลัก</li>\n<li>บริการ Cloud มีรายได้เพิ่มขึ้น 50%</li>\n</ul>\n<p>ที่มา: <a href=\"https://www.alibabagroup.com/en/news/press_pdf/p210513.pdf\">Alibaba</a> (pdf) และ <a href=\"https://www.cnbc.com/2021/05/13/alibaba-earnings-q4-net-loss-after-2point8-billion-antitrust-fine.html\">CNBC</a></p>\n<p><img src=\"https://www.blognone.com/sites/default/files/externals/255bacfbdf6b3a950a303f11629d4757.png\" /></p>\n<p><img src=\"https://www.blognone.com/sites/default/files/externals/e55ed855b02d4f3d3cf0745e276749a7.png\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ee255ded2707b845a6498eab0b50ee502ae4edc17542900212457b4ed93298b2","category":"Thai"}