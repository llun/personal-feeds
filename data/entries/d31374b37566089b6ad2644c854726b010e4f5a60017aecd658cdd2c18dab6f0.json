{"title":"ทวิตเตอร์เผยแนวทางฟีเจอร์ใหม่เพื่อความเป็นส่วนตัว ปิดไม่ให้คนค้นหาชื่อเราเจอได้ ลดคุกคามออนไลน์","link":"https://www.blognone.com/node/123603","date":1625647196000,"content":"<div><div><div><p>ทวิตเตอร์เผยคอนเซปต์ฟีเจอร์เพื่อความเป็นส่วนตัว 4 อย่าง หลักๆ คือควบคุมได้ว่าใครเห็นโพสต์บนไทม์ไลน์ของเราได้บ้าง และเปิดรับความคิดเห็นจากผู้ใช้งานด้วย</p>\n<p><img src=\"https://www.blognone.com/sites/default/files/externals/48d1dbbc3c09140e0f2c7b5f19c2bf21.jpg\" /></p>\n<p>ฟังก์ชั่นแรกคือ เมื่อผู้ใช้งานที่ล็อกบัญชีตัวเองไว้ แต่อยากเขียนคอมเม้นท์ตอบโพสต์หรือ Reply คนอื่น ระบบจะเตือนให้รู้ว่าเจ้าของบัญชีจะมองไม่เห็นคอมเม้นท์นี้ พร้อมปุ่มสลับบัญชีไปเป็นสาธารณะ เพื่อให้ข้อความของเราถูกมองเห็นได้</p>\n<p>สำหรับผู้ใช้งานที่มีบัญชีมากกว่าหนึ่ง อาจเกิดความผิดพลาดอย่างการลืมสลับบัญชีเวลาโพสต์บนไทม์ไลน์ได้ ระบบจะแสดงปุ่มให้สลับบัญชีเวลาโพสต์ รวมถึงชื่อบัญชีเราเล็กๆ ด้วยเพื่อป้องกันความสับสน ช่วยให้สลับได้ไวขึ้น</p>\n<p><img src=\"https://www.blognone.com/sites/default/files/externals/f8ea4f353be3c293accdfdcb2082907d.jpg\" /></p>\n<p>เพิ่มเมนูเฉพาะสำหรับการตั้งค่าความเป็นส่วนตัว เลือกได้ว่าเนื้อหาใดที่อยากตั้งค่าให้เป็นส่วนตัวมากขึ้น เช่นเปิดให้ทุกคนมองเห็นกิจกรรมของเราได้ แต่เฉพาะเพื่อนเท่านั้นที่แท็กรูปหาเราได้ เป็นต้น</p>\n<p><img src=\"https://www.blognone.com/sites/default/files/externals/d60bc587178aed3adf13d28a6531bc29.jpg\" /></p>\n<p>ตั้งค่าการค้นพบบัญชีเราได้ ไม่ให้คนอื่นหาเราเจอจากการพิมพ์ username เป็นประโยชน์เมื่อชื่อของเราตกเป็นเป้าการโจมตีบนออนไลน์ รวมถึงไม่ให้ระบบแนะนำบัญชีเราไปยังรายชื่อที่แนะนำให้ติดตาม และยังตั้งได้ด้วยว่าต้องการปิดตัวเองจากการค้นหาของคนอื่นกี่วัน กี่เดือน</p>\n<p>ทวิตเตอร์ในตอนนี้ทดลองทำอะไรใหม่หลายอย่าง ก่อนหน้านี้คือฟีเจอร์ <a href=\"https://www.blognone.com/node/123537\">Trusted Friends, Reply Language Prompts</a> หลักๆ ก็เพื่อให้เป็นพื้นที่ใช้งานปลอดภัยขึ้น</p>\n<p>ที่มา - <a href=\"https://twitter.com/LenaEmara/status/1412458831444054022\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31374b37566089b6ad2644c854726b010e4f5a60017aecd658cdd2c18dab6f0","category":"Thai"}