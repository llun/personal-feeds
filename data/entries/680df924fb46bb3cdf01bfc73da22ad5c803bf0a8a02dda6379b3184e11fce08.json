{"title":"กูเกิลหยุดให้บริการแอป Google Shopping เพราะทุกอย่างทำได้หมดแล้วบนแท็บ Shopping","link":"https://www.blognone.com/node/122136","date":1618186764000,"content":"<div><div><div><p>กูเกิลมีแอปพลิเคชั่นเพื่อการช็อปปิ้งบนมือถือด้วยคือ Google Shopping  ซึ่งรีแบรนด์มาจาก <a href=\"https://www.blognone.com/node/111870\">Google Express บริการส่งสินค้าถึงหน้าบ้าน</a> แต่ล่าสุด กูเกิลจะหยุดให้บริการแอปพลิเคชั่นนี้แล้ว เพราะประสบการณ์การซื้อของหาสินค้า ผู้ใช้งานสามารถทำได้บนแท็บ Shopping จาก Google Search อยู่แล้ว</p>\n<p>ผู้ใช้งานบางส่วนสังเกตเห็นข้อความหลังอัพเดตแอป ระบุว่า แอปไม่สามารถใช้งานได้ในขณะนี้ แต่คุณสามารถซื้อสินค้าต่อได้ที่ shopping.google.com</p>\n<p>Google ระบุเพิ่มด้วยว่า ที่หยุดให้บริการเพราะกูเกิลได้ขยายฟังก์ชันการช็อปปิ้งใน Search, Image Search และ YouTube และจะขยายความสามารถเรื่องการช็อปปิ้งในแท็บ Shopping และส่วนอื่นๆ ของกูเกิลต่อไป เพื่อให้ผู้ใช้งานเจอสินค้าง่ายขึ้น</p>\n<p><img src=\"https://www.blognone.com/sites/default/files/externals/3d3635b1c3eaeaf58d08accc38605e9e.png\" /></p>\n<p>ที่มา - <a href=\"https://9to5google.com/2021/04/09/google-shopping-app/\">9to5Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/mobile-app\">Mobile App</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"680df924fb46bb3cdf01bfc73da22ad5c803bf0a8a02dda6379b3184e11fce08","category":"Thai"}