{"title":"Android 12 มาแล้ว เปิดทดสอบ Developer Preview 1 กับกลุ่ม Pixel แล้ว","link":"https://www.blognone.com/node/121274","date":1613691305000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลเปิดตัว Android 12 Developer Preview ตามรอบการทดสอบที่เริ่มช่วงต้นปี โดยมือถือกลุ่ม Pixel ตั้งแต่ 3/3a ขึ้นไปสามารถ<a href=\"https://developer.android.com/about/versions/12/get\">เข้าร่วมโครงการทดสอบได้แล้ว</a>วันนี้</p>\n<p>ของใหม่ใน Android 12 Developer Preview 1 (DP1) ยังไม่มี UI ใหม่ตามที่หลุดออกมา แต่มีการเปลี่ยนแปลงในระดับฐานรากของ OS เยอะพอสมควร</p>\n<p><img alt=\"No Description\" src=\"https://www.blognone.com/sites/default/files/externals/d88207404583c03f4445ff67d2c04c11.png\" ></p>\n<p>ฟีเจอร์กลุ่มการแจ้งเตือน</p>\n<ul>\n<li>Notification UI ปรับเพมเพลตใหม่ ข้อความแจ้งเตือน custom notification ปรับให้หน้าตาเหมือนการแจ้งเตือนอื่นๆ</li>\n<li>การกดที่ข้อความแจ้งเตือนจะเข้าไปยังตัวแอพได้เร็วขึ้น เพราะเรียกเข้าไปที่ Activity โดยตรง</li>\n</ul>\n<p>ฟีเจอร์กลุ่มความปลอดภัย</p>\n<ul>\n<li>ปรับพฤติกรรมของ SameSite cookie ใน WebView <a href=\"https://www.blognone.com/node/109683\">แบบเดียวกับ Chrome</a></li>\n<li>จำกัดการใช้งาน Netlink MAC เพื่อป้องกันการตามรอย เริ่มใน Android 11 แต่พอเป็น Android 12 บังคับใช้กับแอพทุกตัว</li>\n<li>ปรับการทำงานของ android:exported และ intents ให้ปลอดภัยขึ้น</li>\n</ul>\n<p>ฟีเจอร์กลุ่มนักพัฒนา</p>\n<ul>\n<li><strong>media transcoding</strong> สำหรับแอพที่ไม่รองรับ codec แบบ HEVC สามารถให้ OS แปลงไฟล์เป็น AVC แทนได้ถ้าจำเป็น แต่ก็ต้องแลกมาด้วยพลังเครื่องและระยะเวลาในการแปลง</li>\n<li><strong>AVIF</strong> รองรับไฟล์ภาพแบบ AV1 Image Format (AVIF) ที่ขนาดเล็กกว่า JPEG</li>\n<li><strong>Foreground service optimizations</strong> บล็อคไม่ให้เซอร์วิสที่รันอยู่เบื้องหลัง (background) ย้ายมารันเบื้องหน้า (foreground) ที่อาจส่งผลต่อประสิทธิภาพระบบ</li>\n<li><strong>Rich content insertion</strong> เพิ่ม API ใหม่ OnReceiveContentListener ให้แทรกเนื้อหาชนิดต่างๆ ง่ายขึ้น</li>\n<li><strong>Haptic-coupled audio effect</strong> ปรับการสั่นของเครื่องตามเสียง (audio-coupled haptic feedback) เหมาะสำหรับเกม</li>\n<li><strong>Multi-channel audio</strong> รองรับ MPEG-H และขยายช่องเสียงจาก 8 เป็น 24 channels</li>\n</ul>\n<p>Android 12 ยังเพิ่มสัดส่วนโมดูลที่อัพเดตตรงผ่าน Google Play (Project Mainline) ให้มากขึ้นอีก โดยตอนนี้ตัวรันไทม์ Android Runtime (ART) ก็อัพเดตผ่าน Google Play แล้ว</p>\n<p>ตามแผนของกูเกิลจะออก Developer Preview (DP) ทั้งหมด 3 ตัว, Beta 4 ตัว, Release Candidate และรุ่นจริง Final ในไตรมาสที่ 3/2021</p>\n<p><img alt=\"No Description\" src=\"https://www.blognone.com/sites/default/files/externals/7f8cf471748c9942d9e0095740ab6dec.png\" ></p>\n<p>ที่มา - <a href=\"https://android-developers.googleblog.com/2021/02/android-12-dp1.html\">Google</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/android-12\">Android 12</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"82b6a41814056b0809ec32c8d067dc708db18bc2557c5a4a885df9be236341d8","category":"Thai"}