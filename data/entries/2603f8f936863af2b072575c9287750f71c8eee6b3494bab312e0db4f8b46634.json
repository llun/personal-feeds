{"title":"Bukalapak อีคอมเมิร์ซรายใหญ่อินโดนีเซีย รับเงินเพิ่มทุนอีก 234 ล้านดอลลาร์ นำโดย Microsoft","link":"https://www.blognone.com/node/122183","date":1618407150000,"content":"<div><div><div><p>สำนักข่าว Reuters รายงานข้อมูลว่า Bukalapak อีคอมเมิร์ซรายใหญ่ในอินโดนีเซีย ได้รับเงินเพิ่มทุนอีก 234 ล้านดอลลาร์ จากหลายนักลงทุน นำโดยไมโครซอฟท์, กองทุน GIC ของสิงคโปร์ และกลุ่มบริษัท Emtek ของอินโดนีเซีย</p>\n<p>เมื่อปลายปีที่แล้วไมโครซอฟท์ประกาศลงทุนใน Bukalapak ราว 100 ล้านดอลลาร์ ทำให้มูลค่ากิจการที่มีการรายงานอยู่ที่ 2,500 ล้านดอลลาร์</p>\n<p>การแข่งขันของอีคอมเมิร์ซและธุรกิจด้านเทคโนโลยีในอินโดนีเซียมีอยู่สูง ทั้งจากคู่แข่งสำคัญอย่าง Tokopedia ที่มีข่าวจะควบรวมกิจการกับ Gojek และ Shopee ของกลุ่ม Sea ไปจนถึง Grab ที่ล่าสุดเตรียมเข้าตลาดหุ้นอเมริกาผ่านวิธีการ SPAC</p>\n<p>ที่มา: <a href=\"https://www.reuters.com/article/us-bukalapak-funding-idUSKBN2C10IG\">Reuters</a> ผ่าน <a href=\"https://kr-asia.com/bukalapak-raises-new-funds-from-microsoft-eyes-local-listing-report-says\">KrAsia</a></p>\n<p><img src=\"https://www.blognone.com/sites/default/files/externals/000e48470766c76d2b11653c219cc2bc.jpg\" /></p>\n</div></div></div><div><div>Topics: </div><div><div><a href=\"/topics/bukalapak\">Bukalapak</a></div><div><a href=\"/topics/microsoft\">Microsoft</a></div><div><a href=\"/topics/indonesia\">Indonesia</a></div><div><a href=\"/topics/e-commerce\">E-commerce</a></div><div><a href=\"/topics/southeast-asia\">Southeast Asia</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2603f8f936863af2b072575c9287750f71c8eee6b3494bab312e0db4f8b46634","category":"Thai"}