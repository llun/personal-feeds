{"title":"EU เริ่มใช้ใบรับรองวัคซีน COVID แบบดิจิทัลแล้ว แสดง QR บนมือถือเพื่อยืนยันว่าฉีดแล้ว","link":"https://www.blognone.com/node/123529","date":1625144898000,"content":"<div><div><div><p>วันนี้ 1 ก.ค. สหภาพยุโรปเริ่มใช้งานใบรับรองฉีดวัคซีน COVID-19 แบบดิจิทัลแล้ว โดยมีชาติสมาชิกเข้าร่วมทั้งหมด 29 ประเทศ</p>\n<p>ประชาชนในชาติสมาชิกที่เข้าร่วม ที่ฉีดวัคซีนแล้ว / ทดสอบแล้วผลเป็นลบ / ป่วยแล้วหายแล้ว จะได้ใบรับรองนี้มาใช้งาน วิธีการคือแสดง QR Code บนโทรศัพท์มือถือ เพื่อแสดงตนเวลาเดินทางในสหภาพยุโรป หากสถานที่บางแห่งจำเป็นต้องตรวจสอบว่าฉีดวัคซีนหรือยัง ก็สามารถแสดง QR Code เพื่อให้เจ้าหน้าที่สแกนได้ (ในกรณีที่ไม่มีมือถือ ก็สามารถขอเวอร์ชันกระดาษที่มี QR ได้เช่นกัน)</p>\n<p>ข้อมูลที่เก็บในใบรับรองดิจิทัลประกอบด้วยชื่อ วันเดือนปีเกิด วันออกใบรับรอง ชนิดของวัคซีนหรือการทดสอบ และ unique identifier เฉพาะ ข้อมูลเหล่านี้ถูกเก็บไว้ในใบรับรองดิจิทัลเท่านั้น และไม่ถูกแชร์ออกไปเมื่อไปสแกนใบรับรองนี้ในประเทศสมาชิก</p>\n<p>กระบวนการตอนสแกนเพื่อตรวจสอบว่าใบรับรองเป็นของจริง ใช้วิธีตรวจ digital signature ที่อยู่ใน QR โดยไม่เข้าถึงข้อมูลส่วนบุคคล และคีย์ที่ใช้ตรวจสอบจะถูกเก็บไว้ในเซิร์ฟเวอร์ระดับชาติเท่านั้น ตัวซอฟต์แวร์ทั้งหมดที่ใช้ในโครงการ เปิดซอร์สโค้ดบน <a href=\"https://github.com/eu-digital-green-certificates\">GitHub</a></p>\n<p><img src=\"https://www.blognone.com/sites/default/files/externals/c9f4ce6ca8a2ed3f8e2fee011ccaa6af.jpg\" /></p>\n<p>ที่มา - <a href=\"https://ec.europa.eu/commission/presscorner/detail/en/IP_21_2721\">EU</a>, <a href=\"https://ec.europa.eu/commission/presscorner/detail/en/IP_21_2721\">EU</a>, <a href=\"https://www.bbc.com/news/explainers-57665765\">BBC</a></p>\n</div></div></div><div><div>Topics: </div><div><div><a href=\"/topics/eu\">EU</a></div><div><a href=\"/topics/europe\">Europe</a></div><div><a href=\"/topics/covid-19\">COVID-19</a></div><div><a href=\"/topics/vaccine\">vaccine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"862cbd5463a64ae0d686aa57132bac08b7831f602161175c4529d71b751cf799","category":"Thai"}