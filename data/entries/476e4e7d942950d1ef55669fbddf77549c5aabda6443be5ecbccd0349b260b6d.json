{"title":"แอพ Google ระบุข้อมูลความเป็นส่วนตัวบน iOS ครบทุกแอพแล้ว แต่ยังอัพเดตเวอร์ชั่นไม่ครบ","link":"https://www.blognone.com/node/122067","date":1617766329000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง Apple ออกกฎว่านักพัฒนาแอพต้องประกาศในหน้า App Store ว่าเก็บข้อมูลอะไรของผู้ใช้บ้าง ในหมวด “App privacy” ที่มีผลบังคับใช้<a href=\"https://www.blognone.com/node/119454\">วันที่ 8 ธันวาคม ปี 2020</a> Google ต้องใช้เวลาถึงประมาณ 2 เดือน ในการอัพเดตข้อมูลนี้ โดยเริ่มจากแอพ <a href=\"https://www.macrumors.com/2021/02/22/google-gmail-app-privacy-labels/\">Gmail อัพเดตข้อมูลในวันที่ 22 กุมภาพันธ์</a> หลังจากนั้นจึงเพิ่มมาเรื่อยๆ และครบแล้วในวันนี้ โดยแอพสุดท้ายเพิ่มข้อมูลหมวด App privacy คือ Google Photos</p>\n<p>การออกกฎ App privacy นี้ ทำให้<a href=\"https://www.blognone.com/node/120723\">แอพของ Google หลายแอพบน iOS อัพเดตช้ากว่าปกติ</a> เช่นแอพ Gmail ก็ไม่ได้อัพเดตกว่าสองเดือน ก่อนจะมีข้อมูล App privacy ในเดือนกุมภาพันธ์ ก่อนได้รับอัพเดตเมื่อวันที่ 1 มีนาคม 2021 และในปัจจุบัน แอพ Google Maps กับ Google ‌Photos‌ แม้จะมีข้อมูล App privacy ในหน้า Store แล้ว แต่ก็ยังไม่ได้รับการอัพเดตเวอร์ชันใหม่มานานกว่า 4 เดือน</p>\n<p>ไม่แน่ชัดว่าทำไม Google ถึงใช้เวลานานนักในการระบุข้อมูลที่เก็บจากผู้ใช้ แต่อาจเป็นเพราะข้อมูลที่ Google เก็บจากผู้ใช้นั้นมีหลายชนิด และมีปริมาณ Google จึงอาจจะอยากทำให้แน่ใจว่าข้อมูลที่ระบุใน App Store นั้นถูกต้องตามความเป็นจริง</p>\n<p>ที่มา - <a href=\"https://www.macrumors.com/2021/04/06/google-apps-privacy-label-updates/\">Macrumors</a></p>\n<p><img src=\"https://www.blognone.com/sites/default/files/externals/6c5f04faecc3d66bca410aeaf9b77c01.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/google-apps\">Google Apps</a></div><div class=\"field-item even\"><a href=\"/topics/ios\">iOS</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"476e4e7d942950d1ef55669fbddf77549c5aabda6443be5ecbccd0349b260b6d","category":"Thai"}