{"title":"TED Talks งานพูดสร้างแรงบันดาลใจทำอีเว้นท์พูดลง Clubhouse ดำเนินรายการทุกสัปดาห์","link":"https://www.blognone.com/node/123658","date":1626055227000,"content":"<div><div><div><p>TED หรืองานพูดสร้างแรงบันดาลใจ ประกาศร่วมมือกับ Clubhouse นำเนื้อหารายการมาลง Clubhouse โดยเนื้อหาตอนแรกคือ Thank Your Ass Off จะเริ่มในวันที่ 12 กรกฎาคมและดำเนินการทุกสัปดาห์ และจะมีรายการใหม่หรือห้องใหม่ๆ เกิดขึ้นด้วยในอนาคต</p>\n<p>ภายใต้ความร่วมมือนี้ TED สามารถขายหรือประชาสัมพันธ์โฆษณาได้ โดย Clubhouse จะไม่หักส่วนแบ่ง และเปิดโอกาสให้ TED มีส่วนร่วมกับคนฟังในการตอบคำถามบน Clubhouse</p>\n<p>TED ประสบความสำเร็จในแง่ความนิยม จากการเปิดตัว TED Audio Collective หรือเนื้อหาในรูปแบบพอดแคสต์ TED บอกว่ามีคนดาวน์โหลดฟังวันละ 1.65 ล้านครั้ง Spotify บอกด้วยว่าเนื้อหาของ TED ได้รับความนิยมอันดับสองในปี 2020 การร่วมมือกับ Clubhouse ช่วยดึงดูดผู้ใช้ให้อยู่บนแพลตฟอร์ม สู้กับรายใหญ่อื่นที่เริ่มทำห้องคุยเสียงมาแข่งกับตนเองอย่าง Spaces ของทวิตเตอร์เป็นต้น</p>\n<p><img src=\"https://www.blognone.com/sites/default/files/externals/17c76f639f421f9a0918220db575cc28.png\" /></p>\n<p>ที่มา - <a href=\"https://www.theverge.com/2021/7/11/22570634/ted-clubhouse-podcast-audio-live-recording\">The Verge</a></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/ted\">TED</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66f52ab8207df3cd1c4936afeae5d6e3db8647c49f9af7fa7585e44bca3f42ec","category":"Thai"}