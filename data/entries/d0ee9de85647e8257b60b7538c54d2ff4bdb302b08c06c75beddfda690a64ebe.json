{"title":"Qualcomm เปิดตัว Snapdragon 778G ชิปรุ่นกลางรองรับ 5G จีพียู Adreno 642L","link":"https://www.blognone.com/node/122790","date":1621570491000,"content":"<div><div><div><p>Qualcomm เปิดตัวชิประดับกลาง Snapdragon 778G (รุ่นรองของซีรีส์ 7 จากตัวท็อป Snapdragon 780G ที่มาพร้อม <a href=\"https://www.blognone.com/node/121940\">Mi 11 Lite 5G</a>) ซีพียูเป็น Kyro 670 แบ่งเป็น Cortex-A78 ความเร็ว 2.4GHz จำนวน 4 แกน และ Cortex-A55 ความเร็ว 1.8GHz อีก 4 แกน</p>\n<p>เมื่อนำมาเทียบกับ 780G แล้ว 780G มีแกน Cortex-A78 ความเร็ว 2.4GHz แกนเดียว และ 2.2GHz อีก 3 แกน แต่มีแกนพลังงานต่ำที่ความเร็ว 1.95GHz และผลิตด้วยกระบวนการ 5nm ของ Samsung ขณะที่ Snapdragon 778G ผลิตด้วยกระบวนการ 6nm ของ TSMC</p>\n<p>จีพียูเป็น Adreno 642L ประสิทธิภาพมากขึ้นกว่ารุ่นก่อน 40% (Qualcomm ไม่ได้ระบุว่าเทียบกับรุ่นไหนคาดว่าเป็น <a href=\"https://www.qualcomm.com/products/snapdragon-678-mobile-platform\">Snapdragon 678</a>) และใช้ชิปเอไอ Hexagon 770 พลังประมวลผล 12 TOPs</p>\n<p>Snapdragon 778G รองรับตัวประมวลผลภาพถ่าย (ISP) สามตัวเหมือน Snapdragon 888 และ 780G รองรับวิดีโอ 4K HDR10+ มาพร้อมโมเด็ม X53 รองรับ 5G ทั้งแบบ Sub 6GHz และ mmWave รองรับหน้าจอมือถือความละเอียดสูงสุด FHD+ อัตรารีเฟรช 144Hz รองรับ WiFi 6, WiFi 6E และ Bluetooth 5.2</p>\n<p>Snapdragon 778G เตรียมเปิดตัวในมือถือ HONOR รุ่น HONOR 50 และบนมือถือจาก iQOO, Motorola, OPPO, realme และ Xiaomi ภายในไตรมาสที่สองของปี 2021 (เดือนเมษายน-มิถุนายนนี้)</p>\n<p>ที่มา - <a href=\"https://www.qualcomm.com/products/snapdragon-778g-5g-mobile-platform\">Qualcomm</a></p>\n<p><img src=\"https://www.blognone.com/sites/default/files/externals/5f5ad8892cedf78ec89832fea8b6288b.jpg\" /></p>\n</div></div></div><div><div>Topics: </div><div><div><a href=\"/topics/qualcommm\">Qualcommm</a></div><div><a href=\"/topics/snapdragon\">Snapdragon</a></div><div><a href=\"/topics/soc\">SoC</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0ee9de85647e8257b60b7538c54d2ff4bdb302b08c06c75beddfda690a64ebe","category":"Thai"}