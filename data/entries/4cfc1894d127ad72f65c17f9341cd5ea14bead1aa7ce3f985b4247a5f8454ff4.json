{"title":"Razer เปิดตัว Anzu Smart Glasses แว่นตากึ่งหูฟังไร้สาย ฟังได้ 5 ชั่วโมง กันน้ำ IPX4 ราคา 200 ดอลลาร์","link":"https://www.blognone.com/node/121541","date":1614932540000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Razer เปิดตัว Anzu Smart Glasses ที่แม้จะชื่อ Smart Glasses แต่จริงๆ จะคล้ายคลึงกับหูฟังไร้สายมากกว่า และไม่มีการแสดงผลภาพใดๆ บนเลนส์ แต่ใช้ฟังเพลง รับโทรศัพท์ หรือสั่งการผู้ช่วยเสียงได้ วางจำหน่ายในราคา 199.99 ดอลลาร์ (ราว 6,100 บาท)</p>\n<p>Anzu ใช้ไดรเวอร์เสียงเหมือนหูฟังไร้สาย ขนาด 16 มิลลิเมตร แยกสองข้าง แต่ไม่ได้เสียบเข้าไปในหู ซึ่ง Razer ระบุว่าเสียงที่ออกมาจะได้ยินถึงแค่ผู้คนที่อยู่ใกล้ในระยะที่มือเอื้อมถึง (แต่ก็แปลว่าคงไม่เหมาะใส่ขึ้นรถไฟฟ้าหรือออกไปข้างนอกเท่าไร)</p>\n<p>ในชุดแถมกระเป๋าหนัง เลนส์ใสกันแสงสีน้ำเงิน 35% หนึ่งคู่ และเลนส์กันแดด กันยูวี 90% อีกหนึ่งคู่ ตัวลำโพงกันน้ำ IPX4 แบตเตอรี่ใช้งานได้สูงสุด 5 ชั่วโมง แสตนด์บายได้สูงสุด 2 สัปดาห์ ปิดเครื่องอัตโนมัติเมื่อพับขาแว่น แต่เวลาชาร์จต้องชาร์จทั้งขาซ้ายและขวาพร้อมกัน เชื่อมต่อด้วย Bluetooth ที่ Razer ระบุว่ามีความหน่วงแค่ 60ms</p>\n<p>ตอนนี้ Anzu Smart Glasses ยังมีจำหน่ายแค่บน <a href=\"https://www.razer.com/mobile-wearables/razer-anzu-smart-glasses/\">Razer.com</a> และร้าน Razer ในสหรัฐเท่านั้น ในบ้านเราคงต้องติดตามกันต่อไป</p>\n<p>ที่มา - <a href=\"https://www.theverge.com/2021/3/4/22314474/razer-anzu-smart-glasses-announced-pricing-features-release-date\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/1da2292fe011b352b1be756910688973.jpg\" ><img alt=\"No Description\" src=\"https://www.blognone.com/sites/default/files/externals/4fdf4f1a79f531159169707a1d91f4cc.jpg\" ><img alt=\"No Description\" src=\"https://www.blognone.com/sites/default/files/externals/6b19dcd124c53f45d39e510eddb913d7.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/razer\">Razer</a></div><div class=\"field-item odd\"><a href=\"/topics/smart-glass\">Smart Glass</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cfc1894d127ad72f65c17f9341cd5ea14bead1aa7ce3f985b4247a5f8454ff4","category":"Thai"}