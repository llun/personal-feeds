{"title":"ภาคต่อเกมสู้ซอมบี้ด้วยฟรีรั่นนิ่ง Dying Light 2 วางจำหน่าย 7 ธันวาคมนี้","link":"https://www.blognone.com/node/122908","date":1622191928000,"content":"<div><div><div><p>Dying Light เกมซอมบี้มุมมองบุคคลที่หนึ่งที่ผู้เล่นจะต้องใช้สกิล “ฟรีรันนิ่ง” หรือการวิ่งปีนป่ายสิ่งกีดขวาง เพื่อเอาตัวรอดจากฝูงซอมบี้ทีความโหดจะเพิ่มพูนขึ้นหลังพระอาทิตย์ตกดิน ประกาศวันวางจำหน่ายภาคต่อ Dying Light 2 เป็นวันที่ 7 ธันวาคมนี้ หลัง<a href=\"https://www.blognone.com/node/114237\">ประกาศเลื่อนแบบไม่มีกำหนดเมื่อเดือนมกราคมปีที่แล้ว</a></p>\n<p>ภาคนี้ระบบการต่อสู้ คราฟต์ของและอัพสกิลต่างๆ ยังคงอยู่ครบถ้วน สิ่งที่เพิ่มเติมคือผู้เล่นจะได้เลือกเข้ากับฝั่งผู้รอดชีวิตที่พยายามสร้างอารยธรรมมนุษย์ขึ้นมาใหม่ กลุ่มทหารและตำรวจรอดชีวิตที่ต้องการเข้ามาจัดระเบียบโลกหลังภัยพิบัติด้วยตนเอง หรือกลุ่มอดีตนักโทษที่ปกครองด้วยกำลัง โดยทุกการตัดสินใจจะมีผลต่อสภาพแวดล้อมและโลกของเกมในภายหลัง</p>\n<p>เกม Dying Light สร้างขึ้นโดย Techland ทีมพัฒนาเกมจากประเทศโปแลนด์ ภาคแรกวางขายเมื่อปี 2015 ได้รับคำวิจารณ์ในแง่บวกเรื่องการนำมุมมองบุคคลที่หนึ่งมาผนวกกับฟรีรั่นนิ่ง และบรรยากาศกลางวัน-กลางคืนที่ให้ความรู้สึกต่างกัน รวมถึงได้คะแนนวิจารณ์บน Metacritic ไป <a href=\"https://www.metacritic.com/game/pc/dying-light\">75 คะแนนบนเวอร์ชั่นพีซี</a> และ <a href=\"https://www.metacritic.com/game/playstation-4/dying-light\">74 คะแนนบนเวอร์ชั่น PS4</a></p>\n<p>ที่มา - <a href=\"https://kotaku.com/dying-light-2-gets-a-december-release-date-1846985593\">Kotaku</a></p>\n<p><img src=\"https://www.blognone.com/sites/default/files/externals/138b0bfe564ba5c00be2f37db910791d.jpg\" /><img src=\"https://www.blognone.com/sites/default/files/externals/96498072672ec06f8b8b4366ba065e4a.png\" /><img src=\"https://www.blognone.com/sites/default/files/externals/189ee510c0f7c04b3a88c82581a50ee0.png\" /><img src=\"https://www.blognone.com/sites/default/files/externals/6c760beec7db59c2584001cb7845913c.png\" /></p>\n</div></div></div><div><div>Topics: </div><div><div><a href=\"/topics/dying-light\">Dying Light</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13b7943aebc064933cefef99c7a3383221d36321e6fea21093ca58ccfb8d4507","category":"Thai"}