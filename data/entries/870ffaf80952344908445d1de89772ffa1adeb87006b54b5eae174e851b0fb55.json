{"title":"HarmonyOS ที่จริงแล้วคือชื่อเรียก OS สองตัวที่ไม่เกี่ยวกัน LiteOS และ Android","link":"https://www.blognone.com/node/123024","date":1622865868000,"content":"<div><div><div><p>สัปดาห์ที่ผ่านมา <a href=\"https://www.blognone.com/node/122992\">Huawei เปิดตัว HarmonyOS 2.0 พร้อมประกาศแผนอัพเดตให้สมาร์ทโฟนและแท็บเล็ตของตัวเองชุดใหญ่</a> ท่ามกลางข้อถกเถียงกันว่า <a href=\"https://www.blognone.com/node/121105\">HarmonyOS แท้จริงแล้วคือ Android หรือไม่</a></p>\n<p>เว็บไซต์ Ars Technica ตอบคำถามนี้ด้วยการอธิบายว่า แท้จริงแล้วคำว่า \"HarmonyOS\" คือระบบปฏิบัติการ 2 ตัวที่ไม่เกี่ยวข้องกันเลย</p>\n<ul>\n<li>สำหรับอุปกรณ์ IoT และนาฬิกา มันคือ<a href=\"https://www.blognone.com/node/68639\">ระบบปฏิบัติการ LiteOS ที่ Huawei ทำมาตั้งแต่ปี 2015</a> และใช้กับนาฬิกาของตัวเองมาตลอด <a href=\"https://www.blognone.com/node/118375\">ระบบปฏิบัติการตัวนี้โอเพนซอร์สในปี 2020 ภายใต้ชื่อ OpenHarmony</a></li>\n<li>สำหรับสมาร์ทโฟนและแท็บเล็ต มันคือ Android เวอร์ชันดัดแปลง โดยยังใช้เคอร์เนลลินุกซ์เหมือนเดิม</li>\n</ul>\n<p><img src=\"https://www.blognone.com/sites/default/files/externals/b2d138a3c37231af4c6c3320dbbd2d8c.jpg\" /></p>\n<p>Ars Technica บอกว่า Huawei ตั้งใจใช้แบรนด์ HarmonyOS แบรนด์เดียวทำตลาดทำให้เกิดความสับสน และหลายครั้งเราเห็นการ \"เคลม\" ฟีเจอร์ฝั่ง LiteOS ที่สุดท้ายแล้วไม่มีฟีเจอร์แบบเดียวกันบนฝั่งมือถือ เช่น <a href=\"https://www.blognone.com/node/121568\">การยืนยันว่า HarmonyOS ไม่ใช่ Android</a> ซึ่งก็ถูกต้อง หากหมาย LiteOS</p>\n<p>Ars ยังบอกว่าไม่ผิดอะไรที่เราจะนำ Android มาดัดแปลง แต่ก็ควรยอมรับอย่างตรงไปตรงมา โดยยกกรณี <a href=\"https://developer.amazon.com/docs/fire-tv/fire-os-overview.html\">Fire OS ของ Amazon</a> ที่บรรทัดแรกของหน้าเว็บก็เขียนไว้ชัดเจนว่า \"Fire OS is a fork of Android\"</p>\n<p>ที่มา - <a href=\"https://arstechnica.com/gadgets/2021/06/huaweis-harmonyos-will-rollout-to-100-android-models-over-the-next-year/\">Ars Technica</a>, ภาพจาก <a href=\"https://www.huawei.com/en/news/2021/6/huawei-launches-products-powered-by-harmonyos-2\">Huawei</a></p>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/android\">Android</a></div><div><a href=\"/topics/huawei\">Huawei</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"870ffaf80952344908445d1de89772ffa1adeb87006b54b5eae174e851b0fb55","category":"Thai"}