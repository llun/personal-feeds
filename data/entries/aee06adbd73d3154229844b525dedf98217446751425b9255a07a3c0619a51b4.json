{"title":"[WSJ] จีนร่างแผน 5 ปี เร่งเครื่องพัฒนาเทคโนโลยี เพิ่มทุนวิจัย AI, การผลิตชิป ฯลฯ","link":"https://www.blognone.com/node/121578","date":1615188379000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เศรษฐกิจจีนได้รับผลกระทบจากนโยบายการค้าของสหรัฐฯไม่น้อย ทำให้จีนต้องลุกขึ้นมาพึ่งพิงตัวเองโดยเฉพาะด้านเทคโนโลยี ล่าสุด Wall Street Journal รายงานว่ารัฐบาลจีนประชุมประจำปี ร่างแผนการใหญ่ 5 ปี ตั้งเป้าเป็นผู้นำเทคโนโลยีเพื่อพัฒนาชาติและความมั่นคงโดยรวม เตรียมสร้างแล็บและลงทุนงานวิจัย AI, ผลิตชิปเซมิคอนดักเตอร์, ควอนตัมคอมพิวติ้ง</p>\n<p>โดยในร่างพิมพ์เขียวแผนการ ระบุว่าจะเพิ่มเม็ดเงินลงทุนพัฒนาการวิจัยกว่า 7% ทุกปี ติดต่อกัน 5 ปี ไปจนถึงปี 2025 นายกรัฐมนตรีหลี่เค่อเฉียง กล่าวว่า จีนจะแก้ไขกฎระเบียบและนโยบายเพื่อสนับสนุนการไหลเวียนของเงินร่วมลงทุนในสตาร์ทอัพเกิดใหม่ ปล่อยกู้เงินง่ายขึ้น และเพิ่มสิทธิประโยชน์ทางภาษีเพื่อส่งเสริมการวิจัยและพัฒนาต่อไป</p>\n<p>นอกจากปัญหาชิปขาดตลาดซึ่งกระทบอุตสาหกรรมไอทีทั่วโลกแล้ว สหรัฐฯภายใต้รัฐบาล โจ ไบเดน ที่แม้จะไม่มีท่าทีแข็งกร้าวต่อจีนเท่าโดนัลด์ ทรัมป์ แต่ก็ยังคงแนวทางส่งเสริมการผลิตในประเทศ ทั้ง<a href=\"https://www.blognone.com/node/120806\">รถ EV</a> และ<a href=\"https://www.blognone.com/node/121383\">การผลิตชิปเซมิคอนดักเตอร์</a></p>\n<p><img alt=\"No Description\" src=\"https://www.blognone.com/sites/default/files/externals/5b045e1c34afcd29a282b1b70cc7f021.jpg\" ><br />\nถาพจาก  enriquelopezgarre from Pixabay</p>\n<p>ที่มา - <a href=\"https://www.wsj.com/articles/china-targets-ai-chips-among-seven-battlefronts-in-tech-race-with-u-s-11615135881?mod=rss_Technology\">WSJ</a>, <a href=\"https://www.engadget.com/china-five-year-plan-for-technology-225618577.html\">Engadget</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div><div class=\"field-item even\"><a href=\"/topics/semiconductor\">Semiconductor</a></div><div class=\"field-item odd\"><a href=\"/topics/quantum-computer\">Quantum Computer</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aee06adbd73d3154229844b525dedf98217446751425b9255a07a3c0619a51b4","category":"Thai"}