{"title":"ของใหม่ Death Stranding Director's Cut หุ่นยนต์ช่วยแบกของ, สะพานข้ามหน้าผา มีโหมดแข่งรถด้วย","link":"https://www.blognone.com/node/123632","date":1625796811000,"content":"<div><div><div><p>Death Stranding Director's Cut ลง PS5 ออกเทรลเลอร์ใหม่และเผยเวลาจัดจำหน่ายแล้วคือ 24 กันยายนในเทรลเลอร์ยังเผยความสามารถใหม่ๆ ในเกมหลายอย่าง</p>\n<p>ที่น่าสนใจคือ เพิ่มโหมดแข่งรถ Fragile Circuit ผู้เล่นสามารถขับรถแข่งในสนามแข่งได้ , การต่อสู้ระยะประชิด มีท่าเตะขาคู่ด้วย, อาวุธใหม่ Maser Gun ยิงปืนเลเซอร์โจมตีฝั่งตรงข้าม, mounted machine guns เป็นปืนกลขนาดใหญ่ตั้งพื้น นอกจากนี้ยังมีโหมดฝึกซ้อมเพื่อให้ใช้อาวุธได้คล่อง ยิงไม่พลาดเป้า</p>\n<p>ในด้านอุปกรณ์ส่งของ ตัวเกมเพิ่มตัวช่วยใหม่ๆ ทั้งหุ่นยนต์ช่วยแบกของ สะพานข้ามหน้าผาที่ใช้มอเตอร์ไซค์ขับผ่านได้ เครื่องส่งของตัวใหม่ที่จัดส่งของไปยังปลายทางคล้ายๆ กับการยิงหนังสติ๊ก กระดูกซัพพอร์ตติดตั้งที่ขาช่วยตัวละครเอกอย่าง Sam Porter แบกของ</p>\n<p><img src=\"https://www.blognone.com/sites/default/files/externals/f24f99a7c3a709b8a7bc10e481dc77e4.jpg\" /></p>\n<p>ที่มา - <a href=\"https://www.digitaltrends.com/gaming/death-stranding-directors-cut-release-date/\">Digital Trends</a></p>\n</div></div></div><div><div>Topics: </div><div><div><a href=\"/topics/death-stranding\">Death Stranding</a></div><div><a href=\"/topics/ps5\">PS5</a></div><div><a href=\"/topics/hideo-kojima\">Hideo Kojima</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ca8b3c3392ad187eae0296ffada812f5e3c3ea9b727531eb119eaa25acc73a2","category":"Thai"}