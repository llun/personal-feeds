{"title":"เปิดตัว Galaxy Book Pro และ Galaxy Book Pro 360 หมุนจอได้ ถือเป็นรุ่นบางเบาที่สุดในซีรีส์","link":"https://www.blognone.com/node/122414","date":1619623509000,"content":"<div><div><div><p>ซัมซุงเปิดตัวโน๊ตบุ๊กรุ่นใหม่ Galaxy Book Pro และ  Galaxy Book Pro 360 ซึ่งสามารถพับจอได้รอบ 360 องศา มีสองขนาดหน้าจอคือ 13 และ 15 นิ้ว ซัมซุงระบุว่าเป็นการออกแบบโดยใช้ DNA ของมือถือ Samsung Galaxy และออกแบบร่วมกับ Intel และ Microsoft และเน้นการทำงานร่วมกันระหว่างโน้ตบุ๊กและมือถือ</p>\n<p>Galaxy Book Pro และ  Galaxy Book Pro 360 มีขนาดบางเบา โดยตัว Galaxy Book Pro รุ่น 13 นิ้ว น้ำหนักเพียง 0.87 กิโลกรัม และบาง 11.2 มม. ทั้งสองรุ่นมาพร้อม Pro Keyboard ที่ซัมซุงระบุว่าออกแบบดันแป้นขึ้นไปติดจอมากขึ้น และให้ทัชแพดใหญ่  และปรับโครงสร้างใต้ปุ่มกดให้เป้นขากรรไกร ตอบสนองได้ไวขึ้นและเงียบกว่าเดิม</p>\n<p>Galaxy Book Pro และ  Galaxy Book Pro 360 เพิ่ม Studio Mode เพื่อให้ตอบโจทย์กับการทำงานที่ต้องใช้งานวิดีโอคอลเยอะขึ้น สามารถตั้งค่าตัดเสียงรบกวนจากรอบๆ ไมโครโฟนได้ นอกจากนี้ตัว Galaxy Book Pro 360 มาพร้อมกับ S Pen12 ที่ออกแบบให้หัวปากกาหนาขึ้น 2.5 เท่า</p>\n<p>ราคาวางขายอยู่ที่ 999.99 ดอลลาร์สำหรับ  Galaxy Book Pro  และ 1,199.99 ดอลลาร์สำหรับ Galaxy Book Pro 360 ทั้งสองรุ่นเริ่มเปิดพรีออเดอร์แล้ว และจะส่งมอบได้ในวันที่ 14 พ.ค.</p>\n<p>Galaxy Book Pro 360 มีขายสามสีคือ Mystic Navy, Mystic Silver และ Mystic Bronze</p>\n<p><img src=\"https://www.blognone.com/sites/default/files/externals/156cc8ab83fca8ce28bf5a0ccce11062.jpg\" /></p>\n<ul>\n<li>น้ำหนัก 1.04 กิโลกรัม, รุ่น 15 นิ้วหนัก 1.39 กิโลกรัม</li>\n<li>จอ Super AMOLED</li>\n<li>ซีพียู 11th Gen Intel® Core™ processors (i7/i5/i3)​</li>\n<li>ระบบปฏิบัติการ Windows 10</li>\n<li>Memory  8GB</li>\n<li>Storage 512GB</li>\n<li>แบตเตอรี่ชาร์จเร็ว 63Wh รุ่น 15 นิ้ว 68Wh</li>\n<li>พอร์ตเชื่อมต่อ Thunderbolt™ 4 (1), USB Type-C (2), 3.5pi Headphone/Mic, MicroSD, nano SIM</li>\n<li>การเชื่อมต่อ Wi-Fi 6E Ready, Wi-Fi 6 (Gig+), 802.11 ax 2×2, Bluetooth v5.1</li>\n<li>ซีพียูกราฟิก Intel® Iris® Xe graphics (i7, i5), Intel® UHD Graphics (i3)</li>\n</ul>\n<p>Galaxy Book Pro ขายสี Mystic Blue, Mystic Silver และ Mystic Pink Gold</p>\n<p><img src=\"https://www.blognone.com/sites/default/files/externals/820fa8292eb4394981e1ae68bbb233ab.png\" /></p>\n<ul>\n<li>น้ำหนัก 0.87 กิโลกรัม, รุ่น 15 นิ้วหนัก 1.15 กิโลกรัม</li>\n<li>จอ OLED</li>\n<li>ซีพียู 11th Gen Intel® Core™ processors (i7/i5/i3)​</li>\n<li>ระบบปฏิบัติการ Windows 10</li>\n<li>Memory 8GB</li>\n<li>Storage 256GB</li>\n<li>แบตเตอรี่ชาร์จเร็ว 63Wh, รุ่น 15 นิ้ว 68Wh</li>\n<li>พอร์ตเชื่อมต่อ Thunderbolt™ 4 (1), USB Type-C (1), USB 3.2 (1) 3.5pi Headphone/Mic, MicroSD, nano SIM</li>\n<li>การเชื่อมต่อ Wi-Fi 6 (Gig+), 802.11 ax 2×2, Bluetooth v5.1</li>\n<li>ซีพียูกราฟิก Intel® Iris® Xe graphics (i7, i5), Intel® UHD Graphics (i3)</li>\n</ul>\n<p>ที่มา - <a href=\"https://news.samsung.com/in/the-samsung-galaxy-book-pro-series-mobile-computing-for-the-connected-world\">ซัมซุง</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-book\">Galaxy Book</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37a53b8875a05bfe6906c748ac3e53609a85469de2bb79c62b18b1e1889a801d","category":"Thai"}