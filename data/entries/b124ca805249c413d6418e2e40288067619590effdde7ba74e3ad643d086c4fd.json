{"title":"[ข่าวลือ] Amazon สนใจซื้อสตูดิโอ MGM เจ้าของภาพยนตร์ James Bond","link":"https://www.blognone.com/node/122730","date":1621344711000,"content":"<div><div><div><p>เว็บไซต์ข่าวบันเทิง Variety รายงานว่า Amazon ยักษ์ใหญ่ของวงการอีคอมเมิร์ซ กำลังเจรจาซื้อบริษัทสื่อบันเทิง MGM เจ้าของโลโก้สิงโตที่เรารู้จักกันดี</p>\n<p>เหตุผลนั้นชัดเจนว่า Amazon ต้องการเสริมคอนเทนต์ในบริการสตรีมมิ่ง Amazon Prime Video ในตลาดสตรีมมิ่งที่กำลังแข่งขันสูง</p>\n<p>สตูดิโอ MGM หรือชื่อเต็ม Metro-Goldwyn-Mayer Pictures เป็นเจ้าของภาพยนตร์ดังๆ อย่าง James Bond, Pink Panther, Rocky, RoboCop, Stargate, The Handmaid's Tale แต่ช่วงหลังก็มีปัญหาทางการเงินอยู่เรื่อยๆ และมีข่าวว่ามองหาผู้ซื้อกิจการอยู่เช่นกัน ราคาตามข่าวบอกว่าเสนอขายที่ 9 พันล้านดอลลาร์</p>\n<p>Amazon มีสตูดิโอสร้างคอนเทนต์ของตัวเองอยู่แล้วคือ Amazon Studios ที่มีผลงานอย่างเรื่อง The Marvelous Mrs. Maisel, Man in the High Castle, Manchester by the Sea และ Jack Ryan</p>\n<p>ที่มา - <a href=\"https://variety.com/2021/digital/news/amazon-mgm-acquisition-talks-9-billion-1234975168/\">Variety</a></p>\n<p><img src=\"https://www.blognone.com/sites/default/files/externals/ec1653ebc6a5323c6714cc7364c7a7d1.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/rumor\">Rumor</a></div><div><a href=\"/topics/acquisition\">Acquisition</a></div><div><a href=\"/topics/amazon-prime-video\">Amazon Prime Video</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b124ca805249c413d6418e2e40288067619590effdde7ba74e3ad643d086c4fd","category":"Thai"}