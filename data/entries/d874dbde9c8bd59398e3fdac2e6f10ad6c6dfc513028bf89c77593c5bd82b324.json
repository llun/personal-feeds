{"title":"LINE และ Yahoo! Japan แถลงควบรวมกิจการเสร็จสมบูรณ์ เตรียมรุก 4 ธุรกิจใหม่","link":"https://www.blognone.com/node/121455","date":1614598105000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Z Holdings บริษัทโฮลดิ้งเจ้าของ Yahoo! Japan และ LINE Corporation แถลงควบรวมกิจการเสร็จสมบูรณ์แล้วในวันนี้ หลังจาก<a href=\"https://www.blognone.com/node/113813\">ประกาศดีล</a>นี้เมื่อช่วงปลายปี 2019</p>\n<p>ผลจากการควบรวมนี้ทำให้บริษัทใหม่ Z Holdings มีบริการบนอินเทอร์เน็ตมากกว่า 200 บริการ มีจำนวนผู้ใช้งานรวมมากกว่า 300 ล้านคน และขึ้นมาเป็นบริษัทอินเทอร์เน็ตรายใหญ่แห่งหนึ่งของญี่ปุ่น</p>\n<p>ธุรกิจหลักของ Yahoo! Japan และ LINE ทั้งบริการเสิร์ช, เว็บพอร์ทัล, โฆษณา และแอปแชต จะยังคงให้บริการต่อไปตามเดิม โดยเพิ่มการโฟกัสใน 4 ธุรกิจใหม่ได้แก่</p>\n<ol>\n<li>Commerce บริการธุรกิจค้าปลีก ทั้ง Social Commerce ผ่าน LINE และโซลูชันสำหรับร้านค้า</li>\n<li>Local Vertical โซลูชันสำหรับผู้ประกอบการในญี่ปุ่น เช่น ร้านอาหาร โรงแรม เพื่อเข้าสู่บริการในโลกดิจิทัลมากขึ้น</li>\n<li>Fintech เชื่อมต่อสองบริการทางการเงิน PayPay และ LINE Pay เข้าด้วยกัน</li>\n<li>Public Services เช่นบริการด้านสุขภาพ LINE Doctor</li>\n</ol>\n<p>Z Holdings เตรียมเพิ่มการลงทุนเป็น 5 แสนล้านเยนใน 5 ปี ข้างหน้า เน้นในด้าน AI เพื่อขยายบริการต่าง ๆ ออกสู่ตลาดนอกประเทศญี่ปุ่น รวมทั้งตลาดหลักของ LINE ได้แก่ ไต้หวัน ไทย และอินโดนีเซีย</p>\n<p>ที่มา: <a href=\"https://linecorp.com/en/pr/news/en/2021/3646\">LINE</a></p>\n<p><img alt=\"alt=&quot;Yahoo! Japan x LINE&quot;\" src=\"https://www.blognone.com/sites/default/files/externals/546b1b41ececbb3060b167daf4a52c39.jpg\" ></p>\n<iframe width=\"560\" height=\"315\" src=\"https://www.youtube.com/embed/ycGXHGbk74s\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p><img alt=\"alt=&quot;Z Holdings&quot;\" src=\"https://www.blognone.com/sites/default/files/externals/e1c7b7090335b64fc8e3551cde626236.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/line\">LINE</a></div><div class=\"field-item odd\"><a href=\"/topics/softbank\">SoftBank</a></div><div class=\"field-item even\"><a href=\"/topics/business-merging\">Business Merging</a></div><div class=\"field-item odd\"><a href=\"/topics/merging\">Merging</a></div><div class=\"field-item even\"><a href=\"/topics/naver\">Naver</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d874dbde9c8bd59398e3fdac2e6f10ad6c6dfc513028bf89c77593c5bd82b324","category":"Thai"}