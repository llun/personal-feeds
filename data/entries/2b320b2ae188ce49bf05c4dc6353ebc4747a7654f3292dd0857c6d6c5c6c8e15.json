{"title":"ธนาคาร Barclays ห้ามลูกค้าโอนเงินเข้า Binance แล้ว หลังรัฐบาลอังกฤษสั่งแบน","link":"https://www.blognone.com/node/123585","date":1625540296000,"content":"<div><div><div><p>ผลต่อเนื่องจาก <a href=\"https://www.blognone.com/node/123448\">รัฐบาลอังกฤษแบน Binance UK</a> คือ Barclays ธนาคารใหญ่ของอังกฤษ แบนไม่ให้ลูกค้าของธนาคารโอนเงินไปยัง Binance แล้ว</p>\n<p>Financial Times รายงานข่าวว่า Barclays แจ้งข้อมูลไปยังลูกค้าว่าขอหยุดโอนเงินไปยัง Binance ด้วยเหตุผลว่าปฏิบัติตามคำเตือนของ FCA (หน่วยงานกำกับดูแลการเงินที่แบน Binance) อย่างไรก็ตาม การถอนเงินจาก Binance กลับมายังบัญชีของลูกค้ายังทำได้อยู่</p>\n<p>ธนาคารอื่นๆ ของอังกฤษยังไม่มีท่าทีชัดเจนต่อ Binance แต่บางธนาคาร เช่น Lloyds มีนโยบายไม่ให้บัตรเครดิตจ่ายเงินคริปโตอยู่แล้ว ส่วน NatWest บอกว่าบล็อคการจ่ายเงินไปยังบริษัทคริปโตบางแห่งที่พบการฉ้อโกง แต่ก็ไม่ระบุชื่อบริษัท</p>\n<p>ที่มา - <a href=\"https://www.ft.com/content/abc04cc0-ea53-4ecb-8c1e-49c85014fa3f\">Financial Times</a>, ภาพจาก <a href=\"https://home.barclays/important-information/regulatory-information/\">Barclays</a></p>\n<p><img src=\"https://www.blognone.com/sites/default/files/externals/01943cf1d506904aa26a18d16c54931b.jpg\" /></p>\n</div></div></div><div><div>Topics: </div><div><div><a href=\"/topics/barclays\">Barclays</a></div><div><a href=\"/topics/united-kingdom\">United Kingdom</a></div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b320b2ae188ce49bf05c4dc6353ebc4747a7654f3292dd0857c6d6c5c6c8e15","category":"Thai"}