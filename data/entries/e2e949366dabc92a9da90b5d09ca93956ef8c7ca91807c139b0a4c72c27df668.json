{"title":"แนะนำ Replaced เกมแอ็กชั่นไซเบอร์พังก์ กราฟฟิกพิกเซล 2.5D ในโลกยุค 80 สุดดาร์ก","link":"https://www.blognone.com/node/123242","date":1623835138000,"content":"<div><div><div><p>Replaced เกมแอ็กชั่นแพลตฟอร์มเมอร์มุมมองด้านข้าง สไตล์ภาพพิกเซลอาร์ตย้อนยุคผนวกกับกราฟฟิกแบบ 2.5D จากทีม Sad Cat Studios เปิดตัวในงาน E3 2021 เตรียมลง Xbox One, Xbox Series X|S, PC และจะร่วมอยู่ใน Xbox Game Pass ภายในปี 2022</p>\n<p>ตัวเกมได้รับแรงบันดาลใจมาจากภาพยนตร์ เช่น Blade Runner 2049, Upgrade และ Alien โลกในเกมเป็นสไตล์ Retro-Futuristic ยุค 80 ที่แตกต่างออกไปจากยุค 80 อันสดใสในโลกจริง เนื่องจากตามประวัติศาสตร์ของเกม เหตุการณ์ทดลองนิวเคลียร์ Trinity ยุค 40 เกิดล้มเหลว ทำให้สหรัฐอเมริกากลายเป็นโลกล่มสลาย</p>\n<p>ผู้เล่นรับบทเป็น R.E.A.C.H เอไอที่ติดอยู่ในร่างมนุษย์ ในเมือง Phoenix City ที่ปกครองโดยบริษัทยักษ์ใหญ่ Phoenix Corp บริษัทเปลี่ยนแปลงอวัยวะมนุษย์ ที่หากินกับคนรวย ใช้คนจนเหมือนเป็นแหล่งอวัยวะพร้อมเปลี่ยนถ่าย และขับไล่ผู้ที่ไม่ยอมสยบใต้อำนาจไปอยู่นอกเขตกำแพงเมืองเพื่อให้เอาตัวรอดแบบตามมีตามเกิด แต่ Phoenix Corp เองก็อาจเป็นผู้ให้กำเนิด R.E.A.C.H ขึ้นมา</p>\n<p>งานอาร์ตที่เป็นเอกลักษณ์ ผนวกกับสไตล์เกมแอ็กชั่นแพลตฟอร์มเมอร์เท่ๆ และโลกยุค 80 แบบไซเบอร์พังก์ น่าจะทำให้ Replaced เป็นอีกเกมที่น่าติดตามในปีหน้า</p>\n<p>ที่มา - <a href=\"https://news.xbox.com/en-us/2021/06/13/discover-a-dark-alternative-to-the-80s-in-replaced/\">Xbox</a></p>\n<p><img src=\"https://www.blognone.com/sites/default/files/externals/c111265799432c2fd573c900bf9d5959.jpg\" /><img src=\"https://www.blognone.com/sites/default/files/externals/d879075f7e2a0408fda96fdec73e317d.jpg\" /></p>\n</div></div></div><div><div>Topics: </div><div><div><a href=\"/topics/replaced\">Replaced</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2e949366dabc92a9da90b5d09ca93956ef8c7ca91807c139b0a4c72c27df668","category":"Thai"}