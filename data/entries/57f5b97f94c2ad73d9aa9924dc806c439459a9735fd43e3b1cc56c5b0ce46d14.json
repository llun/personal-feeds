{"title":"Clubhouse เปิดทดสอบแอปเวอร์ชัน Android แล้ว","link":"https://www.blognone.com/node/122594","date":1620579219000,"content":"<div><div><div><p>Clubhouse ประกาศเริ่มทดสอบแอปเวอร์ชัน Android อย่างเป็นทางการ หลังจากที่แอปโซเชียลเน็ตเวิร์คสนทนาด้วยเสียงเป็นแอปแบบ exclusive เฉพาะ iOS มาตั้งแต่เปิดตัว ซึ่งถ้าเปิดทดสอบในช่วงนี้ ก็อาจมีโอกาสได้เห็นแอปเวอร์ชันเต็มช่วงกลางปีนี้ตาม<a href=\"https://www.blognone.com/node/121828\">ข่าวลือก่อนหน้า</a></p>\n<p>แอป Clubhouse บน Android เวอร์ชันทดสอบ ตอนนี้เปิดให้ผู้ใช้ในสหรัฐฯ​ ติดตั้งได้แล้ว โดยทาง Clubhouse จะทยอยปล่อยแอปสำหรับประเทศที่ใช้ภาษาอังกฤษเป็นหลักก่อน และจะเปิดให้ผู้ใช้ทั่วโลกทดสอบต่อไป โดยบริษัทจะเก็บฟีดแบคจากผู้ใช้งาน รวมถึงทำฟีเจอร์เพิ่มเติมให้ครบก่อนที่จะปล่อยเวอร์ชันเต็มให้ดาวน์โหลดต่อไป</p>\n<p>Clubhouse ระบุว่า เมื่อช่วงต้นปีที่ผ่านมาแพลตฟอร์มเติบโตเร็วมาก ทำให้โหลดเซิร์ฟเวอร์หนักกว่าที่คาดการณ์ไว้ ส่งผลให้มีปัญหาในการใช้งานหลายอย่าง ทีม Clubhouse จึงพักการออกฟีเจอร์ใหม่ ๆ ไว้ชั่วคราว และหันมาเน้นการแก้ปัญหาที่เกิดขึ้นเพื่อรองรับโหลดจากผู้ใช้ก่อน</p>\n<p>ดาวน์โหลด Clubhouse ได้ที่<a href=\"https://www.clubhouse.com\">ลิงก์นี้</a></p>\n<p>ที่มา - <a href=\"https://clubhouse.com/blog/welcome-android-users\">Clubhouse</a></p>\n<p><img src=\"https://www.blognone.com/sites/default/files/externals/55577b3beb8dc771e4beec0ec6e1528a.png\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/android\">Android</a></div><div><a href=\"/topics/mobile-app\">Mobile App</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57f5b97f94c2ad73d9aa9924dc806c439459a9735fd43e3b1cc56c5b0ce46d14","category":"Thai"}