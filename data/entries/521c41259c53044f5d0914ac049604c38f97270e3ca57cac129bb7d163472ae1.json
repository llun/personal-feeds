{"title":"Sony ถูกลูกค้าฟ้องแบบกลุ่ม ผูกขาดการขายเกมแบบดิจิทัลบน PlayStation","link":"https://www.blognone.com/node/122573","date":1620438099000,"content":"<div><div><div><p>คดีฟ้องผูกขาดของวงการเกมไม่ได้มีแต่ Epic vs Apple เท่านั้น บริษัทเกมรายอื่นอย่าง Valve ก็โดนด้วย กรณีล่าสุดคือ Sony ที่ถูกผู้ใช้ฟ้องแบบกลุ่ม (class-action) ข้อหาผูกขาดการขายเกมแบบดิจิทัล</p>\n<p>ก่อนที่จะมีคอมเมนต์ \"แพลตฟอร์มของตัวเองทำอะไรก็ได้\" ดังที่เจอบ่อยครั้ง ควรอ่านบริบทของเรื่องนี้ก่อน ในอดีต Sony อนุญาตให้ลูกค้าซื้อ download code จากร้านค้าปลีกอื่นๆ เช่น GameStop และ Amazon เพื่อมา redeem ในระบบของ PlayStation ได้</p>\n<p>แต่ในปี 2019 นโยบายนี้เปลี่ยนแปลง Sony บังคับให้ซื้อโค้ดจาก PlayStation Store ได้เพียงอย่างเดียว ประเด็นนี้ทำให้ลูกค้าฟ้อง Sony ด้วยข้อหาการผูกขาดขายเกมแบบดิจิทัล จึงไม่เกิดการแข่งขันในแง่ราคา ดังที่ร้านขายปลีกเกมแบบแผ่นสามารถทำได้ ในคำฟ้องประเมินว่าลูกค้าต้องจ่ายค่าเกมแบบดิจิทัลแพงขึ้นสูงสุด 175% เมื่อเทียบกับการซื้อเกมแบบแผ่น</p>\n<p><img src=\"https://www.blognone.com/sites/default/files/externals/ef55b8c329a2564939ea22b08e5aed61.png\" /></p>\n<p>ที่มา - <a href=\"https://www.polygon.com/22422741/playstation-lawsuit-sony-digital-store-monopoly-pw5\">Polygon</a>, <a href=\"https://www.gamesindustry.biz/articles/2021-05-06-sony-facing-lawsuit-over-playstation-store-exclusivity\">GamesIndustry.biz</a></p>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/antitrust\">Antitrust</a></div><div><a href=\"/topics/lawsuit\">Lawsuit</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"521c41259c53044f5d0914ac049604c38f97270e3ca57cac129bb7d163472ae1","category":"Thai"}