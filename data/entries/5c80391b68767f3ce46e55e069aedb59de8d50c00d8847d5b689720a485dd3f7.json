{"title":"ขอต้อนรับสู่ไมโครซอฟท์ลินุกซ์ WSL ออกรุ่นรองรับโปรแกรม GUI","link":"https://www.blognone.com/node/122297","date":1619056530000,"content":"<div><div><div><p>ไมโครซอฟท์ปล่อยฟีเจอร์ WSLg รองรับการรันโปรแกรม GUI ผ่านทาง WSL บนวินโดวส์ เปิดทางให้เราสามารถใช้วินโดวส์รันโปรแกรมต่างๆ ที่รองรับลินุกซ์ได้เต็มรูปแบบ</p>\n<p>WSLg รองรับทั้งระบบเสียงไมโครโฟนและลำโพง ระบบกราฟิกสามารถเร่งความเร็วด้วยชิปกราฟิกหากลินุกซ์ที่ใช้รองรับ Mesa 21.0 ขึ้นไป</p>\n<p>แนวทางของไมโครซอฟท์ในการรันโปรแกรม GUI อาศัยการสร้างลินุกซ์ดิสโทรใหม่สำหรับรันโปรแกรม GUI โดยเฉพาะ ชื่อว่า <code>WSLg System Distro</code> เมื่อผู้ใช้รันโปรแกรม GUI ตัว WSL จะรันดิสโทรนี้ขึ้นมาเอง และวินโดวส์ก็จะรัน RDP Client เข้าไปเชื่อมต่อเพื่อแสดงหน้าจอ GUI ของโปรแกรม ตัวลินุกซ์ดิสโทรเฉพาะนี้จะหยุดรันอัตโนมัติเมื่อผู้ใช้เลิกใช้ GUI</p>\n<p>ฟีเจอร์นี้เริ่มปล่อยแล้วใน Windows Insider build 21364 ขึ้นไป</p>\n<p>ที่มา - <a href=\"https://devblogs.microsoft.com/commandline/the-initial-preview-of-gui-app-support-is-now-available-for-the-windows-subsystem-for-linux-2/\">Windows Command Line Blog</a></p>\n<p><img src=\"https://www.blognone.com/sites/default/files/externals/1b90e0544d66c0bc8ec2bc4b36f1a122.png\" /></p>\n</div></div></div><div><div>Topics: </div><div><div><a href=\"/topics/wsl\">WSL</a></div><div><a href=\"/topics/microsoft\">Microsoft</a></div><div><a href=\"/topics/windows-10\">Windows 10</a></div><div><a href=\"/topics/linux\">Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c80391b68767f3ce46e55e069aedb59de8d50c00d8847d5b689720a485dd3f7","category":"Thai"}