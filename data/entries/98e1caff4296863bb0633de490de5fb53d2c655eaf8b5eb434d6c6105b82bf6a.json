{"title":"ซัมซุงขยายระยะเวลาอัพเดตแพตช์ความปลอดภัยจาก 3 เป็น 4 ปี ย้อนไปถึงสินค้าปี 2019","link":"https://www.blognone.com/node/121324","date":1614046461000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ซัมซุงประกาศขยายระยะเวลาการันตีอัพเดตแพตช์ความปลอดภัย จากเดิม 3 ปีเป็น \"อย่างน้อย\" 4 ปี นับจากวันวางขายมือถือ-แท็บเล็ตรุ่นนั้นๆ</p>\n<p>เดิมที ซัมซุงมีนโยบายอัพเดตระบบปฏิบัติการข้ามรุ่น 2 ปี และอัพเดตแพตช์ความปลอดภัย 3 ปี แต่ปีที่แล้วเพิ่งเปลี่ยนเป็น<a href=\"https://www.blognone.com/node/118010\">อัพเดตระบบปฏิบัติการอย่างน้อย 3 รุ่น</a> (ซึ่งใกล้เคียงกับอัพเดต 3 ปี เพราะ Android ออกปีละรุ่น) จึงไม่น่าแปลกใจที่ฝั่งแพตช์ความปลอดภัยจะขยายเป็น 4 ปีเพิ่มให้ด้วย</p>\n<p>นโยบายนี้มีผลกับสินค้าของซัมซุงที่ออกในปี 2019 เป็นต้นไป รวมทั้งหมด 130 รุ่นย่อย ครอบคลุมสินค้าทุกไลน์ตั้งแต่ Galaxy S, Note, Fold, A, M, Tab, XCover ที่ระบุชื่อรุ่นแบบเจาะจงมีดังนี้</p>\n<ul>\n<li><strong>Galaxy Foldable devices:</strong> Fold, Fold 5G, Z Fold2, Z Fold2 5G, Z Flip, Z Flip 5G</li>\n<li><strong>Galaxy S series:</strong> S10, S10+, S10e, S10 5G, S10 Lite, S20, S20 5G, S20+, S20+ 5G, S20 Ultra, S20 Ultra 5G, S20 FE, S20 FE 5G, S21 5G, S21+ 5G, S21 Ultra 5G</li>\n<li><strong>Galaxy Note series:</strong> Note10, Note10 5G, Note10+, Note10+ 5G, Note10 Lite, Note20, Note20 5G, Note20 Ultra, Note20 Ultra 5G</li>\n<li><strong>Galaxy A series:</strong> A10, A10e, A10s, A20, A20s, A30, A30s, A40, A50, A50s, A60, A70, A70s, A80, A90 5G, A11, A21, A21s, A31, A41, A51, A51 5G, A71, A71 5G, A02s, A12, A32 5G, A42 5G</li>\n<li><strong>Galaxy M series:</strong> M10s, M20, M30, M30s, M40, M11, M12, M21, M31, M31s, M51</li>\n<li><strong>Galaxy XCover series:</strong> XCover4s, XCover FieldPro, XCover Pro</li>\n<li><strong>Galaxy Tab series:</strong> Tab Active Pro, Tab Active3, Tab A 8 (2019), Tab A with S Pen, Tab A 8.4 (2020), Tab A7, Tab S5e, Tab S6, Tab S6 5G, Tab S6 Lite, Tab S7, Tab S7+</li>\n</ul>\n<p>การขยายระยะเวลาอัพเดตแพตช์ความปลอดภัยเป็น 4 ปี ถือว่าเยอะกว่าสินค้าตระกูล Pixel ของกูเกิลเองด้วยซ้ำ ที่ระบุว่าการันตีอัพเดตแพทช์ \"อย่างน้อย 3 ปี\" (<a href=\"https://support.google.com/pixelphone/answer/4457705?hl=en#zippy=%2Cpixel-phones\">นโยบายกูเกิลเป็นอัพเดตระบบปฏิบัติการ 3 ปี + แพตช์ 3 ปี</a>)</p>\n<p>ที่มา - <a href=\"https://news.samsung.com/global/samsung-takes-galaxy-security-to-the-next-level-by-extending-updates\">Samsung</a></p>\n<p><img alt=\"No Description\" src=\"https://www.blognone.com/sites/default/files/externals/f225c8d9853fc9802ea23caab138d925.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung-galaxy\">Samsung Galaxy</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98e1caff4296863bb0633de490de5fb53d2c655eaf8b5eb434d6c6105b82bf6a","category":"Thai"}