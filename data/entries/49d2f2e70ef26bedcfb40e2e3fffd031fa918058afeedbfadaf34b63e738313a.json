{"title":"Tencent เตรียมใช้ facial recognition จำกัดเวลาเล่นเกมของเยาวชน ตามระเบียบรัฐบาลจีน","link":"https://www.blognone.com/node/123602","date":1625641705000,"content":"<div><div><div><p>Tencent เตรียมใช้ระบบ “Midnight Patrol” เทคโนโลยีระบุตัวตนด้วยใบหน้า สำหรับตรวจสอบว่าผู้เล่นเป็นเยาวชนหรือไม่ โดยผู้เล่นทุกคนต้องสแกนใบหน้าเพื่อยืนยันตัวตนก่อนเล่นเกม และผู้เล่นที่อายุต่ำกว่า 18 ปีจะถูกล็อกเอ้าท์ออกจากเกมอัตโนมัติหากเล่นเกมในเวลา 22.00 น. ถึง 8.00 น. ตามที่รัฐบาลจีนสั่งห้าม</p>\n<p>รัฐบาลจีนเริ่มควบคุมการเล่นเกมในประเทศมากขึ้น <a href=\"https://www.blognone.com/node/105028\">ตั้งแต่ปี 2018</a> และในปี 2019 ก็<a href=\"https://www.npr.org/2019/11/06/776840260/china-introduces-restrictions-on-video-games-for-minors\">ออกกฎห้าม</a>เยาวชนอายุต่ำกว่า 18 ปี เล่นเกมช่วง 22.00 น. ถึง 8.00 น.</p>\n<p>นอกจากนี้ยังจำกัดยอดเงินสำหรับใช้จ่ายกับ microtransaction ต่อเดือนไว้ที่ 28-57 ดอลลาร์ตามช่วงอายุ รวมถึงห้ามประชาชนทุกคนเล่นเกมที่มีเนื้อหาทางเพศที่โจ่งแจ้ง, ภาพสยดสยอง, ความรุนแรง และการพนัน</p>\n<p>เบื้องต้น Tencent เตรียมนำระบบระบุตัวตนด้วยใบหน้า ในเกมกว่า 60 เกม รวมถึง Glory of Kings (RoV) และ Peace Elite (PUBG Mobile) แต่ยังไม่รวม League of Legends หลัง Tencent เข้าซื้อ Riot Games ในปี 2015 ก่อนพัฒนาเวอร์ชั่นมือถือ ออกมาเป็น <a href=\"https://www.blognone.com/node/112560\">League of Legends: Wild Rift</a> เปิดตัวในปี 2019</p>\n<p>ที่มา - <a href=\"https://www.digitaltrends.com/gaming/tencent-facial-recognition-china/\">Digital Trends</a></p>\n<p><img src=\"https://www.blognone.com/sites/default/files/externals/9b486ebfe4081d2fc69262cd4ec8b463.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/facial-recognition\">Facial Recognition</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49d2f2e70ef26bedcfb40e2e3fffd031fa918058afeedbfadaf34b63e738313a","category":"Thai"}