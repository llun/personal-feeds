{"title":"Ubisoft ยอมรับ Rainbow Six Quarantine อาจต้องเปลี่ยนชื่อ เพราะมีคำว่า Quarantine","link":"https://www.blognone.com/node/121145","date":1613010173000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Yves Guillemot ซีอีโอของ Ubisoft ตอบคำถามในงานแถลงผลประกอบการไตรมาสล่าสุด ถึงเกม Rainbow Six Quarantine ภาคใหม่ ยอมรับว่าอาจต้องเปลี่ยนชื่อเกม เพราะมีคำว่า \"Quarantine\" ที่ภาพลักษณ์อาจไม่ดีนักในยุคที่มีโรคระบาด และคนจำนวนมากต้องถูกกักตัว</p>\n<p><a href=\"https://www.blognone.com/node/110268\">Rainbow Six Quarantine เปิดตัวช่วงกลางปี 2019</a> (ก่อน COVID-19) โดยพัฒนามาจากโหมด Outbreak ในเกมภาคก่อนหน้า Rainbow Six Siege เป็นการเล่นแบบทีม 3 คน เอาตัวรอดจากมนุษย์ที่ถูกสิงโดยเชื้อปรสิตจากนอกโลก</p>\n<p>เดิมทีเกมมีกำหนดออกในปี 2020 <a href=\"https://www.blognone.com/node/119342\">แต่เลื่อนออกไปเพราะ COVID-19 (ประกาศข่าวเลื่อนพร้อม Far Cry 6)</a> โดย Guillemot ให้ข้อมูลว่าเกมจะออกภายในวันที่ 30 กันยายน 2021</p>\n<p><img src=\"https://www.blognone.com/sites/default/files/externals/2999746aecc7893d93de6990bf53c120.jpeg\" /></p>\n<iframe width=\"640\" height=\"360\" src=\"https://www.youtube.com/embed/qh6-UB7SAtM\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.ign.com/articles/ubisoft-could-rename-rainbow-six-quarantine\">IGN</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/rainbow-six\">Rainbow Six</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/ubisoft\">Ubisoft</a></div><div class=\"field-item odd\"><a href=\"/topics/covid-19\">COVID-19</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ea4420df02594be9b5e6405b86c949e99a646b2ebcc431dbd7855b53a2f6b10","category":"Thai"}