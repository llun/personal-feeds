{"title":"Disney+ มียอดผู้ใช้เกิน 100 ล้านคนทั่วโลกแล้ว หลังเปิดบริการได้เพียง 16 เดือน","link":"https://www.blognone.com/node/121617","date":1615348751000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bob Chapek ซีอีโอดิสนีย์ เปิดเผยในแถลงการณ์เมื่อวันอังคารที่ผ่านมา ว่า Disney+ บริการสตรีมมิ่งจากดิสนีย์ ปัจจุบันมีผู้ใช้งานกว่า 100 ล้านคนทั่วโลกแล้ว ทะลุเป้าหมายสมาชิก 60 ถึง 90 ล้านคนภายในปี 2024 ที่ดิสนีย์เคยตั้งไว้ได้<a href=\"https://www.blognone.com/node/121160\">ตั้งแต่เดือนกุมภาพันธ์ที่ผ่านมา</a> และทะลุ 100 ล้านคนได้ภายในเพียง 16 เดือน พร้อมกันนี้ดิสนีย์เปลี่ยนเป้าหมายใหม่เป็นการทำยอดสมาชิก 230 ถึง 240 ล้านคน ภายในปี 2024 แทน</p>\n<p>สาเหตุหลักๆ ในการเติบโตที่รวดเร็วเกินเป้าของ Disney+ น่าจะมาจากการที่คนต้องกักตัวอยู่บ้านจากการระบาดของ COVID-19 และเพราะคอนเทนต์อย่าง The Mandalorian ตามมาด้วย WandaVision รวมถึงการเป็นแหล่งใหญ่ในการดูแฟรนไชส์จาก Marvel Studios และ Star Wars นอกจากนี้ยังเป็นบริการสตรีมมิ่งที่เป็นมิตรต่อครอบครัวและมีคอนเทนต์ที่ต่อคิวรอฉายอีกเพียบ</p>\n<p>ล่าสุด Disney+ เปิดให้บริการในประเทศสิงคโปร์ไปเมื่อวันที่ 23 กุมภาพันธ์ที่ผ่านมา แต่ยังไม่เปิดให้บริการในประเทศไทย คงต้องรอติดตามกำหนดวันที่แน่นอน และราคากันต่อไป</p>\n<p>ที่มา - <a href=\"https://www.cnbc.com/2021/03/09/disney-tops-100-million-subscribers-just-16-months-after-launch.html\">CNBC</a></p>\n<p><img src=\"https://www.blognone.com/sites/default/files/externals/d1ca5bc2986e82dc90df6439f970f646.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/disney-plus\">Disney+</a></div><div class=\"field-item odd\"><a href=\"/topics/video-streaming\">Video Streaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3afbc4e4f7fd1760a77f9882113337802936e1008b32db50c31aac38e33338a3","category":"Thai"}