{"title":"เทรนด์วงการสตรีมมิ่ง เปิดแพ็กราคาถูกมีโฆษณา HBO Max ทำแพ็กเกจ 10 ดอลลาร์ แต่ดูหนังใหม่ไม่ได้","link":"https://www.blognone.com/node/122780","date":1621558840000,"content":"<div><div><div><p>เพื่อให้สามารถแข่งขันได้ในตลาดสตรีมมิ่งที่ดุเดือด HBO Max สตรีมมิ่งในเครือ WarnerMedia ประกาศแพ็กเกจราคาถูก 10 ดอลลาร์ต่อเดือน จากเดิมที่ราคาเต็ม 15 ดอลลาร์ แพ็กเกจใหม่นี้มีโฆษณา และไม่รองรับการเข้าถึงหนังที่ออกฉายใหม่ในเครือ Warner Bros. ไม่ว่าจะเป็น Those Who Wish Me Dead, The Conjuring: The Devil Made Me Do It, In the Heights, The Matrix 4</p>\n<p>อย่างไรก็ตาม ราคาแพ็กเกจ 10 ดอลลาร์ของ HBO Max ยังสูงกว่า Hulu และ Paramount+ ในแพ็กเกจไม่มีโฆษณา ซึ่งทั้งสองต่างมีแพ็กเกจราคาถูกแบบมีโฆษณาเช่นกันที่ราคา 6 ดอลลาร์ และ 5 ดอลลาร์ ตามลำดับ ถือเป็นเทรนด์ของธุรกิจสตรีมมิ่งที่ให้บริการในราคาถูกลงเพื่อให้เข้าถึงคนได้มากขึ้น และหารายได้จากโฆษณาได้ด้วย</p>\n<p>WarnerMedia ก่อนหน้านี้ประกาศชัดว่าจะนำหนังใหม่ที่ตั้งใจฉายโรง มาลง HBO Max ทั้งหมด รวมถึงพยายามสร้างกองทัพเนื้อหาให้ไล่ตามคู่แข่งรายใหญ่ทัน <a href=\"https://www.blognone.com/node/122714\">ด้วยการควบรวมเนื้อหากับ Discovery, Inc.</a></p>\n<p>แพ็กเกจ HBO Max ราคา 10 ดอลลาร์ จะเริ่มเปิดให้บริการในเดือนมิถุนายนนี้</p>\n<p><img src=\"https://www.blognone.com/sites/default/files/externals/c2eff72bbb439b811ba4dfe09851c3f7.jpg\" /></p>\n<p>ที่มา - <a href=\"https://www.techhive.com/article/3619488/hbo-max-will-offer-an-ad-supported-tier-in-june.html#tk.rss_all\">Tech Hive</a></p>\n</div></div></div><div><div>Topics: </div><div><div><a href=\"/topics/hbo-max\">HBO Max</a></div><div><a href=\"/topics/warner-bros\">Warner Bros.</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"042c6ef5ad62d73c8ab2f9dcbb744f42f43902b74daddf15fa13949590cae0e1","category":"Thai"}