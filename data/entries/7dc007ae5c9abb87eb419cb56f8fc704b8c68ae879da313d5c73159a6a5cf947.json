{"title":"กูเกิลเผยโฉม Project Starline บูธวิดีโอคอล ใช้เซนเซอร์กล้องจับความลึก เหมือนมานั่งคุยกันต่อหน้าจริงๆ","link":"https://www.blognone.com/node/122743","date":1621387502000,"content":"<div><div><div><p>ในงาน Google I/O มีการพรีวิวงานวิจัยล่าสุดคือ Project Starline ที่เหมาะสมกับยุคคนเหงาที่ต้องแยกจากกันในช่วงโรคระบาด COVID-19 เป็นการวิดีโอคอลคุยกันแบบที่เราต้องเข้าไปนั่งในบูธ และคุยกับคนจากจออีกฝั่งหนึ่งแบบสมจริงเหมือนมีคนมานั่งคุยด้วยตรงที่นั่งตรงข้าม</p>\n<p>ในการทำ Project Starline กูเกิลต้องใช้กล้องและเซนเซอร์จับท่าทาง สีหน้าและการสนทนาเพื่อให้สามารถแสดงวิดีโอได้แบบทุกมุมไม่ว่าจะมองจากมุมไหน หลังจากนั้นก็นำข้อมูลมาประกอบเป็น 3D model และถ่ายทอดสดไปยังหน้าจอที่บูธ</p>\n<p>เว็บไซต์ Wired รายงานด้วยว่าบูธที่นั่งใน Project Starline มีเซ็นเซอร์วัดความลึกที่แตกต่างกันเป็นโหลและมีจอแสดงผลขนาด 65 นิ้วเพื่อทำให้ผู้คนปรากฏในรูปแบบ 3 มิติด้วยขนาดรูปร่างจริง ให้ความรู้สึกต่างจากการวิดีโอคอลตัวต่อตัวทั่วไป</p>\n<p>Project Starline กำลังทดสอบใช้งานในสำนักงานกูเกิลบางแห่ง</p>\n<p><img src=\"https://www.blognone.com/sites/default/files/externals/09eb8723ca55a3dbecae2a0d90af09fa.png\" /></p>\n<p><img src=\"https://www.blognone.com/sites/default/files/externals/4fa10d1bbc2ed10422300c06dc6110ce.png\" /></p>\n<p><img src=\"https://www.blognone.com/sites/default/files/externals/7becbb02d75a7dfccffde39ba9a18e39.png\" /></p>\n<p>ที่มา - <a href=\"https://www.theverge.com/2021/5/18/22442336/google-project-starline-3d-video-chat-platform\">The Verge</a>, <a href=\"https://blog.google/technology/research/project-starline/\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/sensor\">Sensor</a></div><div><a href=\"/topics/3d\">3D</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7dc007ae5c9abb87eb419cb56f8fc704b8c68ae879da313d5c73159a6a5cf947","category":"Thai"}