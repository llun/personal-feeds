{"title":"OnePlus รวมฐานโค้ด OxygenOS เข้ากับ ColorOS, การันตีอัพเดต OS 3 รุ่น แพตช์ 4 ปี","link":"https://www.blognone.com/node/123556","date":1625279843000,"content":"<div><div><div><p>OnePlus ประกาศทิศทางของ OxygenOS <a href=\"https://www.blognone.com/node/123250\">หลังรวมกิจการเข้ากับ Oppo</a> ว่าหลังจากนี้ไป OxygenOS จะใช้ฐานโค้ดเดียวกับ ColorOS ของ Oppo ซึ่งผู้ใช้จะไม่รู้สึกอะไร เพราะเป็นกระบวนการเบื้องหลังทั้งหมด</p>\n<p>การรวมฐานโค้ดของ OxygenOS กับ ColorOS ทำให้ทั้งสองฝ่ายมีกำลังนักพัฒนามากขึ้น ลดความซับซ้อนของการพัฒนาลง ผลคือ OnePlus ประกาศนโยบายการอัพเดตใหม่ที่ยาวขึ้นกว่าเดิม</p>\n<ul>\n<li><strong>มือถือเรือธง</strong> จะได้อัพเดต OS สามรุ่น และอัพเดตแพตช์ความปลอดภัย 4 ปี (เริ่มจาก OnePlus 8)</li>\n<li><strong>Nord/Nord CE</strong> จะได้อัพเดต OS สองรุ่น และอัพเดตแพตช์ความปลอดภัย 3 ปี</li>\n<li><strong>Nord N Series</strong> จะได้อัพเดต OS หนึ่งรุ่น และอัพเดตแพตช์ความปลอดภัย 3 ปี</li>\n</ul>\n<p>ส่วนมือถือเรือธงของ OnePlus รุ่นที่ออกก่อน OnePlus 8 จะได้อัพเดต OS สองรุ่น และอัพเดตแพตช์ความปลอดภัย 3 ปีเท่าเดิม</p>\n<p>นโยบายใหม่ของ OnePlus จะทำให้กลุ่มเรือธงได้อัพเดตยาว <a href=\"https://www.blognone.com/node/121324\">เทียบเท่ากับนโยบายล่าสุดของซัมซุง</a> ที่ใช้อัพเดต OS สามรุ่น และแพตช์ความปลอดภัย 4 ปี (แต่ของซัมซุงรวมไปถึงรุ่นล่างๆ อย่างซีรีส์ A ด้วย)</p>\n<p><img src=\"https://forums-images.oneplus.net/attachments/1646/1646269-8a96aa3cf4d5ffee1f9704a37596c13c.png\" /></p>\n<p>ที่มา - <a href=\"https://forums.oneplus.com/threads/update-to-the-oxygenos-codebase-and-software-maintenance-schedule.1462181/\">OnePlus</a></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/oppo\">Oppo</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bac1aedf9a26d06e5069da02ee9677485d3b8ae3c1651c710064c7129d6d8e04","category":"Thai"}