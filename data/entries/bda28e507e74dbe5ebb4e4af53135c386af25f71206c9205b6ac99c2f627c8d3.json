{"title":"Google Cloud Functions บริการ Serverless ของกูเกิล รองรับภาษา PHP แล้ว","link":"https://www.blognone.com/node/122348","date":1619409094000,"content":"<div><div><div><p>Google Cloud Functions บริการ Function as a Service (FaaS) หรือบ้างก็เรียกการประมวลผลแบบ serverless ประกาศรองรับภาษา PHP แล้ว โดยจะเป็น PHP เวอร์ชัน 7.4 และยังมีสถานะเป็น public preview</p>\n<p>PHP นับเป็นภาษาที่ 7 ที่ใช้งานกับ Cloud Functions ได้ โดย<a href=\"https://www.blognone.com/node/118849\">ภาษาที่รองรับมาแล้วก่อนหน้านี้คือ Node.js, Python, Go, Java, .NET, Ruby</a></p>\n<p>การรองรับ PHP ยังทำให้ Cloud Functions เป็นบริการ serverless ตัวแรกที่รองรับภาษานี้ด้วย เพราะคู่แข่งโดยตรงทั้ง AWS Lambda และ Azure Functions ยังไม่รองรับ PHP ทั้งคู่</p>\n<p>กูเกิลยังเปิดซอร์สโค้ดส่วนนี้ออกมาในชื่อโครงการ <a href=\"https://github.com/GoogleCloudPlatform/functions-framework-php\">Functions Framework for PHP</a> ต้องรอดูกันว่าจะมีผู้ให้บริการรายอื่นนำไปใช้ด้วยหรือไม่</p>\n<p>ที่มา - <a href=\"https://cloud.google.com/blog/products/application-development/php-comes-to-cloud-functions\">Google</a></p>\n<p><img src=\"https://www.blognone.com/sites/default/files/externals/067f844308466bbde373b1447d834df3.jpg\" /></p>\n</div></div></div><div><div>Topics: </div><div><div><a href=\"/topics/google-cloud-functions\">Google Cloud Functions</a></div><div><a href=\"/topics/google-cloud\">Google Cloud</a></div><div><a href=\"/topics/php\">PHP</a></div><div><a href=\"/topics/serverless\">Serverless</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bda28e507e74dbe5ebb4e4af53135c386af25f71206c9205b6ac99c2f627c8d3","category":"Thai"}