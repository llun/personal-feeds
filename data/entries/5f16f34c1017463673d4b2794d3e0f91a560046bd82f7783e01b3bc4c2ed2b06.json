{"title":"Google Authenticator บน iOS ออกอัพเดต รองรับการยืนยันตัวตนก่อนใช้งานด้วย Face ID/Touch ID","link":"https://www.blognone.com/node/123425","date":1624695557000,"content":"<div><div><div><p>กูเกิลออกอัพเดต Google Authenticator บน iOS และ iPadOS เวอร์ชัน 3.2.0 (ห่างจาก<a href=\"https://www.blognone.com/node/119927\">เวอร์ชันก่อนหน้า</a>ครึ่งปี) โดยมีฟีเจอร์ใหม่ที่สำคัญคือรองรับการยืนยันตัวตนด้วย Touch ID หรือ Face ID ก่อนเข้าใช้งานเพื่อรับรหัสผ่าน 2FA</p>\n<p>ฟีเจอร์นี้กูเกิลเรียกว่า Privacy Screen แบบเดียวกับใน<a href=\"https://www.blognone.com/node/116200\">แอป Google Drive</a> ที่เพิ่มมากก่อนหน้านี้ นอกจากนี้ยังสามารถกำหนดว่าให้มีการยืนยันตัวตนซ้ำเมื่อเวลาผ่านไปเท่าใดได้ด้วย</p>\n<p>คุณสมบัติอื่นที่เพิ่มมาในเวอร์ชันนี้ คือรองรับการโอนย้ายข้อมูลคราวละหลาย ๆ บัญชีพร้อมกันไปยังอุปกรณ์เครื่องใหม่ และเพิ่มกล่องเสิร์ชด้านบนทำให้ไม่ต้องเสียเวลาปัดค้นหา</p>\n<p>ที่มา: <a href=\"https://9to5google.com/2021/06/23/google-authenticator-face-id/\">9to5Google</a></p>\n<p><img src=\"https://www.blognone.com/sites/default/files/externals/e657f71de390949b32d379bdf32868a4.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/authentication\">Authentication</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5f16f34c1017463673d4b2794d3e0f91a560046bd82f7783e01b3bc4c2ed2b06","category":"Thai"}