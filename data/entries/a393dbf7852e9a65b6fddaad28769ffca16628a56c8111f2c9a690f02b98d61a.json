{"title":"แบงก์ชาติร่วมกับธนาคารกลางเวียดนาม ทำ QR ชำระเงินระหว่างประเทศ ไม่ต้องแลกเงินท้องถิ่น","link":"https://www.blognone.com/node/121909","date":1616981287000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ธนาคารแห่งประเทศไทย ประกาศความร่วมมือกับ ธนาคารกลางเวียดนาม (State Bank of Viet Nam: SBV) เปิดตัวนวัตกรรมด้านการชำระเงินผ่าน QR Code ระหว่างสองประเทศ รองรับธุรกรรมที่จะเกิดขึ้นเมื่อสถานการณ์การท่องเที่ยวกลับมาสู่ภาวะปกติ</p>\n<p>ในแถลงการณ์ระบุด้วยว่า ในปี 2562 มีจำนวนนักท่องเที่ยวระหว่างเวียดนามกับไทย 1.5 ล้านคน ด้วยบริการนี้ผู้ใช้สามารถใช้มือถือชำระค่าสินค้าและบริการผ่าน QR Code ได้สะดวก</p>\n<p>ในระยะแรกธนาคารเวียดนามผู้ให้บริการชำระเงินด้วย QR Code  ได้แก่ Tien Phong Commercial Joint Stock Bank (TP Bank), The Joint Stock Commercial Bank for Investment and Development of Viet Nam (BIDV), Saigon Thuong Tin Commercial Joint Stock Bank (Sacombank) และธนาคารกรุงเทพของไทย</p>\n<p>ในระยะต่อไป ธนาคารที่จะเปิดให้บริการเพิ่มเติม ได้แก่ The Joint Stock Commercial Bank for Foreign Trade of Viet Nam (Vietcombank) ธนาคารกรุงศรีอยุธยา ธนาคารซีไอเอ็มบีไทย ธนาคารกสิกรไทย ธนาคารกรุงไทย และธนาคารไทยพาณิชย์</p>\n<p><img alt=\"No Description\" src=\"https://www.blognone.com/sites/default/files/externals/8426497321d7a71d3235f24bbbdd6cba.png\" ></p>\n<p>ที่ผ่านมาธนาคารแห่งประเทศไทยมีแนวทางขยายการรับชำระและรับจ่าย QR ระหว่างประเทศในอาเซียนมากขึ้น ก่อนนี้ก็<a href=\"https://www.blognone.com/node/113303\">เปิดตัวที่ลาวไปแล้ว</a></p>\n<p>ที่มา - <a href=\"https://www.bot.or.th/Thai/AboutBOT/Activities/Pages/JointPress_26032021.aspx\">ธนาคารแห่งประเทศไทย</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bank-thailand\">Bank of Thailand</a></div><div class=\"field-item odd\"><a href=\"/topics/qr-code\">QR Code</a></div><div class=\"field-item even\"><a href=\"/topics/vietnam\">Vietnam</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a393dbf7852e9a65b6fddaad28769ffca16628a56c8111f2c9a690f02b98d61a","category":"Thai"}