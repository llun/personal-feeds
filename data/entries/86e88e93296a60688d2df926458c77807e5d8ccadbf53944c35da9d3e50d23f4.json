{"title":"Apple สาธิตการล็อกอินแบบไม่ใช้รหัสผ่านด้วย Passkey ใน iCloud Keychain","link":"https://www.blognone.com/node/123119","date":1623371158000,"content":"<div><div><div><p>ในงาน WWDC21 แอปเปิลได้<a href=\"https://developer.apple.com/videos/play/wwdc2021/10106/\">นำเสนอ</a>รูปแบบใหม่ของการล็อกอินที่ไม่ใช้รหัสผ่าน (passwordless authentication) เรียกว่า Passkeys in iCloud Keychain โดยใช้วิธีการรับรองตัวตนแบบเดียวกับ WebAuthn สร้างกุญแจไว้ที่ iCloud Keychain</p>\n<p>ตัวอย่างที่แอปเปิลสาธิตนั้น สามารถสร้างบัญชีผู้ใช้งานใหม่หรือล็อกอินโดยยืนยันผ่าน Touch ID และ Face ID เมื่อระบุชื่อผู้ใช้งาน ทำให้เสร็จสิ้นการยืนยันตัวตนในขั้นตอนเดียว แต่ยังมีความปลอดภัยและไม่ผูกติดกับอุปกรณ์ เนื่องจากอยู่ที่ iCloud Keychain</p>\n<p>อย่างไรก็ตามวิธีการนี้ยังมีข้อจำกัดสำคัญคือรองรับเฉพาะอุปกรณ์ของแอปเปิลเท่านั้น โดยแอปเปิลที่เพิ่ง<a href=\"https://www.blognone.com/node/114614\">เข้าร่วม FIDO Alliance</a> กำลังหาแนวทางให้วิธีการนี้รองรับบนอุปกรณ์ที่ไม่ใช่ของแอปเปิลด้วย</p>\n<p>สถานะของ Passkeys in iCloud Keychain ยังอยู่ในขั้นทดสอบสำหรับนักพัฒนาบน iOS 15‌ และ ‌macOS Monterey โดยยังไม่ให้เปิดใช้งานสำหรับบัญชีทั่วไปในตอนนี้</p>\n<p>ที่มา: <a href=\"https://www.cnet.com/news/apple-says-its-new-logon-tech-is-as-easy-as-passwords-but-far-more-secure/\">CNET</a></p>\n<p><img src=\"https://www.blognone.com/sites/default/files/externals/757866e03095726e413f3b7f19b79eb9.png\" /></p>\n<p><img src=\"https://www.blognone.com/sites/default/files/externals/5e7b3b80b8d92a38acfb94c60a4cf315.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/security\">Security</a></div><div><a href=\"/topics/authentication\">Authentication</a></div><div><a href=\"/topics/icloud\">iCloud</a></div><div><a href=\"/topics/face-id\">Face ID</a></div><div><a href=\"/topics/touch-id\">Touch ID</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86e88e93296a60688d2df926458c77807e5d8ccadbf53944c35da9d3e50d23f4","category":"Thai"}