{"title":"Apple แจ้งผู้ผลิตคอนเทนต์ บริการ Podcasts Subscriptions เริ่มให้บริการ 15 มิถุนายนนี้","link":"https://www.blognone.com/node/123099","date":1623281933000,"content":"<div><div><div><p>แอปเปิลได้ส่งอีเมลแจ้งไปยังผู้ผลิตคอนเทนต์พอดคาสต์ ว่าบริการที่ให้ผู้ผลิตสามารถเก็บค่าบริการรายเดือนจากผู้ฟัง <a href=\"https://www.blognone.com/node/122269\">Apple Podcasts Subscriptions</a> จะเริ่มให้บริการได้ตั้งแต่วันที่ 15 มิถุนายน เป็นต้นไป</p>\n<p>ก่อนหน้านี้บริการ Apple Podcasts Subscriptions มีกำหนดให้บริการในเดือนพฤษภาคม แต่แอปเปิลได้<a href=\"https://www.blognone.com/node/122919\">แจ้งผู้ผลิตคอนเทนต์</a>ว่าพบปัญหาในการใช้งาน Apple Podcast Connect จึงได้ประกาศเลื่อนเปิดตัวออกไปก่อน</p>\n<p>แพลตฟอร์มพอดคาสต์เริ่มมีทิศทางเพิ่มบริการ subscription กันมากขึ้น Spotify ก็<a href=\"https://www.blognone.com/node/122382\">ประกาศฟีเจอร์นี้</a>หลังแอปเปิลเพียง 1 สัปดาห์ ส่วนผู้ผลิตคอนเทนต์รายใหญ่ในอเมริกา ก็มีแอปแยกเพื่อเก็บเงินจาก subscription มาระยะหนึ่งแล้ว</p>\n<p>ที่มา: <a href=\"https://www.theverge.com/2021/6/9/22526186/apple-podcasts-in-app-subscription-launch\">The Verge</a></p>\n<p><img src=\"https://www.blognone.com/sites/default/files/externals/164fe6dbe2373053a4f8b7411e3f9432.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/podcast\">Podcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3261de2b023fc0f48251fe1e32623d9c8808f6ce9c46dd2149c0a6a744f40059","category":"Thai"}