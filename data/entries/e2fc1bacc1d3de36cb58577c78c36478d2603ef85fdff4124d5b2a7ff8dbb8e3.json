{"title":"Lenovo รายงานผลประกอบการไตรมาส เติบโตดีที่สุดในรอบ 10 ปี","link":"https://www.blognone.com/node/122912","date":1622212291000,"content":"<div><div><div><p>Lenovo รายงานผลประกอบการของบริษัทประจำไตรมาสที่ 4 ตามปีการเงินบริษัท 2020/21 สิ้นสุดเดือนมีนาคม รายได้รวมเพิ่มขึ้น 48% จากช่วงเดียวกันในปีก่อนเป็น 15,630 ล้านดอลลาร์ และมีกำไรสุทธิ 260 ล้านดอลลาร์ เพิ่มขึ้นจากปีก่อนถึง 512%</p>\n<p>Yuanqing Yang ซีอีโอ Lenovo กล่าวว่าไตรมาสที่ผ่านมามีการเติบโตที่รวดเร็วมากที่สุดในรอบ 10 ปี ทำให้บริษัทปิดผลประกอบการประจำปี ด้วยรายได้รวมมากกว่า 60,000 ล้านดอลลาร์เป็นครั้งแรก รวมทั้งมีกำไรทำสถิติใหม่สูงสุด ซึ่งมาจากการดำเนินงานตามกลยุทธ์ทุกอย่าง เพื่อรองรับความต้องการในยุค New Normal</p>\n<p>รายได้แยกตามกลุ่มธุรกิจของ Lenovo เติบโตสูงในทุกกลุ่ม มีรายละเอียดดังนี้</p>\n<p><img src=\"https://www.blognone.com/sites/default/files/externals/34e55d7d2d7b376e5cea52d3ef5518a2.png\" /></p>\n<ul>\n<li><strong>PC and Smart Devices</strong> รายได้เพิ่มขึ้น 46% เป็น 12,436 ล้านดอลลาร์ ตลาดพีซียังครองส่วนแบ่งเป็นอันดับ 1 ส่วนแท็บเล็ตมีการเติบโตสูงสุดเทียบกับภาพรวมตลาด</li>\n<li><strong>Mobile Business Group</strong> โต 86% เป็น 1,536 ล้านดอลลาร์ สูงสุดนับตั้งแต่ซื้อกิจการ Motorola จากกลยุทธ์เน้นสินค้า 5G</li>\n<li><strong>Data Center Group</strong> รายได้เพิ่มขึ้น 32% เป็น 1,606 ล้านดอลลาร์ เฉพาะธุรกิจบริการคลาวด์เพิ่มขึ้น 73%</li>\n</ul>\n<p>ที่มา: <a href=\"https://news.lenovo.com/pressroom/press-releases/fy-2021/\">Lenovo</a></p>\n<p><img src=\"https://www.blognone.com/sites/default/files/externals/0b5be7cb4b3fe654199916cd3d4f30ac.png\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2fc1bacc1d3de36cb58577c78c36478d2603ef85fdff4124d5b2a7ff8dbb8e3","category":"Thai"}