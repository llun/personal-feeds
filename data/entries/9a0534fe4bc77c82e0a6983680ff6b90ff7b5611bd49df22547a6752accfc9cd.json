{"title":"กูเกิลย้ายระบบหลังบ้านจากออราเคิลไปยัง SAP","link":"https://www.blognone.com/node/122057","date":1617713209000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>CNBC อ้างว่าได้อ่านอีเมลภายในของ Alphabet บริษัทแม่ของกูเกิลที่ประกาศกับพนักงานว่าบริษัทกำลังย้ายระบบการเงินหลังบ้านจากออราเคิลไปยัง SAP ภายในเดือนพฤษภาคมนี้</p>\n<p>บริษัทไอทีขนาดใหญ่นั้นแม้จะเป็นคู่แข่งกันเบื้องหน้าแต่ระบบหลังบ้านก็มักซื้อสินค้าและบริการข้ามกันไปมาเป็นเรื่องปกติ แต่หากความสัมพันธ์ต่อกันมีปัญหาก็อาจจะทำให้ต้องเปลี่ยนระบบ ตัวอย่างสำคัญเช่น อเมซอนและออราเคิล ที่ AWS กลายเป็นคู่แข่งสำคัญของออราเคิล และ Larry Ellison พูดย้ำหลายครั้งว่าสุดท้ายอเมซอนก็ต้องใช้ฐานข้อมูลออราเคิลอยู่ดี จนอเมซอนพยายามย้ายฐานข้อมูลออกไปยัง AWS และ<a href=\"https://www.blognone.com/node/112558\">เมื่อทำสำเร็จก็โฆษณาใหญ่โต</a></p>\n<p>กรณีนี้กูเกิลประกาศเป็นการภายในเท่านั้น โดยไม่ได้แสดงท่าทีอื่นว่าเกิดจากความขัดแย้งระหว่างบริษัทหรือไม่</p>\n<p>ที่ผ่านมาออราเคิล<a href=\"https://www.oracle.com/assets/cloud-licensing-070579.pdf\">รับรองให้ใช้ไลเซนส์ของระบบฐานข้อมูลกับ AWS และ Azure เท่านั้น</a> โดยไม่มี Google Cloud แม้จะเป็นผู้ให้บริการายใหญ่อันดับสาม ทำให้ลูกค้าที่ต้องการรันฐานข้อมูลออราเคิลบน Google Cloud มักใช้งานกับเครื่องแบบ bare metal เท่านั้น</p>\n<p>ที่มา - <a href=\"https://www.cnbc.com/2021/04/05/google-will-stop-using-oracle-finance-software-switch-to-sap.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" ></p>\n<p>ภาพจาก <a href=\"https://www.oracle.com/jp/corporate/features/pr/larry-ellison-oracle-will-ride-two-strategic-products-into-cloud-leadership.html\">Oracle</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oracle\">Oracle</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/sap\">SAP</a></div><div class=\"field-item odd\"><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a0534fe4bc77c82e0a6983680ff6b90ff7b5611bd49df22547a6752accfc9cd","category":"Thai"}