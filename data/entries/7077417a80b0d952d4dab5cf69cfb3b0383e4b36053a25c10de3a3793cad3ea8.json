{"title":"เข็นต่อไม่ไหว Artifact การ์ดเกม Dota 2 ยุติการพัฒนาต่อ - เปิดให้เล่นฟรี","link":"https://www.blognone.com/node/121533","date":1614910702000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังจากที่ Artifact การ์ดเกมที่อิงเนื้อเรื่องจาก Dota 2 ของ Valve สร้างกระแสความฮือฮาแต่ผลตอบรับจากผู้เล่นกลับไม่เป็นไปตามหวัง จนต้องปิดการอัพเดตชั่วคราวและ<a href=\"https://www.blognone.com/node/116432\">รื้อระบบใหม่เป็น Artifact 2.0 Beta</a> ซึ่งเปิดให้ผู้เล่นได้ทดลองเล่นมาระยะนึงแล้ว แต่ท้ายที่สุด Valve ก็ดัน Artifact ต่อไปไม่ไหว ประกาศยุติการพัฒนาเกมนี้ต่อ พร้อมเปิดให้ทุกคนได้เล่นฟรี</p>\n<p>Valve ได้ให้เหตุผลถึงการตัดสินใจครั้งนี้ว่า แม้ว่าการยกเครื่องของ Artifact 2.0 Beta นั้นจะออกมาเป็นที่น่าพอใจ แต่จำนวนผู้เล่นของเกมนี้กลับไม่ถึงเป้าที่คุ้มค่าที่จะพัฒนาเกมนี้ต่อ จนต้องล้มเลิกโปรเจ็กต์นี้ไปในที่สุด</p>\n<p>Artifact และ Artifact 2.0 Beta (ที่จะถูกเปลี่ยนชื่อใหม่เป็น Artifact Foundry) จะเปิดให้เล่นได้ฟรี โดยผู้เล่นจะได้รับการ์ดทุกใบใน Artifact ฟรี และผู้เล่นที่เคยซื้อการ์ดไปแล้ว การ์ดเหล่านั้นจะถูกเปลี่ยนเป็น Collector's Edition ซึ่งสามารถซื้อขายได้ ส่วน Artifact 2.0 Beta ผู้เล่นจะได้รับการ์ดจากการเล่นเกมตามเนื้อเรื่องและการ์ดทุกใบที่อยู่ช่วงการพัฒนาก็ได้ถูกใส่เข้าไปในเกมครบทุกใบแล้ว</p>\n<p><img alt=\"alt=&quot;a&quot;\" src=\"https://www.blognone.com/sites/default/files/externals/fc8569763fa0f6dbf56e907a7358e45f.png\" ></p>\n<p>ที่มา: <a href=\"https://store.steampowered.com/news/app/583950/view/3047218819080842820\">Artifact</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/artifact\">Artifact</a></div><div class=\"field-item odd\"><a href=\"/topics/valve\">Valve</a></div><div class=\"field-item even\"><a href=\"/topics/games\">Games</a></div></div></div>","author":"geekjuggler","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7077417a80b0d952d4dab5cf69cfb3b0383e4b36053a25c10de3a3793cad3ea8","category":"Thai"}