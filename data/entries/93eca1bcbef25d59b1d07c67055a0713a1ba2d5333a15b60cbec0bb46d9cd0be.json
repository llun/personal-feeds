{"title":"Facebook ประกาศแบน Donald Trump อย่างน้อย 2 ปี, ออกนโยบายกำหนดระยะเวลาแบน","link":"https://www.blognone.com/node/123022","date":1622859949000,"content":"<div><div><div><p>เดือนที่แล้ว <a href=\"https://www.blognone.com/node/122523\">คณะกรรมการ Oversight Board ที่เป็นคนนอก ตัดสินให้ Facebook แบนบัญชีของ Donald Trump ต่อไป</a> จากกรณีโพสต์ยุยงให้เกิดความรุนแรงในการยึดรัฐสภาสหรัฐ อย่างไรก็ตาม Oversight Board เสนอว่าการแบนควรมีระยะเวลาที่ชัดเจน ไม่ใช่แบนไปเรื่อยๆ ไม่มีกำหนด</p>\n<p>วันนี้ Facebook ออกมารับลูกแนวทางของ Oversight Board โดยประกาศนโยบายกำหนดระยะเวลาแบน 4 ระดับคือ 1 เดือน, 6 เดือน, 1 ปี, 2 ปี ตามคำนวนครั้งของการทำผิดกฎ</p>\n<p>ในกรณีของ Trump นั้น Facebook บอกว่าทำผิดซ้ำมาหลายครั้งแล้ว จึงบังคับใช้โทษแบนสูงสุดนาน 2 ปี โดยเริ่มนับจากการแบนครั้งแรกในวันที่ 7 มกราคม 2021 ไปจนถึง 7 มกราคม 2023 หลังจากครบกำหนดแล้ว Facebook บอกว่าจะปรึกษาผู้เชี่ยวชาญเพื่อประเมินว่าการปลดแบนมีความเสี่ยงต่อสาธารณะหรือไม่ หากประเมินว่ายังเสี่ยงอยู่ก็จะยังแบนต่อไปอีกระยะเวลาหนึ่ง</p>\n<p>ในกรณีที่ปลดแบนแล้ว บัญชีของ Trump จะถูกบังคับด้วยกฎที่เข้มงวดขึ้น และจะมีมาตรการต่างๆ หากทำผิดซ้ำ ซึ่งรวมถึงการแบนบัญชีแบบถาวรด้วย</p>\n<p>ส่วนกรณีของ Twitter นั้น<a href=\"https://www.blognone.com/node/121142\">บริษัทยืนยันแล้วว่าเป็นการแบนถาวร</a></p>\n<p><img src=\"https://www.blognone.com/sites/default/files/externals/49c4ff16811b7de781da35a98f649c99.jpg\" /></p>\n<p><img src=\"https://www.blognone.com/sites/default/files/externals/fc37849c1287bd79160df4274859460f.png\" /></p>\n<p>ที่มา - <a href=\"https://about.fb.com/news/2021/06/facebook-response-to-oversight-board-recommendations-trump/\">Facebook</a></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/facebook\">Facebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"93eca1bcbef25d59b1d07c67055a0713a1ba2d5333a15b60cbec0bb46d9cd0be","category":"Thai"}