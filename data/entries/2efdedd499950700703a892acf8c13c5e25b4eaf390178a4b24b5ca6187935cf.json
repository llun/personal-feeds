{"title":"NVIDIA ยืนยันเอง นำ GPU รุ่นเก่า RTX 2060 และ GTX 1050 มาขายอีกครั้งผ่านพาร์ทเนอร์","link":"https://www.blognone.com/node/121174","date":1613191527000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>มีรายงานข่าวก่อนหน้านี้ว่า NVIDIA จะนำ GPU รุ่นเก่ากลับมาขายอีกครั้ง ซึ่งรวมทั้งรุ่น <a href=\"https://www.blognone.com/node/107376\">RTX 2060</a> และ <a href=\"https://www.blognone.com/node/86432\">GTX 1050</a> โดยเป็นการขายผ่านพาร์ทเนอร์ผู้ผลิตเมนบอร์ด เพื่อลดปัญหาซัพพลาย GPU ขาดตลาด</p>\n<p>PC World ได้สอบถามไปยัง NVIDIA ซึ่งได้รับการยืนยันว่าเป็นความจริง โดยตัวแทนของ NVIDIA อธิบายว่าไม่ใช่การนำกลับมาผลิตขาย เพราะสินค้ากลุ่มนี้ยังไม่ยุติการผลิต (EOL) การนำมาขายทำเพื่อรองรับความต้องการของตลาด GPU ที่สูงมากตอนนี้</p>\n<p>ปัญหาสินค้าในกลุ่มชิปที่ขาดแคลนตอนนี้ถือเป็นวาระใหญ่ ล่าสุดรัฐบาล โจ ไบเดน ก็<a href=\"https://www.blognone.com/node/121162\">เตรียมลงนาม</a>เพื่อแก้ไขปัญหานี้</p>\n<p>ปัจจุบัน GTX 1050 และ RTX 2060 ยังคงมีขายในเว็บจำหน่ายฮาร์ดแวร์ในราคาที่สูงกว่าราคาตั้งต้น และยังสามารถนำมาใช้กับงานบางประเภทได้ เช่น เกมที่ไม่ต้องการสเป็กสูง หรือการขุดเหมืองเงินคริปโตในบางประเภท</p>\n<p>ที่มา: <a href=\"https://www.pcworld.com/article/3607190/nvidia-rtx-30-graphics-card-shortages-gaming-gpu-gtx-1050-ti-geforce-rtx-2060.html\">PC World</a></p>\n<p><img alt=\"alt=&quot;NVIDIA GeForce GTX 1050&quot;\" src=\"https://www.blognone.com/sites/default/files/externals/309149a629bf3be5faefdfe12fa00bb8.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nvidia\">NVIDIA</a></div><div class=\"field-item odd\"><a href=\"/topics/geforce\">GeForce</a></div><div class=\"field-item even\"><a href=\"/topics/gpu\">GPU</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2efdedd499950700703a892acf8c13c5e25b4eaf390178a4b24b5ca6187935cf","category":"Thai"}