{"title":"AMD หยุดออกไดรเวอร์จีพียูบน Windows 7, หยุดซัพพอร์ตจีพียูยุค GCN รุ่นเก่า","link":"https://www.blognone.com/node/123331","date":1624366756000,"content":"<div><div><div><p>เราเพิ่งเห็นข่าว <a href=\"https://www.blognone.com/node/123149\">NVIDIA เลิกออกไดรเวอร์ GeForce ให้ Windows 7/8/8.1</a> เมื่อไม่กี่วันก่อน วันนี้ฝั่ง AMD ออกมาประกาศแบบเดียวกันว่า Windows 7 เข้าสถานะ legacy support เรียบร้อยแล้ว โดยไดรเวอร์รุ่นสุดท้ายที่รองรับ Windows 7 คือ Radeon Software Adrenalin 21.5.2 ที่ออกมาก่อนหน้านี้ (เวอร์ชันล่าสุดที่ออกวันนี้คือ 21.6.1 ที่มาพร้อม <a href=\"https://www.blognone.com/node/122955\">FidelityFX Super Resolution</a>)</p>\n<p>AMD ยังประกาศหยุดซัพพอร์ตจีพียูรุ่นเก่าหลายตัวไปพร้อมกัน ได้แก่จีพียูกลุ่มสถาปัตยกรรม GCN ที่เก่าหน่อยคือ</p>\n<ul>\n<li>Radeon HD 7700-7900 (Southern Islands)</li>\n<li>Radeon HD 8500-8900 (Sea Islands)</li>\n<li>Radeon R5/R7/R9 200 Series (Volcanic Islands)</li>\n<li>Radeon R5/R7/R9/Fury/Nano 300 Series (Caribbean Islands)</li>\n</ul>\n<p>รวมถึง APU กลุ่มที่ใช้จีพียู Radeon R3/R4/R5/R6/R7 ด้วย เช่น Sempron, Athlon, A-Series, Pro A-Series รายชื่อดูได้จากลิงก์ต้นทาง (ส่วน GCN ตัวท้ายๆ คือ RX 400/500 และ Vega ยังได้ไปต่อ)</p>\n<p>ที่มา - <a href=\"https://community.amd.com/t5/blogs/product-and-os-support-update-for-radeon-software-adrenalin-21-6/ba-p/477423\">AMD</a></p>\n<p><img src=\"https://www.blognone.com/sites/default/files/externals/14a9183036780a12f09705524feec192.jpg\" /></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/amd\">AMD</a></div><div><a href=\"/topics/driver\">Driver</a></div><div><a href=\"/topics/gpu\">GPU</a></div><div><a href=\"/topics/windows-7\">Windows 7</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9500c42c2d2166c5b9075b874c2eb456a19406b3e7e70210321350e8d5933271","category":"Thai"}