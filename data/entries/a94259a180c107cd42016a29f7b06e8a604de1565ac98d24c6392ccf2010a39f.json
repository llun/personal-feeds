{"title":"เกมเมอร์ต้องแย่งกับเหมืองกันต่อไป TSMC คาดชิปจะขาดแคลนถึงปี 2023","link":"https://www.blognone.com/node/122198","date":1618513421000,"content":"<div><div><div><p>วิกฤติชิปขาดตลาดกระทบหลายอุตสาหกรรม ที่ผู้อ่าน Blognone เห็นได้ชัดน่าจะเป็นชิปกราฟิกที่หาซื้อแทบไม่ได้ในช่วงหลัง ในงานแถลงข่าวกับนักวิเคราะห์ C.C. Wei ซีอีโอของ TSMC ก็คาดว่าความต้องการสินค้าจะสูงต่อไป และเขาหวังว่า TSMC จะเพิ่มกำลังผลิตให้ทันความต้องการได้ในปี 2023</p>\n<p>Wei ระบุว่าตอนนี้โรงงานของ TSMC เดินหน้าผลิตเกิน 100% ไปแล้ว แต่ก็ยังไม่เพียงพอต่อความต้องการ</p>\n<p>ก่อนหน้านี้ TSMC เคยประกาศลงทุนแสนล้านดอลลาร์เพื่อตั้งโรงงานเพิ่ม แม้จะยังไม่ระบุว่าจะตั้งโรงงานที่ใดบ้าง แต่ในการแถลงครั้งนี้ Wei ก็ระบุว่ากำลังผลิตหลักและส่วนวิจัยและพัฒนาจะยังคงอยู่ในไต้หวัน ส่วนโรงงานในสหรัฐฯ นั้นจะเริ่มก่อสร้างปีหน้า</p>\n<p>ที่มา - <a href=\"https://www.bloomberg.com/news/articles/2021-04-15/tsmc-profit-beats-as-chip-shortage-shows-no-sign-of-abating\">Bloomberg</a></p>\n<p><img src=\"https://www.blognone.com/sites/default/files/externals/c820138d56edee4c801aac506a655360.jpg\" /></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a94259a180c107cd42016a29f7b06e8a604de1565ac98d24c6392ccf2010a39f","category":"Thai"}