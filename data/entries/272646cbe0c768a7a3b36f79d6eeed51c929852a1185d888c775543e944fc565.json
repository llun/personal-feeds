{"title":"ยืนยันแล้ว Nintendo Switch OLED ใช้ซีพียูตัวเดิม-แรมเท่าเดิม, Dock ใช้ร่วมกับรุ่นเดิมได้","link":"https://www.blognone.com/node/123598","date":1625627489000,"content":"<div><div><div><p>จากข่าว <a href=\"https://www.blognone.com/node/123594\">Nintendo Switch OLED Model</a> นอกจากประเด็นขยายหน้าจอใหญ่ขึ้นเป็น 7 นิ้ว, เปลี่ยนมาใช้จอ OLED, ขยายสตอเรจเป็น 64GB แล้ว คำถามที่ทุกคนสงสัยคืออัพเกรดสเปกอื่นหรือไม่</p>\n<p>ตอนนี้มีข้อมูลยืนยันอย่างเป็นทางการแล้วว่า ทั้งหน่วยประมวลผลและหน่วยความจำของ Nintendo Switch OLED Model ยังเหมือนเดิมทุกอย่าง สมรรถนะเครื่องไม่ได้แรงขึ้นแต่อย่างใด</p>\n<p>ข้อมูลอีกอย่างที่เพิ่มมาคือ ตัว Dock สำหรับต่อออกจอทีวี สามารถใช้ร่วมกันได้ระหว่าง Switch รุ่นเก่าและรุ่น OLED ทั้งกรณีนำ Switch OLED ไปต่อกับ Dock รุ่นเก่า และกรณีนำ Switch รุ่นเก่าไปต่อกับ Dock รุ่นใหม่ (สามารถซื้อแยกเฉพาะ Dock รุ่นใหม่โดยไม่ต้องซื้อเครื่องก็ได้ แต่ยังไม่ระบุราคาว่าเท่าไร รุ่นเดิมขาย 60 ดอลลาร์)</p>\n<p>ที่มา - <a href=\"https://www.theverge.com/2021/7/6/22565118/nintendo-oled-switch-cpu-ram-bluetooth-audio-headphones-dock-no-4k\">The Verge</a>, <a href=\"https://kotaku.com/you-can-buy-the-new-nintendo-switch-oled-models-dock-se-1847239784\">Kotaku</a></p>\n<p><img src=\"https://www.blognone.com/sites/default/files/externals/34ab3a581f3aadd71790b93485a1b146.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/games\">Games</a></div><div><a href=\"/topics/nintendo\">Nintendo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"272646cbe0c768a7a3b36f79d6eeed51c929852a1185d888c775543e944fc565","category":"Thai"}