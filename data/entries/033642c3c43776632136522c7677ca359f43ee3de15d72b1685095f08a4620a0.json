{"title":"FromSoftware บอก Elden Ring ไม่มีปรับระดับความยาก แต่ระบบโอเพ่นเวิลด์จะทำให้เกมเข้าถึงได้ง่ายขึ้น","link":"https://www.blognone.com/node/123284","date":1624011517000,"content":"<div><div><div><p>Hidetaka Miyazaki ประธาน FromSoftware ให้สัมภาษณ์กับ Famitsu นิตยสารเกมชื่อดังจากญี่ปุ่น ระบุว่า Elden Ring จะมีความยากพอๆ กัน Dark Souls III แต่แมคคานิคใหม่ของเกม เช่น การลอบเร้น การอัญเชิญวิญญาณมาช่วยสู้ จะทำให้เกมง่ายขึ้น</p>\n<p>นอกจากนี้ความเป็นเกมโอเพ่นเวิลด์ของ Elden Ring จะทำให้เกมโดยรวมแตกต่างออกไป และดึงดูดผู้เล่นหน้าใหม่มากขึ้น เพราะแทนที่จะไปติดอยู่กับบอสตัวใดตัวหนึ่งเพราะสู้ไม่ผ่าน ผู้เล่นจะมีอิสระมากขึ้นในการเลี่ยงไปเส้นทางอื่นก่อน รวมถึงจะมีบอส “ตัวเลือก” ที่ไม่ต้องปราบก็สามารถเล่นจนจบได้</p>\n<p><img src=\"https://www.blognone.com/sites/default/files/externals/13b0e4f9fbf9c7aae45fbb6d4cd53a22.jpg\" /></p>\n<p>เกมตระกูล Dark Souls รวมถึง Bloodborne และ Sekiro: Shadows Die Twice ขึ้นชื่อเรื่องความยาก ที่อาจทำให้ผู้เล่นหน้าใหม่ท้อได้ หลายๆ คนอยากให้ FromSoftware เพิ่มระดับการเล่นที่ง่ายขึ้นไว้เป็นตัวเลือก แต่ผู้เล่นดั้งเดิมมองว่าถ้าทำแบบนั้นคงทำให้ตัวเกมสูญเสียเสน่ห์ และความภาคภูมิใจในการฝึกเล่นจนปราบบอสยากๆ ได้ไป</p>\n<p>ระบบโอเพ่นเวิลด์และตัวเลือกที่มากขึ้นของ Elden อาจเป็นจุดสมดุลระหว่างความยากของเกม กับการลดกำแพงให้ผู้เล่นหน้าใหม่เข้าถึงเกมจาก FromSoftware ได้ง่ายขึ้น แต่จะยากหรือง่ายเกินไปหรือไม่ คงต้องรอติดตามเมื่อ Elden Ring วางจำหน่าย วันที่ 21 มกราคม ปี 2022</p>\n<p>ที่มา - Frontline (แปลจาก Famitsu) <a href=\"https://www.frontlinejp.net/2021/06/17/elden-ring-director-interview-part-1-miyazaki-discusses-the-story-and-george-r-r-martins-involvement/\">Part 1</a>, <a href=\"https://www.frontlinejp.net/2021/06/17/elden-ring-director-interview-part-2-miyazaki-discusses-the-gameplay/\">Part 2</a></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/from-software\">FromSoftware</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"033642c3c43776632136522c7677ca359f43ee3de15d72b1685095f08a4620a0","category":"Thai"}