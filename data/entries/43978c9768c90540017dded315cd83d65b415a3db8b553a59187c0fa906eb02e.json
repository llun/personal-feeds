{"title":"อินเทลฟ้องอดีตพนักงานแอบโหลดเอกสารราคาซีพียูไปทำงานกับไมโครซอฟท์ ใช้ต่อรองซื้อซีพียูเข้าคลาวด์","link":"https://www.blognone.com/node/121081","date":1612788121000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>อินเทลฟ้อง Varun Gupta อดีตพนักงานตำแหน่ง product engineer หลังจากเขาลาออกจากอินเทลเมื่อต้นปี 2020 ไปทำงานที่ไมโครซอฟท์ด้านการวางแผนกลยุทธ์สำหรับงานคลาวด์และปัญญาประดิษฐ์</p>\n<p>คำฟ้องระบุว่าในวันทำงานวันสุดท้าย Varun ได้โหลดไฟล์ข้อมูลการค้า 3,900 ไฟล์ไปใส่ไดร์ฟ USB และหลังจากนั้นก็ได้ใช้ข้อมูลในเอกสารไปเจรจาซื้อซีพียูจากอินเทล จนทางอินเทลสงสัยและติดต่อขอให้ไมโครซอฟท์ช่วยตรวจสอบให้</p>\n<p>ทางไมโครซอฟท์ร่วมมือกับอินเทลยืนยันว่าไดร์ฟ USB ที่เคยโหลดไฟล์ออกจากคอมพิวเตอร์ของอินเทลนั้น เคยนำมาใช้งานกับ Surface ที่ไมโครซอฟท์ให้ Varun ใช้ทำงานกับไมโครซอฟท์จริง</p>\n<p>เอกสารคำฟ้องนี้ทำให้เราเห็นถึงแนวทางการจัดการข้อมูลของอินเทลที่มีการติดตามการเข้าถึงข้อมูลในบริษัทตลอดเวลา ทางอินเทลระบุว่ามีพนังงานเต็มเวลา 450 คนคอยควบคุมการเข้าถึงระบบไอที และข้อมูลภายในบริษัทก็มีชั้นความลับ เช่น Intel Top Secret และ Intel Confidential</p>\n<p>ที่มา - <a href=\"https://www.theregister.com/2021/02/08/intel_vs_varun_gupta/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/73768ba4a9dfa2e22eed77cdaee5a860.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43978c9768c90540017dded315cd83d65b415a3db8b553a59187c0fa906eb02e","category":"Thai"}