{"title":"Flutter ได้พันธมิตรเพิ่ม: Samsung Tizen, Sony Embedded Linux, Microsoft UWP","link":"https://www.blognone.com/node/122752","date":1621408157000,"content":"<div><div><div><p>กูเกิลประกาศออก Flutter 2.2 ที่งาน Google I/O 2021 ของใหม่ที่สำคัญคือเปิดใช้ sound null safety เป็นค่าดีฟอลต์สำหรับโปรเจคใหม่ ช่วยป้องกันปัญหา null reference exception และช่วยเพิ่มประสิทธิภาพตอนรันแอพด้วย (เพราะไม่ต้องตรวจ null ตอนรันไทม์แล้ว) ส่วนฟีเจอร์ใหม่อย่างอื่นเป็นเรื่องปรับปรุงประสิทธิภาพ และปรับปรุงเครื่องมือ DevTools</p>\n<p>ที่น่าสนใจกว่า Flutter เวอร์ชันใหม่คือ บริษัทใหญ่ๆ ที่เข้ามาสนับสนุน Flutter เพิ่มเติมจาก<a href=\"https://www.blognone.com/node/121511\">รอบที่แล้วที่ได้ Canonical, Toyota, Microsoft</a> อีก 2 ราย</p>\n<ul>\n<li>Samsung เข้ามาช่วยพอร์ต <a href=\"https://github.com/flutter-tizen/flutter-tizen\">Flutter ไปรันบน Tizen</a> สามารถนำแอพ Flutter ไปรันบนนาฬิกาสมาร์ทวอทช์ และสมาร์ททีวีของซัมซุงได้</li>\n<li>Sony เข้ามาช่วยพอร์ต <a href=\"https://github.com/sony/flutter-embedded-linux\">Flutter ไปรันบน Embedded Linux</a> นำแอพไปรันบนอุปกรณ์ขนาดเล็ก เช่น Raspberry Pi 4, Jetson Nano ได้</li>\n</ul>\n<p>ฝั่งไมโครซอฟท์ก็ยังมีอัพเดตความคืบหน้าคือ รองรับ Flutter แปลงเป็นแอพ UWP แล้ว สถานะยังเป็นรุ่นอัลฟ่า โดยเป็นการทำงานร่วมกันระหว่าง Flutter กับทีม Surface</p>\n<p><img src=\"https://www.blognone.com/sites/default/files/externals/db0b72ccfb4f5351be6489f16de0d113.png\" /></p>\n<p>ที่มา - <a href=\"https://medium.com/flutter/announcing-flutter-2-2-at-google-i-o-2021-92f0fcbd7ef9?source=rss----4da7dfd21a33---4\">Flutter</a></p>\n</div></div></div><div><div>Topics: </div><div><div><a href=\"/topics/flutter\">Flutter</a></div><div><a href=\"/topics/tizen\">Tizen</a></div><div><a href=\"/topics/sony\">Sony</a></div><div><a href=\"/topics/samsung\">Samsung</a></div><div><a href=\"/topics/microsoft\">Microsoft</a></div><div><a href=\"/topics/uwp\">UWP</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e2d6344ebcf8a82ea533152c99c16a6be2e8f3b3d615ddbe255abb48fc1cd06","category":"Thai"}