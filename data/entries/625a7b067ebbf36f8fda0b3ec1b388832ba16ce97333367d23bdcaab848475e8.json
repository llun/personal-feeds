{"title":"Samsung รุ่นเรือธงปี 2020 อัพเดตแพทช์ความปลอดภัยไวพอๆ กับ Pixel 5/4/4a 5G","link":"https://www.blognone.com/node/121214","date":1613450332000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Android Police ทำบทความให้คะแนนการอัพเดตแพทช์ความปลอดภัยของมือถือแอนดรอยด์รุ่นเรือธง 18 รุ่น โดยดูจากดีเลย์หลังจากที่แพทช์ออก และเดือนที่มือถือรุ่นนั้นข้ามอัพเดตไป มือถือที่ไม่ข้ามอัพเดต และมีดีเลย์น้อยที่สุดได้ 10 คะแนนเต็ม หลังจากนั้นคะแนนลดหลั่นจาก 10 ถึง 0 ซึ่ง Pixel 5/4/4a 5G ได้คะแนนเต็ม 10 เป็นลำดับแรกตามความคาดหมาย</p>\n<p>ที่น่าสนใจคือมือถือรุ่นเรือธงในปีก่อนของ Samsung อย่าง Galaxy S20, Galaxy Note 20 Ultra หรือแม้แต่ S20 FE ที่เป็นเรือธงราคาประหยัด ก็ได้คะแนนอัพเดตเต็ม 10 เท่ากับ Pixel เช่นกัน แถม Galaxy S20 ยังได้อัพเดตแพทช์ความปลอดภัยเดือนพฤษภาคมปีที่แล้ว ตั้งแต่วันที่ 29 เมษายน ก่อน Pixel 4 จะได้อัพเดตซะอีก และได้<a href=\"https://www.blognone.com/node/117195\">อัพเดตแพทช์เดือนกรกฎาคม ตั้งแต่ในเดือนมิถุนายน</a>เช่นกัน</p>\n<p>อันดับรองลงมาเป็น Sony Xperia 1 II ได้ไป 7.5 คะแนน ข้ามอัพเดตไปเพียงเดือนเดียว หลังอัพเดตเป็นแอนดรอยด์ 11 ในเดือนมกราคมที่ผ่านมา แต่ใช้แพทช์ความปลอดภัยของเดือนธันวาคม ส่วนดีเลย์การอัพเดตเฉลี่ย อยู่ที่ 17 วัน</p>\n<p>OnePlus 7 Pro และ 7T Pro และ ROG Phone 2 รั้งสามอันดับสุดท้าย OnePlus ได้ 2.5 คะแนนทั้งสองรุ่น 7 Pro ข้ามการอัพเดตไปแล้ว 9 เดือน ดีเลย์เฉลี่ย 29 วัน 7T Pro ข้ามไป 7 เดือน ดีเลย์เฉลี่ย 33 วัน ส่วน ROG Phone 2 ได้ 0 คะแนน ข้ามอัพเดตไปแล้วกว่า 10 เดือน และดีเลย์ถึง 44 วัน</p>\n<p>ที่มา - <a href=\"https://www.androidpolice.com/2021/02/15/android-phone-security-update-tracker/\">Android Police</a></p>\n<p><img src=\"https://www.blognone.com/sites/default/files/externals/f852a07a2668be125bf0e192e8d383e0.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/security-patch\">Security Patch</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/galaxy-s20\">Galaxy S20</a></div><div class=\"field-item even\"><a href=\"/topics/google-pixel-4\">Google Pixel 4</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"625a7b067ebbf36f8fda0b3ec1b388832ba16ce97333367d23bdcaab848475e8","category":"Thai"}