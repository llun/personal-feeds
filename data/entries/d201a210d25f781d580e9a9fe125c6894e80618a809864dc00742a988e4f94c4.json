{"title":"บล็อกของทรัมป์ปิดตัวลงแล้ว เพื่อเตรียมพร้อมกลับมาในรูปแบบโซเชียลมีเดียเร็ว ๆ นี้","link":"https://www.blognone.com/node/122990","date":1622682775000,"content":"<div><div><div><p>ก่อนหน้านี้<a href=\"https://www.blognone.com/node/122506\">ทรัมป์ได้เปิดเว็บบล็อกของเขาเอง</a>ในชื่อ From the Desk of Donald J. Trump ซึ่งล่าสุดบล็อกของเขาได้ปิดตัวลงแล้วหลังจากเปิดตัวได้ราว 1 เดือน</p>\n<p>Jason Miller ผู้ช่วยอาวุโสของทรัมป์ยืนยันเรื่องนี้กับ CNBC ว่าบล็อกของทรัมป์ได้ปิดตัวลงไปแล้วจริง และจะไม่กลับมาอีก พร้อมเผยว่านี่เป็นเพียงส่วนหนึ่งของสิ่งที่กำลังพัฒนาอยู่ (Miller ใช้คำว่า broader effort) แต่เขายังไม่ให้ข้อมูลเกี่ยวกับสิ่งที่กำลังทำอยู่นี้มากนัก ซึ่งต่อมามีนักข่าวคนหนึ่งถามเขาทางทวิตเตอร์ว่าเป็นสัญญาณว่าเขาได้เข้าร่วมแพลตฟอร์มโซเชียลมีเดียอื่นแล้วใช่หรือไม่ Miller ก็ตอบยืนยันว่าใช่และให้รอติดตามต่อไป</p>\n<p>สำหรับทรัมป์เองถูกแบนจากโซเชียลมีเดียกระแสหลักอย่าง Facebook และ Twitter ตั้งแต่ช่วงต้นปีที่ผ่านมาตั้งแต่เกิดเหตุการณ์สะเทือนขวัญที่ US Capitol ซึ่งทรัมป์และผู้สนับสนุนของเขากล่าวหาโซเชียลมีเดียว่ามีความลำเอียงและเลือกเซนเซอร์ฝ่ายอนุรักษ์นิยม ทำให้ทรัมป์ต้องพยายามหาพื้นที่สื่อให้ตัวเอง ซึ่งบล็อกนี้ก็ยังไม่ประสบความสำเร็จมากนักเมื่อเทียบกับสมัยที่ยังมีพื้นที่บนแพลตฟอร์มหลัก</p>\n<p>ที่มา - <a href=\"https://www.engadget.com/donald-trump-blog-platform-shuts-down-145838346.html\">Engadget</a>, <a href=\"https://www.cnbc.com/2021/06/02/trump-blog-page-shuts-down-for-good.html\">CNBC</a></p>\n<p><img src=\"https://www.blognone.com/sites/default/files/externals/e957b87131012c48d667dd668f343a80.jpg\" /><br />\nภาพ <a href=\"https://www.flickr.com/photos/gageskidmore/32758233090\">Gage Skidmore/Flickr</a> (CC BY-SA 2.0)</p>\n<blockquote><p>Yes, actually, it is. Stay tuned! <a href=\"https://t.co/USKGvVXe2f\">https://t.co/USKGvVXe2f</a></p>\n<p>— Jason Miller (@JasonMillerinDC) <a href=\"https://twitter.com/JasonMillerinDC/status/1400107239394906114?ref_src=twsrc%5Etfw\">June 2, 2021</a></p></blockquote>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d201a210d25f781d580e9a9fe125c6894e80618a809864dc00742a988e4f94c4","category":"Thai"}