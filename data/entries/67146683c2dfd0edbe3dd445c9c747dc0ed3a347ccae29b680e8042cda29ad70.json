{"title":"ญี่ปุ่นเซ็นสัญญาซื้อวัคซีน Pfizer เพิ่ม 50 ล้านโดส คาดได้ของเดือนกันยายนนี้","link":"https://www.blognone.com/node/122285","date":1618984778000,"content":"<div><div><div><p>หนังสือพิมพ์ The Japan Times อ้างแหล่งข่าวในรัฐบาลญี่ปุ่นระบุว่า Pfizer ตกลงส่งมอบวัคซีนเพิ่มเติมอีก 50 ล้านโดสให้กับญี่ปุ่นภายในเดือนกันยายนนี้ หลังนายกรัฐมนตรี Yoshihide Suga ต่อสายตรงเจรจากับซีอีโอ Pfizer โดยตรง</p>\n<p>หากสัญญานี้สำเร็จจริง ญี่ปุ่นก็จะซื้อวัคซีน Pfizer ถึง 194 ล้านโดส โดยที่ผ่านมารัฐบาลญี่ปุ่นสั่งซื้อวัคซีนจาก Pfizer มาแล้วสองรอบ รอบแรกปีที่แล้ว 120 ล้านโดสและรอบสองเมื่อต้นปี 24 ล้านโดส</p>\n<p>แม้จำนวนตัวเลขโดสที่รัฐบาลสั่งซื้อจะมาก แต่จำนวนโดสนี้ต้องใช้เข็ม low dead space สำหรับดึงวัคซีนซึ่งอาจหาเข็มพิเศษนี้ได้ไม่เพียงพอ <a href=\"https://www.blognone.com/node/121149\">ก่อนหน้านี้รัฐบาลญี่ปุ่นยืนยันว่าแม้จะหาเข็มไม่ได้แต่ก็จะใช้เข็มธรรมดาฉีดต่อไป</a></p>\n<p>ญี่ปุ่นสั่งซื้อวัคซีนจากทั้ง Pfizer, AstraZeneca, และ Moderna แม้ช่วงหลังจะเน้นสั่งซื้อวัคซีนเพิ่มเติมจาก Pfizer เป็นหลัก</p>\n<p>ที่มา - <a href=\"https://www.japantimes.co.jp/news/2021/04/21/national/suga-japan-pfizer-vaccine/\">Japan Times</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /><br />\nภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p>\n</div></div></div><div><div>Topics: </div><div><div><a href=\"/topics/japan\">Japan</a></div><div><a href=\"/topics/pfizer\">Pfizer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67146683c2dfd0edbe3dd445c9c747dc0ed3a347ccae29b680e8042cda29ad70","category":"Thai"}