{"title":"อินเทลเปิดตัว IPU ชิปประมวลผลเครือข่าย ใช้ FPGA ช่วยเร่งความเร็ว แบ่งเบาภาระซีพียู","link":"https://www.blognone.com/node/123219","date":1623771201000,"content":"<div><div><div><p>อินเทลเปิดตัวหน่วยประมวลผลแบบใหม่ที่เรียกว่า infrastructure processing unit (IPU) สำหรับศูนย์ข้อมูล มันมีหน้าที่ประมวลผลด้านการสื่อสาร ดึงงานด้านนี้ออกมาจากซีพียู</p>\n<p>ในสายงานเครือข่ายมีหน่วยประมวลผล SmartNIC อยู่แล้ว สิ่งที่อินเทลเพิ่มเข้ามาคือการผนวกชิปที่โปรแกรมได้อย่าง FPGA และตัวช่วยเร่งการประมวลผล (infrastructure acceleration) ที่ออกแบบตามโหลดงานยุคใหม่ เช่น storage virtualization, network virtualization, security</p>\n<p>ผลดีของการใช้ IPU คือลดโหลดของซีพียูลง เพราะลดงานด้านสตอเรจและเครือข่ายมาไว้ที่ IPU, ประสิทธิภาพการประมวลผลดีขึ้นเพราะชุดคำสั่งออกแบบมาเฉพาะ, ระบบโดยรวมปลอดภัยและเสถียรขึ้น</p>\n<p>อินเทลระบุว่าใช้งาน IPU แบบ FPGA กับผู้ให้บริการคลาวด์บางรายมาระยะหนึ่งแล้ว (ที่ระบุชื่อคือ Azure) และกำลังทดสอบ IPU เวอร์ชัน ASIC อยู่ด้วยเช่นกัน</p>\n<p><img src=\"https://www.blognone.com/sites/default/files/externals/6be640011d50e271029d8255a4c547f1.png\" /></p>\n<p><img src=\"https://www.blognone.com/sites/default/files/externals/ea92e8e0ba20e5838125e13b914b045c.png\" /></p>\n<p>ที่มา - <a href=\"https://www.intel.com/content/www/us/en/newsroom/news/infrastructure-processing-unit-data-center.html#gs.3eud01\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/processor\">Processor</a></div><div><a href=\"/topics/fpga\">FPGA</a></div><div><a href=\"/topics/datacenter\">Datacenter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb91e872e0e2cdab103df589ad7458cd0d39ce3370203da039beff9736ad5c3e","category":"Thai"}