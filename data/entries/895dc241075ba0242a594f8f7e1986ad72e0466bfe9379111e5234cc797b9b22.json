{"title":"News Corp บริษัทกลุ่มสื่อ ดีลกับกูเกิลทำข่าวลง Google News Showcase แชร์รายได้ร่วมกัน","link":"https://www.blognone.com/node/121246","date":1613610451000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>News Corp บริษัทกลุ่มสื่อที่เป็นเจ้าของสำนักข่าวใหญ่ในหลายประเทศทั้งออสเตรเลีย สหรัฐฯ อังกฤษ แถลงการณ์ว่าได้ทำข้อตกลงเรื่องเนื้อหาข่าวกับกูเกิลเป็นระยะเวลา 3 ปี ในการนำเสนอเนื้อหาข่าวแบบพรีเมี่ยมลง Google News Showcase</p>\n<p>ตัวอย่างสื่อในเครือ News Corp คือ The Wall Street Journal, Barron’s, MarketWatch, New York Post ในอังกฤษ, The Times, The Sunday Times, The Sun, The Australian, news.com.au, Sky News เป็นต้น</p>\n<p>ทาง News Corp เปิดเผยด้วยว่า ส่วนหนึ่งของข้อตกลงระยะเวลา 3 ปีนี้ ยังรวมถึงการร่วมกับกูเกิลในการพัฒนาแพลตฟอร์ม subscription และแชร์รายได้โฆษณาร่วมกัน การฝึกอบรมนักข่าวในการทำข่าวรูปแบบเสียงและวิดีโอ</p>\n<p><img alt=\"No Description\" src=\"https://www.blognone.com/sites/default/files/externals/0c28fc1035588c092e695ba1056c9e2d.png\" ></p>\n<p>Don Harrison ประธานฝ่ายพันธมิตรระดับโลกของกูเกิลกล่าวว่า ข้อตกลงกับ News Corp ครอบคลุมผลิตภัณฑ์ที่หลากหลาย เช่น News Showcase, YouTube, Web Stories, Audio และเทคโนโลยีโฆษณา ซึ่งจนถึงตอนนี้ News Showcase ความร่วมมือกับสิ่งพิมพ์มากกว่า 500 รายการทั่วโลกแล้วและหวังว่าจะเพิ่มขึ้น</p>\n<p>การทำข้อตกลงของกูเกิลถือเป็นความพยายามที่จะผ่อนปรนและปรับตัวเข้ากับกฎใหม่  News Media Bargaining Code ของออสเตรเลีย บังคับแพลตฟอร์มออนไลน์จ่ายเงินให้สำนักข่าว และเป็นหมุดหมายสำคัญของวงการสื่อที่จะมีรายได้เพิ่มหลังเม็ดเงินโฆษณาออนไลน์ไหลไปอยู่ที่กูเกิลและเฟซบุ๊ก</p>\n<p>ที่มา - <a href=\"https://newscorp.com/2021/02/17/news-corp-and-google-agree-to-global-partnership-on-news/\">News Corp</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"895dc241075ba0242a594f8f7e1986ad72e0466bfe9379111e5234cc797b9b22","category":"Thai"}