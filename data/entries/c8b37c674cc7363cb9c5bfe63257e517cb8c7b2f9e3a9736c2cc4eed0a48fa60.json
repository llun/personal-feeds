{"title":"ได้เวลาฝึกโกหกกันอีกครั้ง Among Us แจกฟรีบน Epic Games Store","link":"https://www.blognone.com/node/122900","date":1622174819000,"content":"<div><div><div><p>แม้ Among Us จะเปิดให้ดาวน์โหลดได้ฟรีบน iOS และ Android แต่บนพีซีราคายังอยู่ที่ราว 99 บาทมาสักพัก แม้จะได้สกินแถมมากกว่าบนมือถือ วันนี้ Epic Games Store นำตัวเกมราคา 99 บาทมาเป็นเกมแจกฟรีประจำสัปดาห์แล้ว หากมีบัญชี Epic Games แล้ว สามารถกดรับได้ทันทีที่<a href=\"https://www.epicgames.com/store/en-US/p/among-us\">ลิงก์นี้</a> จนถึง วันที่ 6 มิถุนายนนี้</p>\n<p>Among Us เป็นเกมที่จะให้ผู้เล่นเล่นเป็นนักบินอวกาศหลากสี ที่ต้องทำภารกิจให้ครบเพื่อผ่านฉาก แต่หนึ่งในนั้นจะเป็นเอเลี่ยนหรือสัตว์ประหลาดปลอมตัวมา มีหน้าที่ต้องแอบฆ่าเพื่อนในเกมให้หมด ทุกคนจะมีปุ่มให้กดเพื่อประชุมโหวต เตะคนที่สงสัยว่าเป็นเอเลี่ยนได้ และผู้เล่นจะคุยกันได้เฉพาะแค่ตอนประชุม ทำให้การฆ่า และทำภารกิจในฉากต้องทำอย่างแนบเนียน</p>\n<p>แม้ในช่วงหลังผู้เล่นจะเริ่มลดลง แต่ผู้พัฒนาก็ยังซัพพอร์ตเกมนี้อย่างต่อเนื่อง โดย<a href=\"https://www.blognone.com/node/122004\">เพิ่งอัพเดตแผนที่เรือเหาะไปเมื่อเดือนเมษายนที่ผ่านมา</a> และมีแผน<a href=\"https://www.blognone.com/node/122447\">พอร์ตเกมนี้ลง PS4/PS5 ภายในปีนี้</a></p>\n<p>ที่มา - <a href=\"https://www.epicgames.com/store/en-US/p/among-us\">Epic Games Store</a></p>\n<p><img src=\"https://www.blognone.com/sites/default/files/externals/c2da895422959024f273fdab935bf846.png\" /></p>\n</div></div></div><div><div>Topics: </div><div><div><a href=\"/topics/among-us\">Among Us</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8b37c674cc7363cb9c5bfe63257e517cb8c7b2f9e3a9736c2cc4eed0a48fa60","category":"Thai"}