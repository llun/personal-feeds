{"title":"สิงคโปร์อนุมัติเครื่องตรวจ COVID-19 ทางลมหายใจ รู้ผลในหนึ่งนาที ไม่ต้องใช้เจ้าหน้าที่ฝึกเฉพาะ","link":"https://www.blognone.com/node/122827","date":1621847124000,"content":"<div><div><div><p>กรมวิทยาศาสตร์การแพทย์ (Health Sciences Authority - HSA) ของสิงคโปร์ประกาศรับรอง BreFence Go COVID-19 Breath Test System เครื่องตรวจ COVID-19 จากบริษัท Breathonix สตาร์ตอัพด้านสุขภาพในสิงคโปร์เอง และเป็นเครื่องตรวจแรกในหมวด \"อื่นๆ\" ที่สิงคโปร์รับรองให้ใช้งานได้ หลังจากก่อนหน้านี้ชุดตรวจมีเฉพาะในหมวด PCR, Antigen, และ Antibody เท่านั้น</p>\n<p>BreFence Go <a href=\"https://www.hsa.gov.sg/docs/default-source/hprg-mdb/breathonix_brefence-go-covid-19-breath-test-system_provisional-authorisation-for-covid-19-tests_19052021.pdf\">ตรวจลมหายใจเพื่อหาสารประกอบที่เกิดขึ้นในร่างกายผู้ติด COVID-19</a> (volatile organic compounds - VOCs) ที่หลุดมาพร้อมกับลมหายใจ แล้วพยายามวัดว่ามีสารประกอบเหล่านี้มากเพียงใด จุดเด่นของระบบนี้คือผู้เข้าตรวจสามารถรู้ผลภายในหนึ่งนาทีหลังตรวจ</p>\n<p>สำหรับความแม่นยำของเครื่อง BreFence Go ในมุม sensitivity (จำนวนผู้ที่เครื่องระบุว่าติดเทียบกับผู้ที่ติดทั้งหมด) อยู่ที่ 85.% ในมุม specificity (จำนวนผู้ที่เครื่องระบุว่าไม่ติดเทียบกับผู้ไม่ติดทั้งหมด) อยู่ที่ 97% ระหว่างนี้ทาง Breathonix ยังอยู่ระหว่างการพัฒนาปัญญาประดิษฐ์เพื่อให้ผลแม่นยำขึ้น</p>\n<p>ที่มา - <a href=\"https://breathonix.com/covid-19/\">Breathonix </a></p>\n<p><img src=\"https://www.blognone.com/sites/default/files/externals/0712535c63c97563b071e2bfc7f2eb08.jpg\" /></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b9dbd4c5a9e21291f2e33a239fabe07b0c21e5963da47ab68be10b0d2fb985f","category":"Thai"}