{"title":"ไมโครซอฟท์ออกบริการ Scheduler หาเวลาว่างตรงกัน มานัดประชุมให้อัตโนมัติ","link":"https://www.blognone.com/node/123089","date":1623211413000,"content":"<div><div><div><p>ไมโครซอฟท์เปิดตัวบริการใหม่ Scheduler ช่วยดูตารางนัดของคนในองค์กร แล้วหาเวลาว่างที่ตรงกันมาจัดสล็อตประชุม</p>\n<p>ไมโครซอฟท์บอกว่าพนักงานองค์กรเสียเวลากับการนัดประชุมเฉลี่ย 6-29 นาที กว่าจะหาเวลาที่เหมาะสมมานัดประชุมกันได้ จึงพัฒนาซอฟต์แวร์ Scheduler มาเพื่อแก้ปัญหานี้</p>\n<p>ตัว Scheduler เป็นบริการฝั่ง backend แต่ก็สามารถเชื่อมต่อกับ Cortana <a href=\"https://www.blognone.com/node/116615\">ที่ปัจจุบันกลายมาเป็นบริการฝั่งองค์กร</a> เพื่อทำงานเป็น frontend ให้ช่วยหาตารางประชุมได้ง่ายขึ้น เพียงแค่พูดว่า</p>\n<ul>\n<li>“Cortana, please find a time to meet next week” หรือ</li>\n<li>“Cortana, please find us 45 minutes in the last week of the month in the morning for Pacific time and make it a Teams meeting.”</li>\n</ul>\n<p>จากนั้น Cortana จะส่งอีเมลไปถามผู้เข้าร่วมประชุมคนอื่นๆ และมีปุ่มกดยืนยันเวลาที่ต้องการให้เสร็จสรรพ สามารถใช้นัดประชุมคนที่อยู่นอกองค์กรได้ด้วย</p>\n<p>Scheduler เป็นบริการในเครือ Microsoft 365 แต่ไม่ฟรี คิดค่าใช้จ่ายเพิ่ม 10 ดอลลาร์ต่อคนต่อเดือน</p>\n<p><img src=\"https://www.blognone.com/sites/default/files/externals/fbeee35d0fcbbe527ceace12bb859880.jpg\" /></p>\n<p>ที่มา - <a href=\"https://techcommunity.microsoft.com/t5/outlook-blog/scheduler-a-new-microsoft-365-service-makes-scheduling-meetings/ba-p/2414794\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/microsoft-365\">Microsoft 365</a></div><div><a href=\"/topics/cortana\">Cortana</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6be25c3af51eb8a120be203708e09e096ab0cd89f42e4e0c65d8d46c763958dc","category":"Thai"}