{"title":"เปลี่ยนรหัสผ่านแบบไม่ต้องเข้าเว็บต้นทาง Chrome ใช้ AI เข้าเว็บเปลี่ยนแทนมนุษย์","link":"https://www.blognone.com/node/122753","date":1621410244000,"content":"<div><div><div><p>Chrome มี<a href=\"https://www.blognone.com/node/111388\">ฟีเจอร์ Password Manager คอยแจ้งเตือนเมื่อพบรหัสผ่านรั่ว</a> มาได้สักพักใหญ่ๆ แล้ว ปัญหาที่ตามมาคือการเข้าเว็บไซต์นั้นๆ เพื่อเปลี่ยนรหัสผ่านมีความยุ่งยาก ต้องมีกระบวนการหลายขั้นตอน</p>\n<p>ล่าสุดในงาน Google I/O กูเกิลประกาศว่า Chrome สามารถเข้าไปเปลี่ยนรหัสผ่านในเว็บไซต์แทนเราได้แล้ว ผู้ใช้เพียงแค่กดปุ่ม Change Password ใน Chrome แล้วกรอกรหัสผ่านใหม่ที่ต้องการ เป็นอันเสร็จสิ้น</p>\n<p>เบื้องหลังการทำงานนี้มาจาก AI คือ Google Duplex for Web ที่เคยโชว์ในงาน I/O ปีก่อนๆ สามารถเรียนรู้หน้าเว็บแล้วเข้าไปซื้อตั๋วหนังให้เราได้อัตโนมัติ กูเกิลบอกว่าได้พัฒนา Duplex for Web ให้รู้จักเว็บไซต์มากขึ้น จึงสามารถเข้าหน้าเว็บ เลื่อนหน้าเว็บ กรอกฟอร์มแทนมนุษย์ได้</p>\n<p>ฟีเจอร์เปลี่ยนรหัสผ่านให้อัตโนมัติ ยังใช้ได้กับเว็บไซต์ที่ Duplex for Web รองรับเท่านั้น (ไม่มีรายชื่อบอก) และเริ่มเปิดให้ใช้งานแล้วบน Chrome for Android เฉพาะในสหรัฐเพียงประเทศเดียว</p>\n<p><img src=\"https://www.blognone.com/sites/default/files/externals/628b202fcb77dd00e472f438032dd851.png\" /></p>\n<p>ที่มา - <a href=\"https://blog.google/products/chrome/automated-password-changes/\">Google</a></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/password-manager\">Password Manager</a></div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2d0e2061d36eaf0a74c12636d11ec98f7f40df405c05416d6341d3daf0110a78","category":"Thai"}