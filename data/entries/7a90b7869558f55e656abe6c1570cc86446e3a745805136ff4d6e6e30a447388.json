{"title":"WhatsApp จะปิดกั้นการโทรเข้าโทรออก หากผู้ใช้ยังไม่กดยอมรับเงื่อนไขความเป็นส่วนตัวใหม่","link":"https://www.blognone.com/node/122634","date":1620781066000,"content":"<div><div><div><p>WhatsApp เร่งกระบวนการให้คนกดยอมรับเงื่อนไขความเป็นส่วนตัวใหม่ที่จะมีผล 15 พ.ค. นี้ โดยค่อยๆ ดำเนินการไปทีละขั้นตอน เริ่มจาก ไม่สามารถเข้าถึงรายการแชทของตัวเองได้ แต่ยังกดรับโทรศัพท์, วิดีโอคอลได้ และยังกดที่แจ้งเตือนเพื่อตอบข้อความกลับได้</p>\n<p>ถ้าผู้ใช้งานยังไม่กดยอมรับเงื่อนไข หลังจากนั้น WhatsApp จะปิดไม่ให้ผู้ใช้รับสายโทรเข้า, ข้อความเข้า ปิดการมองเห็นการแจ้งเตือน เรียกได้ว่าแทบทำอะไรกับ WhatsApp ไม่ได้เลย แม้ WhatsApp ยืนยันว่าจะไม่ลบบัญชีออกก็ตาม</p>\n<p>ช่วงต้นปีที่ผ่านมา WhatsApp เผยกฎความเป็นส่วนตัวใหม่ มีการแชร์ข้อมูลส่วนตัวไปให้ Facebook ด้วย จนคนแห่ลบแอปหนีไปใช้ <a href=\"https://www.blognone.com/node/120561\">Signal, Telegram</a>  ซึ่ง WhatsApp ระบุว่าข้อกำหนดใหม่ใช้กับบัญชีธุรกิจเท่านั้น ช่วยให้ธุรกิจต่างๆสามารถเชื่อมโยงกับแพลตฟอร์มของ Facebook ได้ง่ายขึ้น</p>\n<p><img src=\"https://www.blognone.com/sites/default/files/externals/0f6aadc30362d130bd447c72cee7d5ac.png\" /></p>\n<p>ที่มา - <a href=\"https://www.businessinsider.com/whatsapp-privacy-policy-data-stop-you-messaging-contacts-call-2021-5?op=1&amp;scrolla=5eb6d68b7fedc32c19ef33b4\">Business Insider</a>, <a href=\"https://faq.whatsapp.com/general/security-and-privacy/what-happens-when-our-terms-and-privacy-policy-updates-take-effect\">WhatsApp</a></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/privacy\">Privacy</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a90b7869558f55e656abe6c1570cc86446e3a745805136ff4d6e6e30a447388","category":"Thai"}