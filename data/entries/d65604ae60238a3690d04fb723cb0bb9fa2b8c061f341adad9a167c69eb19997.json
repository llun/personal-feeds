{"title":"รู้จัก GridDB ซอฟต์แวร์ฐานข้อมูล Time Series สำหรับงานสาย IoT ที่พัฒนาโดย Toshiba","link":"https://www.blognone.com/node/122099","date":1617889550000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อพูดถึงแบรนด์ Toshiba คงไม่มีใครนึกถึงในแง่บริษัทซอฟต์แวร์มากนัก แต่จริงๆ แล้ว Toshiba มีบริษัทลูกชื่อ Toshiba Digital Solutions ที่ทำธุรกิจด้านโซลูชันไอที และมีผลงานสร้างซอฟต์แวร์ฐานข้อมูลของตัวเองชื่อ GridDB มาสักระยะหนึ่งแล้ว</p>\n<p>GridDB เป็นฐานข้อมูลที่ Toshiba สร้างขึ้นใช้เองภายใน แนวคิดคือเก็บข้อมูลอิงเวลา (time series) ของอุปกรณ์ IoT จำนวนมากๆ มาบันทึกไว้เพื่อประมวลผลข้อมูลในภายหลัง โดยชูจุดเด่นเรื่องการรองรับข้อมูลระดับ petabyte โดยที่ยังมีเสถียรภาพและความน่าเชื่อถือสูง แถมคุยว่าประสิทธิภาพยังดีกว่าคู่แข่งระดับเดียวกันคือ Apache Cassandra</p>\n<p>ตัว GridDB เปิดเป็นโอเพนซอร์สให้ใช้งานบน <a href=\"https://github.com/griddb/\">GitHub</a> แต่ล่าสุด Toshiba ก็ออก GridDB Cloud เวอร์ชันที่เป็น managed service มาให้ด้วย ใช้โมเดลการจ่ายรายเดือน และรองรับการเชื่อมต่อกับบริการ IoT/big data อื่นๆ เช่น Fluentd, Embulk, Grafana และ Azure IoT Edge เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/061a9842206e095a2605d290f84228c1.png\" ></p>\n<p><img alt=\"No Description\" src=\"https://www.blognone.com/sites/default/files/externals/cf0719418b4153656e1d569c7667f85c.png\" ></p>\n<p><img alt=\"No Description\" src=\"https://www.blognone.com/sites/default/files/externals/01bca1ad5f738e78c8372ee40ae11329.png\" ></p>\n<p>ที่มา - <a href=\"https://www.webwire.com/ViewPressRel.asp?aId=272422\">Toshiba</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/toshiba\">Toshiba</a></div><div class=\"field-item odd\"><a href=\"/topics/database\">Database</a></div><div class=\"field-item even\"><a href=\"/topics/open-source\">Open Source</a></div><div class=\"field-item odd\"><a href=\"/topics/internet-things\">Internet of Things</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d65604ae60238a3690d04fb723cb0bb9fa2b8c061f341adad9a167c69eb19997","category":"Thai"}