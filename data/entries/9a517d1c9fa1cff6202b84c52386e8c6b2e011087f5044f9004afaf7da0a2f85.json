{"title":"บริษัทกล้องวงจรปิด Verkada ทำรหัสผ่านรั่วไหล วิดีโอภายใน Tesla, Cloudflare และหน่วยงานจำนวนมากรั่วไปด้วย","link":"https://www.blognone.com/node/121625","date":1615383660000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กลุ่มนักวิจัยรายงานว่าสามารถเข้าถึงเซิร์ฟเวอร์ของบริษัท Verkada สตาร์ทอัพสหรัฐฯ ที่ผลิตกล้องวงจรปิดระดับองค์กรในสิทธิระดับ Super Admin ได้ ทำให้สามารถเข้าถึงภาพสดของกล้องวงจรปิดรวมถึงภาพย้อนหลังของลูกค้า Verkada</p>\n<p>Tillie Kottmann ที่ปรึกษาไอทีชาวสวิสผู้โพสต์ข้อมูลหลุดอยู่เป็นระยะ แสดงตัวกับ Bloomberg ว่าเขาเป็นผู้ร่วมในกลุ่มนักวิจัยครั้งนี้ โดยทีมของเขาสามารถเข้าถึงเซิร์ฟเวอร์ของ Verkada หลังจากพบชื่อผู้ใช้และรหัสผ่านโพสอยู่ในอินเทอร์เน็ต และนำเรื่องนี้มาเผยแพร่เพื่อแสดงให้เห็นว่ากล้องวงจรปิดนั้นมีการใช้งานมากแค่ไหน และกล้องเหล่านี้ถูกแฮกง่ายเพียงใด</p>\n<p>ลูกค้า Verkada ที่ได้รับผลกระทบมีทั้งบริษัทไอทีอย่าง Tesla และ Cloudflare ลูกค้าสำคัญๆ อื่นๆ เช่น เรือนจำ, โรงเรียน, โรงพยาบาล แถมกล้องของ Verkada ยังมีความสามารถในการจดจำใบหน้า</p>\n<p>ทาง Verkada ระบุว่าได้ยกเลิกบัญชีระดับ admin ทั้งหมดเพื่อป้องกันการบุกรุกเพิ่มเติม และกำลังสอบสวนขอบเขตของข้อมูลที่รั่วไหลครั้งนี้ ส่วนทาง Cloudflare ออกแถลงว่าบริษัทติดตั้งกล้อง Verkada ในทางเข้าออกและสำนักงานที่ปิดไปแล้ว อย่างไรก็ดีบริษัทได้ปิดกล้องทั้งหมดทิ้งและแยกออกจากเน็คเวิร์คบริษัทแล้ว ส่วนทาง Tesla ระบุว่ากล้องที่ระบุว่าติดตั้งใน Tesla นั้นที่จริงแล้วเป็นภาพจากซัพพลายเออร์รายหนึ่งเท่านั้น</p>\n<p>ที่มา - <a href=\"https://www.bloomberg.com/news/articles/2021-03-09/hackers-expose-tesla-jails-in-breach-of-150-000-security-cams\">Bloomberg</a>, <a href=\"https://www.theverge.com/platform/amp/2021/3/9/22322122/verkada-hack-150000-security-cameras-tesla-factory-cloudflare-jails-hospitals\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/6a2d0554cc8f847de180d29d200b3f7f.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/data-breach\">Data Breach</a></div><div class=\"field-item odd\"><a href=\"/topics/hacking\">Hacking</a></div><div class=\"field-item even\"><a href=\"/topics/cctv\">CCTV</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a517d1c9fa1cff6202b84c52386e8c6b2e011087f5044f9004afaf7da0a2f85","category":"Thai"}