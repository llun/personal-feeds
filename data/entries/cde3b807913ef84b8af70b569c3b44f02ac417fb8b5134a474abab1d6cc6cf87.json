{"title":"สถาบันวิจัยดาราศาสตร์จัดแข่งเล่นเกม Kerbal Space Program  ชิงเงินรางวัล 100,000 บาท","link":"https://www.blognone.com/node/123461","date":1624882533000,"content":"<div><div><div><p>สถาบันวิจัยดาราศาสตร์แห่งชาติ (องค์การมหาชน) จัดแข่งขันออกแบบโครงการสำรวจอวกาศระดับเยาวชนด้วยเกม Kerbal Space Program สำหรับนักเรียนระดับมัธยมศึกษา</p>\n<p>เล่นเกม Kerbal Space Program เป็นเกมจำลองการสำรวจอวกาศที่เปิดให้ผู้เล่นสร้างยานอวกาศ โดยมีการจำลองพารามิเตอร์ทางฟิสิกส์ค่อนข้างสมจริง เช่นเชื้อเพลิงเผาไหม้ไประหว่างการยิงจรวดขึ้นไปยังอวกาศทำให้น้ำหนักเบาลง และผู้เล่นสามารถออกแบบยานให้มีกลไกคล้ายจรวดจริง สามารถทิ้งจรวดเป็นตอนๆ เพื่อลดน้ำหนักได้ ไปจนถึงการอาศัยแรงโน้มถ่วงดาวเพื่อเหวี่ยงจรวดไปยังจุดหมาย</p>\n<p>การแข่งขันเป็นทีมไม่เกิน 5 คน เล่น Kerbal Space Program ในโหมด sandbox ที่มีทุนไม่จำกัด และห้ามใช้ DLC หรือการออกแบบที่คนอื่นทำไว้ก่อน จากนั้นทำวิดีโอนำเสนอความยาวไม่เกิน 6 นาที แสดงหลักการออกแบบ</p>\n<p>ผู้สมัครที่ไม่มีเกม Kerbal Space Program สามารถขอบัญชีเข้าใช้งานได้ฟรี 50 ทีมแรก</p>\n<p>ที่มา - <a href=\"http://www.narit.or.th/index.php/SpaceYouthChallenge\">NARIT.or.th</a></p>\n<p><img src=\"https://www.blognone.com/sites/default/files/externals/8d87f12f754f1c9cf86d3237474b9a2d.jpg\" /></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/space\">Space</a></div><div><a href=\"/topics/games\">Games</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cde3b807913ef84b8af70b569c3b44f02ac417fb8b5134a474abab1d6cc6cf87","category":"Thai"}