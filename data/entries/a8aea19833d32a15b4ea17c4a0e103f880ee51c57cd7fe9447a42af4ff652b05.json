{"title":"iPad 2 เข้าสู่สถานะสินค้า obsolete แล้ว หลังเปิดตัวเมื่อ 10 ปีที่แล้ว","link":"https://www.blognone.com/node/122814","date":1621755725000,"content":"<div><div><div><p>แอปเปิลอัพเดตรายชื่อสินค้าที่เข้าสู่สถานะ <a href=\"https://support.apple.com/th-th/HT201624\">Vintage and obsolete</a> หรือผลิตภัณฑ์รุ่นเก่า-เลิกผลิตแล้ว โดย iPad 2 ได้เข้าสู่สถานะผลิตภัณฑ์ที่เลิกผลิตแล้ว เนื่องจากหยุดการจัดจำหน่ายมาเกิน 7 ปี ซึ่งแอปเปิลจะหยุดให้บริการด้านฮาร์ดแวร์ทั้งหมด ในสินค้ากลุ่มนี้</p>\n<p>สตีฟ จ็อบส์ <a href=\"https://www.blognone.com/news/22197/ipad-2-%E0%B8%A1%E0%B8%B2%E0%B9%81%E0%B8%A5%E0%B9%89%E0%B8%A7-%E0%B8%8B%E0%B8%B5%E0%B8%9E%E0%B8%B5%E0%B8%A2%E0%B8%B9-a5-%E0%B8%AA%E0%B8%AD%E0%B8%87%E0%B8%84%E0%B8%AD%E0%B8%A3%E0%B9%8C-%E0%B8%81%E0%B8%A3%E0%B8%B2%E0%B8%9F%E0%B8%B4%E0%B8%81%E0%B9%80%E0%B8%A3%E0%B9%87%E0%B8%A7%E0%B8%82%E0%B8%B6%E0%B9%89%E0%B8%99-9-%E0%B9%80%E0%B8%97%E0%B9%88%E0%B8%B2-%E0%B8%81%E0%B8%A5%E0%B9%89%E0%B8%AD%E0%B8%87%E0%B8%AB%E0%B8%99%E0%B9%89%E0%B8%B2-%E0%B8%9E%E0%B8%A3%E0%B9%89%E0%B8%AD%E0%B8%A1-ios-43-imovie-garageband\">เปิดตัว iPad 2</a> เมื่อเดือนมีนาคมปี 2011 หรือ 10 ปีที่แล้ว มีจุดเด่น (ในตอนนั้น) คือขนาดที่บางลง 33% เมื่อเทียบกับ iPad รุ่นแรก มีกล้องหน้าสำหรับคุย FaceTime มี Gyroscope และใช้ซีพียู A5 ที่เร็วขึ้นสองเท่า รวมทั้งขาย Smart Cover เป็นครั้งแรกด้วย</p>\n<p>iPad 2 ถือเป็นผลิตภัณฑ์ที่ประสบความสำเร็จสูง สร้างฐานสินค้ากลุ่มแท็บเล็ตที่ชัดเจนขึ้น และทำให้ iPad ต่อยอดออกมาอีกหลายรุ่น</p>\n<p>ที่มา: <a href=\"https://www.macrumors.com/2021/05/21/ipad-2-considered-obsolete-worldwide/\">MacRumors</a></p>\n<p><img src=\"https://www.blognone.com/sites/default/files/externals/e2880395337cc29d20254b9274063f97.png\" /></p>\n</div></div></div><div><div>Topics: </div><div><div><a href=\"/topics/ipad-2\">iPad 2</a></div><div><a href=\"/topics/ipad\">iPad</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a8aea19833d32a15b4ea17c4a0e103f880ee51c57cd7fe9447a42af4ff652b05","category":"Thai"}