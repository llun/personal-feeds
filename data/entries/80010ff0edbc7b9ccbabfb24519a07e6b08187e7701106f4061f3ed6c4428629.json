{"title":"GitHub เรียกร้องนักพัฒนาใช้ scoped package ลดการโจมตีจากแฮกเกอร์อัพโหลดแพ็กเกจชื่อซ้ำบน npm","link":"https://www.blognone.com/node/121230","date":1613540887000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังจาก <a href=\"https://www.blognone.com/node/121153\">Alex Birsan รายงานถึงการโจมตีด้วยการตั้งชื่อแพ็กเกจซ้ำกับแพ็กเกจภายในของบริษัทต่างๆ</a> ทาง GitHub ก็ออกมาเรียกร้องให้นักพัฒนาที่ใช้งานแพ็กเกจภายในว่าควรใช้ scoped package ที่เป็นฟีเจอร์ของ npm</p>\n<p>scoped package เป็นฟีเจอร์ของ npm ตั้งแต่ปี 2014 เมื่อประกาศแพ็กเกจแบบ scoped แล้วแพ็กเกจนั้นจะถูกล็อกเข้ากับรีจิสตรีที่นักพัฒนาระบุไว้ ซึ่งอาจจะเป็นเซิร์ฟเวอร์ในองค์กร หรือจะเป็น npm เองที่สามารถตั้งรีจิสตรีแยกสำหรับองค์กรได้</p>\n<p>นอกจากการใช้ scoped package แล้วทาง GitHub ยังแนะนำถึงการพรอกซี่แพ็กเกจเอาไว้ในองค์กรว่าควรระมัดระวังในการคอนฟิก ไม่พรอกซี่แพ็กเกจภายในองค์กรเอง เพราะอาจจะทำให้พรอกซี่หันไปดึงแพ็กเกจชื่อซ้ำจากภายนอกได้หากลบแพ็กเกจออกไปในอนาคต, ไม่ควรใช้ชื่อแพ็กเกจซ้ำกันแม้แพ็กเกจเดิมจะลบไปแล้ว, และตรวจสอบการ build ที่ล้มเหลวเสมอว่าเกิดจากการโจมตีหรือไม่</p>\n<p>ที่มา - <a href=\"https://github.blog/2021-02-12-avoiding-npm-substitution-attacks/\">GitHub</a></p>\n<p><img alt=\"No Description\" src=\"https://www.blognone.com/sites/default/files/externals/a5fe9856f34fbba9d3aabeab860c9def.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/npm\">NPM</a></div><div class=\"field-item odd\"><a href=\"/topics/github\">GitHub</a></div><div class=\"field-item even\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80010ff0edbc7b9ccbabfb24519a07e6b08187e7701106f4061f3ed6c4428629","category":"Thai"}