{"title":"Facebook ทดสอบ Hotline ห้องพูดคุยแบบ Clubhouse ส่งคำถามเป็นข้อความได้ คนพูดเปิดกล้องได้","link":"https://www.blognone.com/node/122089","date":1617843845000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ทีม NPE หรือทีมวิจัยและพัฒนาของ Facebook เปิดทดสอบ Hotline แอปพลิเคชั่นในรูปแบบ web base ที่รวมเอาความสามารถของ Instagram Live และ Clubhouse เข้าด้วยกัน เป็นแพลตฟอร์มพูดคุยเสียง และเปิดให้คนที่เข้าฟังถามคำถามได้ทั้งถามผ่านเสียง หรือถามผ่านการพิมพ์ข้อความ ซึ่งจะต่างจาก Clubhouse ตรงที่ ครีเอเตอร์สามารถเปิดกล้องเพื่อพูดคุยได้ด้วย</p>\n<p>หนึ่งในผู้ได้รับทดสอบคือ Nick Huber นักลงทุนอสังหาริมทรัพย์ ที่บรรยายช่วยให้ผู้คนขยายทักษะทางวิชาชีพหรือการเงิน ซึ่งเขาเปิดพูดคุยใน Hotline วันนี้ แสดงให้เห็นว่า Facebook กำลังมองหาครีเอเตอร์ที่มีฐานคนฟังเข้ามาใช้งาน Hotline</p>\n<p><img alt=\"No Description\" src=\"https://www.blognone.com/sites/default/files/externals/9200704e515a8bbb24a12b6dc01f1204.png\" ><br />\nภาพจาก Facebook</p>\n<p>หน้าตาการใช้งาน ถือเป็นหน้าตาคุ้นเคยสำหรับคนใช้งาน Clubhouse บนมือถือมีการแยกเซกชั่นชัดเจนระหว่างคนพูดและคนฟัง บนมือถือแยกเป็นโซนบน-ผู้พูด โซนล่าง-ผู้ฟัง ส่วนบนเดสก์ทอปแยกเป็นซ้ายและขวา</p>\n<p>ในการใช้งานเริ่มแรกต้องลงทะเบียนผ่าน Twitter และจะได้รับ SMS เพื่อยืนยันตัวตน มีปุ่มถามคำถาม และอีโมจิ ครีเอเตอร์มีอำนาจเต็มที่ในการคุมห้องแชท ทั้งลบคำถามที่ไม่เหมาะสม และลบผู้ฟังออกจากห้อง การใช้งานตอนนี้ยังไม่จำกัดคนเข้าฟัง</p>\n<p>Hotline พัฒนาโดย Eric Hazzard ซึ่งเป็นคนทำแอป tbh แอปตอบคำถามที่ดังในกลุ่มวัยรุ่นอเมริกัน ซึ่ง <a href=\"https://www.blognone.com/node/96320\">Facebook เข้าซื้อไปเมื่อปี 2017</a></p>\n<p>ที่มา - <a href=\"https://techcrunch.com/2021/04/07/facebook-tests-hotline-a-qa-product-thats-a-mashup-of-clubhouse-and-instagram-live/\">TechCrunch</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/clubhouse\">Clubhouse</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e61dda956e6b48fd9f73206956bff1851c6cb7087a43a3dfd574fc6ede8d512","category":"Thai"}