{"title":"[ลือ] หลุดเรนเดอร์ Macbook Air รุ่นใหม่ อาจมีหลากสี คล้าย iMac M1","link":"https://www.blognone.com/node/122619","date":1620714002000,"content":"<div><div><div><p>Jon Prosser บล็อกเกอร์ไอทีที่เคยปล่อยข่าวและภาพเรนเดอร์ว่า <a href=\"https://www.macrumors.com/2021/02/24/prosser-imac-colors-mac-pro-to-resemble-mac-minis/\">iMac จะมีหลายสี ตั้งแต่ก่อนวันเปิดตัว</a> (แต่จำนวนและสีผิดไปเล็กน้อย) ล่าสุดอัพเดตข้อมูลหลุด พร้อมภาพเรนเดอร์ใหม่ ว่า Macbook Air ที่จะออกช่วงปลายปีนี้ จะมาในดีไซน์ใหม่ ตีมเดียวกันกับ iMac และทำภาพเรนเดอร์ใหม่จากภาพหลุดเพื่อให้เห็นตัวอย่างดีไซน์ที่น่าจะเป็น</p>\n<p>Macbook Air รุ่นดีไซน์ใหม่จะไม่เป็นรูปทรงลิ่มอีกต่อไป (ด้านหน้าบางกว่าด้านหลังเมื่อปิดฝา) แต่จะบางเท่ากันหมดทั้งตัวเครื่อง มี 7 สี โทนสีคล้ายกับฐานของ iMac M1 ฐานยางใต้เครื่อง เปลี่ยนจากแบบสี่มุม เป็นแถบยาวด้านละแถบซ้ายขวา และเขาบอกว่าจากมุมภาพหลุดที่เขาได้รับ ไม่สามารถมองเห็นได้ว่ามีพอร์ต MagSafe กลับมาหรือไม่ แต่ด้านที่เขาเห็นมีพอร์ต USB-C แค่เพียงพอร์ตเดียว</p>\n<p>แม้จะยังเป็นข่าวลือ แต่หากดูจากภาษาดีไซน์ใหม่ของ Apple ที่ใช้สีสันหลากหลาย ทั้งบน iPhone, iPad Air และ iMac แล้ว ทำให้มีความเป็นไปได้ที่ Macbook Air ที่เป็นหนึ่งในโน้ตบุ๊กรุ่นที่ขายดีที่สุดของ Apple และเข้าถึงวัยรุ่นหรือวัยเรียน จะมีดีไซน์ใหม่ที่หลากสีมากขึ้นเช่นกัน</p>\n<p>ที่มา - <a href=\"https://9to5mac.com/2021/05/10/macbook-air-redesign-rumor-white-bezels/\">9to5Mac</a>, <a href=\"https://www.youtube.com/watch?v=JhLRbrrkSlY\">Youtube: Jon Prosser, Front Page Tech</a></p>\n<p><img src=\"https://www.blognone.com/sites/default/files/externals/7f241938b58f4ff6d3f9794b19e4614c.jpg\" /><img src=\"https://www.blognone.com/sites/default/files/externals/844312fda505965279f88baf68dc5f2b.jpg\" /><img src=\"https://www.blognone.com/sites/default/files/externals/012279629f0894acf04aec0156bbac97.jpg\" /><img src=\"https://www.blognone.com/sites/default/files/externals/949939a697111e12405bbd1de4f691d3.jpg\" /><em>ภาพทั้งหมดจาก Jon Prosser x Renders by Ian</em></p>\n</div></div></div><div><div>Topics: </div><div><div><a href=\"/topics/macbook-air\">Macbook Air</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08bc227f102b24e13a98f8686f64fd587618349083ec858df0cd667a4bf3d477","category":"Thai"}