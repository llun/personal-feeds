{"title":"Surface Laptop 4 เปิดตัว สองขนาดหน้าจอ 13.5 และ 15, เลือกซีพียูได้ทั้ง Intel/AMD","link":"https://www.blognone.com/node/122167","date":1618322698000,"content":"<div><div><div><p>ไมโครซอฟท์เปิดตัว Surface Laptop 4 โน้ตบุ๊กรูปทรงฝาพับแบบดั้งเดิม โดยยังคงแนวทาง 2 ขนาดหน้าจอคือ 13.5\" และ 15\" สัดส่วน 3:2 เหมือนกับ <a href=\"https://www.blognone.com/node/112307\">Surface Laptop 3</a></p>\n<p>Surface Laptop 4 สามารถเลือกซีพียูได้ทั้งค่ายอินเทล (11th Gen Tiger Lake) และเอเอ็มดี (Ryzen 4000) โดยกรณีของเอเอ็มดีจะเป็นซีพียูรุ่นพิเศษ Microsoft Surface Edition ที่เพิ่มจำนวนคอร์จีพียู Radeon จากปกติ (มีสองรุ่นย่อยคือ Ryzen 5 4680U จีพียู 7 คอร์ และ Ryzen 7 4980U จีพียู 8 คอร์)</p>\n<p>ของใหม่ที่เพิ่มเข้ามาคือ กล้องเว็บแคมแบบ HD ทำงานได้ในสภาพแสงน้อย และชุดไมโครโฟนในตัว ออกแบบมาเพื่อยุคประชุมออนไลน์, ลำโพงคู่ Dolby Atmos Omnisonic, ตัวเลือกสีใหม่ น้ำเงิน Ice Blue</p>\n<p>ในแง่วัสดุของเครื่องใช้โลหะเป็นหลัก แต่ลูกค้าสามารถเลือกวัสดุตรงคีย์บอร์ดได้เองว่าจะเป็นผ้า Alcantara หรือโลหะได้เช่นกัน (ขึ้นกับสีและขนาดหน้าจอที่ต้องการด้วย รุ่นจอ 15\" มีเฉพาะโลหะ) ราคาเริ่มต้นที่ 999 ดอลลาร์สำหรับรุ่นจอ 13.5\" และ 1,299 ดอลลาร์สำหรับรุ่น 15\"</p>\n<p><img src=\"https://www.blognone.com/sites/default/files/externals/985e6aded491387124b7f37ef86df3be.jpg\" /></p>\n<p>ที่มา - <a href=\"https://blogs.windows.com/devices/2021/04/13/introducing-surface-laptop-4-and-new-accessories-for-enhanced-meeting-experiences/\">Microsoft</a></p>\n</div></div></div><div><div>Topics: </div><div><div><a href=\"/topics/surface-laptop\">Surface Laptop</a></div><div><a href=\"/topics/microsoft-surface\">Microsoft Surface</a></div><div><a href=\"/topics/microsoft\">Microsoft</a></div><div><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24df1cbdb5293f5f4e9ace3280c0461a236eab08b899672f8a0fae68b349edbf","category":"Thai"}