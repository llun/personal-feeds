{"title":"กูเกิลสร้างเว็บดึงข้อมูลจากเบราว์เซอร์ด้วยช่องโหว่ Spectre","link":"https://www.blognone.com/node/121690","date":1615810688000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ช่องโหว่ Spectre/Meltdown ถูก<a href=\"https://www.blognone.com/node/98760\">เปิดเผยตั้งแต่ต้นปี 2018</a> และเปิดทางให้แฮกเกอร์ที่สามารถรันโค้ดในเครื่องของเหยื่อได้ สามารถอ่านข้อมูลในหน่วยความจำส่วนที่ไม่ได้รับอนุญาตได้ ล่าสุดกูเกิลสร้าง<a href=\"https://leaky.page/\">เว็บ leaky.page</a> เพื่อสาธิตการดึงข้อมูลออกจากเบราว์เซอร์</p>\n<p>แม้อินเทลจะแพตช์ช่องโหว่ Spectre เพื่อป้องกันการอ่านข้อมูลข้ามโปรเซสไปแล้วแต่เทคนิคการสังเกตุพฤติกรรมซีพียูเพื่ออ่านข้อมูลจากโปรเซสเดียวกันก็ยังใช้งานได้อยู่ และกระบวนการทำงานของเบราว์เซอร์ที่ซับซ้อนทำให้หลายครั้งข้อมูลจากเว็บหนึ่งๆ อาจจะถูกนำไปใช้ในโปรเซสของเว็บอื่นๆ ต่อไป แม้โดยหลักการแล้วโค้ดจาวาสคริปต์ไม่ควรอ่านข้อมูลเหล่านั้นได้ แต่แฮกเกอร์ก็อาจจะใช้ช่องโหว่ Spectre อ่านข้อมูลกลับออกมาได้</p>\n<p>เว็บสาธิตนี้สามารถดึงข้อมูลออกมาได้ที่อัตรา 8kB/s หาก timer ละเอียด 5us และจะเหลือ 60B/s หาก timer ละเอียดเพียง 1ms</p>\n<p>กูเกิลปล่อยเว็บสาธิตนี้เพื่อพยายามเตือนนักพัฒนาเว็บว่าควรใช้มาตรการของเบราว์เซอร์เพื่อป้องกันไม่ให้ข้อมูลรั่วไปยังโปรเซสเบราว์เซอร์ที่คนร้ายควบคุม เช่น <a href=\"https://developer.mozilla.org/en-US/docs/Web/HTTP/Headers/Cross-Origin-Resource-Policy\">Cross-Origin Resource Policy</a>, <a href=\"https://developer.mozilla.org/en-US/docs/Web/HTTP/Headers/Cross-Origin-Opener-Policy\">Cross-Origin Opener Policy</a>, และ <a href=\"https://developer.mozilla.org/en-US/docs/Web/HTTP/Headers/Cross-Origin-Embedder-Policy\">Cross-Origin Embedder Policy</a></p>\n<p>ที่มา - <a href=\"https://security.googleblog.com/2021/03/a-spectre-proof-of-concept-for-spectre.html\">Google Security Blog</a></p>\n<iframe width=\"640\" height=\"360\" src=\"https://www.youtube.com/embed/V_9cQP60ZGI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/meltdown\">Meltdown</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/security\">Security</a></div><div class=\"field-item odd\"><a href=\"/topics/browser\">Browser</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8c3d7bb1d3ec69cb978ab6a9b86ae55596918ae0949ba56cfe2ce39a0a6c8be","category":"Thai"}