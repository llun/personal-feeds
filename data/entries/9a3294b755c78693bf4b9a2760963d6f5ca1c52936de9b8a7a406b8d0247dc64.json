{"title":"AWS ร่วมมือ NVIDIA เปิดให้ใช้จีพียูบนเซิร์ฟเวอร์ชิป Graviton2","link":"https://www.blognone.com/node/122184","date":1618408516000,"content":"<div><div><div><p>AWS และ NVIDIA ประกาศเปิดตัวเลือกให้ผู้ใช้สามารถใช้งานชิปกราฟิกบนเซิร์ฟเวอร์ที่เป็นซีพียู Graviton2 ของ AWS โดยไม่ระบุว่าจะใช้ชิปกราฟิกรุ่นใด</p>\n<p>Graviton2 เป็นซีพียูสถาปัตยกรรม Arm ที่มีจุดขายว่าประสิทธิภาพต่อราคาดีกว่าเซิร์ฟเวอร์ x86 (ยังแก้อยู่บ้างในงานบางประเภท) แต่สำหรับการใช้งานคู่กับชิปกราฟิกเช่นนี้นอกจากงานกลุ่มปัญญาประดิษฐ์แล้ว ยังสามารถใช้รันเกมแอนดรอยด์เพื่อสตรีมภาพไปยังเครื่องปลายทางได้เลย โดย Graviton ได้เปรียบเพราะโค้ดเกมบนโทรศัพท์จำนวนมากเป็นโค้ด Arm อยู่แล้ว ทำให้ไม่ต้องแปลงโค้ดอีกชั้น</p>\n<p>เซิร์ฟเวอร์ Graviton2 พร้อมชิปกราฟิก NVIDIA จะเปิดให้ใช้งานได้ภายในครึ่งหลังของปี 2021</p>\n<p>ที่มา - <a href=\"https://aws.amazon.com/blogs/machine-learning/aws-and-nvidia-to-bring-arm-based-instances-with-gpus-to-the-cloud/\">AWS</a></p>\n<p><img src=\"https://www.blognone.com/sites/default/files/externals/b68d798e49017011e7391b6b81ba8ddf.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/nvidia\">NVIDIA</a></div><div><a href=\"/topics/graviton\">Graviton</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a3294b755c78693bf4b9a2760963d6f5ca1c52936de9b8a7a406b8d0247dc64","category":"Thai"}