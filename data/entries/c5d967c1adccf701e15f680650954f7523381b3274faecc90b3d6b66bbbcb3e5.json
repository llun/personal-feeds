{"title":"Apple TV+ ลดเงื่อนไขดูฟรีเหลือ 3 เดือน เมื่อซื้ออุปกรณ์ Apple ใหม่ มีผลเดือนหน้า","link":"https://www.blognone.com/node/123216","date":1623761265000,"content":"<div><div><div><p>ที่ผ่านมาบริการวิดีโอสตรีมมิ่ง Apple TV+ ของแอปเปิล มีโปรโมชันสำหรับผู้ซื้อฮาร์ดแวร์ใหม่ของแอปเปิล <a href=\"https://www.blognone.com/node/111831\">ให้ใช้งานได้ฟรีเป็นเวลา 1 ปี</a> (ปกติค่าบริการรายเดือน 99 บาท และสามารถซื้อรวม<a href=\"https://www.blognone.com/node/119351\">ใน Apple One ได้</a>) อย่างไรก็ตามในเว็บไซต์แอปเปิลระบุว่าโปรโมชันดังกล่าวจะสิ้นสุดในวันที่ 30 มิถุนายนนี้</p>\n<p>โปรโมชันใหม่จะเริ่มมีผลตั้งแต่ 1 กรกฎาคม เป็นต้นไป โดยผู้ซื้อฮาร์ดแวร์ใหม่ของแอปเปิล จะสามารถสมัครรับชม Apple TV+ ได้ฟรี เป็นเวลา 3 เดือน</p>\n<p>Apple TV+ เริ่มให้บริการตั้งแต่เดือนพฤศจิกายน ปี 2019 และทำโปรโมชันดูฟรี 1 ปี มาโดยตลอด ที่ผ่านมาแอปเปิลมีเฉพาะคอนเทนต์ออริจินัลที่ผลิตเอง และไม่เคยเปิดเผยจำนวนสมาชิกอย่างเป็นทางการ มีคอนเทนต์ที่สร้างชื่อเสียงอาทิ The Morning Show, Ted Lasso และ See</p>\n<p>ที่มา: <a href=\"https://www.macrumors.com/2021/06/15/apple-tv-plus-three-month-free-trial/\">MacRumors</a></p>\n<p><img src=\"https://www.blognone.com/sites/default/files/externals/a703bdf7e65a695760ea170eddb533e2.jpg\" /></p>\n</div></div></div><div><div>Topics: </div><div><div><a href=\"/topics/apple-tv-plus\">Apple TV+</a></div><div><a href=\"/topics/apple\">Apple</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c5d967c1adccf701e15f680650954f7523381b3274faecc90b3d6b66bbbcb3e5","category":"Thai"}