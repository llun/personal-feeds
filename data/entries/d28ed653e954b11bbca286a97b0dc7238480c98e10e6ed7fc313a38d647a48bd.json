{"title":"Visa เตรียมเข้าซื้อ Tink สตาร์ทอัพฟินเทคพัฒนา Open Banking API ในยุโรป","link":"https://www.blognone.com/node/123381","date":1624547429000,"content":"<div><div><div><p>Visa ประกาศแผนเข้าซื้อ Tink บริษัทฟินเทคสตาร์ทอัพในยุโรปที่พัฒนา API สำหรับ Open Banking ที่มูลค่า 1.8 พันล้านยูโร</p>\n<p>Tink เป็นสตาร์ทอัพจากสวีเดน งานหลักคือพัฒนา API ชุดเดียวที่ลูกค้าสามารถเชื่อมต่อเข้าแอปหรือบริการต่าง ๆ เข้ากับบัญชีธนาคาร เนื่องจากข้อกำหนด PSD2 ของยุโรประบุให้ธนาคารต้องเปิดอินเตอร์เฟสให้เชื่อมต่อได้ แต่ก็ยังไม่มีมาตรฐานกลาง ซึ่ง Tink จะเข้ามาช่วยในการอินทิเกรตธนาคารและสถาบันการเงินกว่า 3,400 แห่งมาอยู่ภายใต้ API เพียงชุดเดียว สามารถเรียกรายการเดินบัญชี, ทำการชำระเงิน และเรียกข้อมูลอื่น ๆ ของบัญชีได้</p>\n<p>ปัจจุบันมีธนาคารและฟินเทคสตาร์ทอัพราว 300 แห่งใช้ API ของ Tink โดยลูกค้าชื่อดังมีทั้ง American Express, PayPal และ BNP Paribas ซึ่ง Tink เคยระดมทุนได้ราว 300 ล้านดอลลาร์ และ API ของ Tink ครอบคลุมลูกค้าธนาคารกว่า 250 ล้านคนในยุโรป</p>\n<p>หลังจากเข้าซื้อ ​Tink แล้ว Visa จะยังคงแบรนด์และทีมบริหารของ Tink ไว้เหมือนเดิม ซึ่งก่อนหน้านี้ Visa เคยจะเข้าสู่วงการ Open Banking API ด้วยการซื้อ <a href=\"https://www.blognone.com/node/120557\">Plaid</a> แต่ก็โดนหน่วยงานรัฐฟ้องข้อหาผูกขาดเสียก่อน จึงหันมาซื้อ Tink แทน โดยตอนนี้</p>\n<p>ที่มา - <a href=\"https://techcrunch.com/2021/06/24/visa-to-acquire-open-banking-platform-tink-for-more-than-2-billion/\">TechCrunch</a>, <a href=\"https://www.businesswire.com/news/home/20210623006027/en/Visa-To-Acquire-European-Open-Banking-Platform-Tink\">BusinessWire</a>, <a href=\"https://tink.com/blog/news/visa-acquires-tink/\">Tink</a></p>\n<p><img src=\"https://www.blognone.com/sites/default/files/externals/4331aaf1cdee94c8b95513426c299e55.jpg\" /></p>\n</div></div></div><div><div>Topics: </div><div><div><a href=\"/topics/visa\">Visa</a></div><div><a href=\"/topics/acquisition\">Acquisition</a></div><div><a href=\"/topics/fintech\">FinTech</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d28ed653e954b11bbca286a97b0dc7238480c98e10e6ed7fc313a38d647a48bd","category":"Thai"}