{"title":"ไม่หลงอีกต่อไป Google Maps นำทางแบบ AR ในสถานีรถไฟญี่ปุ่นได้แล้ว","link":"https://www.blognone.com/node/123593","date":1625567092000,"content":"<div><div><div><p>หลัง Google Maps อัพเดตระบบ<a href=\"https://www.blognone.com/node/108504\">นำทางแบบ AR</a> ให้ทำงานได้ในอาคาร เช่นห้างสรรพสินค้าในสหรัฐฯ เมื่อ<a href=\"https://www.blognone.com/node/121950\">ช่วงเดือนมีนาคมที่ผ่านมา</a> โดยใช้ Precise Altitude วัดระดับความสูงเพื่อหาตำแหน่งที่แน่นอนของผู้ใช้ในอาคาร และนำทางไปยังบันไดเลื่อน ลิฟต์ หรือทางออกอาคารที่ต้องไปได้</p>\n<p>ล่าสุด Google อัพเดตให้ระบบนำทางแบบ AR ทำงานได้ในสถานีรถไฟของญี่ปุ่นแล้ว โดยสามารถนำทางให้ผู้ใช้ต่อรถไฟ ในสถานีรถไฟที่มีหลายชั้นของญี่ปุ่นได้ เบื้องต้นรองรับใน 17 สถานีดังนี้</p>\n<ul>\n<li>Tokyo Station, Shinjuku Station, Shibuya Station, Shinagawa Station, Ueno Station, Ikebukuro Station, Shimbashi Station, Akihabara Station, Takada Baba Station, Gotanda Station, Ebisu Station, Nippori Station, Nakano Station, Kitasenju Station, Tachikawa Station, Omiya Station, Urawa Station</li>\n</ul>\n<p>Google จะอัพเดตอาคารที่ระบบนำทางด้วย AR ทำงานได้เพิ่มเติมเรื่อยๆ โดยเน้นไปที่ห้างสรรพสินค้า สนามบิน และสถานีรถไฟ ฟีเจอร์นี้ใช้งานได้ผ่านแอป Google Maps ทั้งบน iOS และ Android</p>\n<p>ที่มา - <a href=\"https://japan.googleblog.com/2021/07/google-jr.html\">Google</a> via <a href=\"https://9to5google.com/2021/07/05/google-live-view-japan/\">9to5Google</a></p>\n<p><img src=\"https://www.blognone.com/sites/default/files/externals/01d4df1dd4dd79ff74e462fa3f7b85b5.png\" /></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div><div><a href=\"/topics/japan\">Japan</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc52a216ece0e97bbeaeda18cc18a5923f553fe457ebf57822a4b0dc6a71762b","category":"Thai"}