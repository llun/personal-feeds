{"title":"ญี่ปุ่นพบปัญหาเข็ม low dead space ขาดตลาด ทำให้ฉีดวัคซีน COVID-19 ได้ต่ำกว่าที่คาดไว้","link":"https://www.blognone.com/node/121149","date":1613019233000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>รัฐมนตรีสาธารณสุขญี่ปุ่นยอมรับว่าอาจจะไม่สามารถจัดหาเข็มฉีดยาแบบ low dead space ได้มากพอ ทำให้ต้องใช้เข็มธรรมดาที่ฉีดได้ 5 โดสต่อขวดแทนที่จะเป็น 6 โดส เหลือวัคซีน Pfizer ใช้งานได้สำหรับประชากร 60 ล้านคน หรือ 120 ล้านโดส</p>\n<p>ก่อนหน้านี้ Pfizer เคย<a href=\"https://www.blognone.com/node/120510\">ระบุว่าสามารถเร่งกำลังผลิตได้จนถึง 2,000 ล้านโดสภายในปี 2021</a> แต่มีเงื่อนไขสำคัญคือต้องใช้เข็มแบบเหลือยาค้างในเข็มน้อย (low dead space) ทำให้เพิ่มปริมาณโดสได้ถึง 20% แต่ภาวะเข็ม low dead space ขาดตลาดทั่วโลกเช่นนี้ทำให้คาดเดาได้ยากว่าจะมีผู้ได้รับวัคซีนจริงๆ เป็นจำนวนเท่าใด</p>\n<p>ทางรัฐบาลญี่ปุ่นระบุว่าจะใช้เข็ม low dead space เท่าที่หาได้ ทำให้วัคซีนบางขวดจะฉีดได้ 6 โดส แต่ก็แจ้งล่วงหน้าว่าเข็มจะไม่พอใช้งานแม้จะขอให้โรงงานเร่งกำลังผลิตแล้ว</p>\n<p>ที่มา - <a href=\"https://www.japantimes.co.jp/news/2021/02/10/national/pfizer-vaccine-shortage-japan/\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/d3ee8116e902ef220033013367d60c21.jpg\" ><br />\nภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/japan\">Japan</a></div><div class=\"field-item odd\"><a href=\"/topics/pfizer\">Pfizer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cba94e0628d5d164a5afe95983f6be7acf14af042e6267f656975a1dc4830f58","category":"Thai"}