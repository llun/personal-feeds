{"title":"เจ้าหน้าที่กระทรวงต่างประเทศสหรัฐฯ ระบุ รัสเซียกำลังปล่อยข้อมูลปลอมเพื่อดิสเครดิตวัคซีน mRNA","link":"https://www.blognone.com/node/121590","date":1615218868000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เจ้าหน้าที่กระทรวงต่างประเทศสหรัฐฯ เผยกับสำนักข่าว Wall Street Journal ว่าตอนนี้รัสเซียกำลังรันแคมเปญออนไลน์เพื่อทำลายความเชื่อมั่นในวัคซีน COVID-19 ที่เป็นคู่แข่งกับ Sputnik-V</p>\n<p>สำนักข่าวที่รัสเซียใช้เป็นเครื่องมือที่ทางการสหรัฐฯ รับรู้แล้วมีตั้งแต่ New Eastern Outlook, News Front, Oriental Review และ Rebel Inside ซึ่งทั้งหมดนำข้อสงสัยที่ไม่มีมูลความจริงของวัคซีนอย่าง Pfitzer ออกมารายงาน และเรียกเทคโนโลยี mRNA ว่าเป็นเทคโนโลยีที่ยังอยู่ในขั้นตอนการทดลอง พร้อมระบุว่าเป็นอันตรายและไม่มีประสิทธิภาพ ซึ่งเป้าหมายคาดว่ารัสเซียต้องการเร่งยอดขายวัคซีน Sputnik-V หรืออาจต้องการใช้วัคซีนเป็นเครื่องมือสร้างการต่อรองกับประเทศอื่น ๆ ทั่วโลก</p>\n<p>เว็บไซต์ทั้งสี่นี้ ทางเจ้าหน้าที่สหรัฐฯ ระบุว่าเกี่ยวข้องโดยตรงกับหน่วยงานของรัสเซีย ไม่ว่าจะเป็นหน่วยงานความมั่นคง FSB หรือหน่วยข่าวกรอง SVR โดยระบุว่าสำนักข่าวทั้งหมดมีหน้าที่กระจายข้อมูลปลอม แต่อย่างไรก็ดี ทางเจ้าหน้าที่ไม่ได้ให้หลักฐานชัดเจนที่ระบุความเชื่อมโยงกับเว็บไซต์ที่กล่าวอ้างว่าเชื่อมโยงกับรัฐบาลรัสเซียโดยตรง</p>\n<p>เนื่องจากเว็บไซต์เหล่านี้ดำเนินกิจการนอกสหรัฐ​ฯ ดังนั้นทางการสหรัฐฯ จึงไม่สามาถสั่งปิดได้ ซึ่งรัฐบาลรวมถึงโซเชียลเน็ตเวิร์คของสหรัฐฯ ต้องเตรียมจัดการการเผยแพร่ข้อมูลเหล่านี้อย่างจริงจัง เนื่องจากปัจจุบันยังมีผู้สร้างทฤษฎีสมคบคิดและเผยแพร่ข้อมูลผิด ๆ ของ COVID-19 ผ่านแพลตฟอร์มโซเชียลเน็ตเวิร์คอยู่อีกจำนวนมาก</p>\n<p>ที่มา - <a href=\"https://www.engadget.com/russia-covid-19-vaccine-online-disinformation-campaign-194532395.html\">Engadget</a>, <a href=\"https://www.wsj.com/articles/russian-disinformation-campaign-aims-to-undermine-confidence-in-pfizer-other-covid-19-vaccines-u-s-officials-say-11615129200?mod=e2tw\">WSJ</a></p>\n<p><img alt=\"No Description\" src=\"https://www.blognone.com/sites/default/files/externals/1809ba905ca8df1243eec18719b47a92.jpeg\" ><br />\nภาพจาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/russia\">Russia</a></div><div class=\"field-item even\"><a href=\"/topics/covid-19\">COVID-19</a></div><div class=\"field-item odd\"><a href=\"/topics/vaccine\">vaccine</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"89ec8267c98d39d8095ee3d87023047ff516c37accec3c6fccb5d26ba04fc420","category":"Thai"}