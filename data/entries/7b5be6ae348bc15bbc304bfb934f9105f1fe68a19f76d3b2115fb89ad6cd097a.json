{"title":"กูเกิลเปิดตัวแอป Stack สแกนเอกสาร ไฮไลต์ข้อมูลสำคัญให้ แบคอัพใน Google Drive ให้ด้วย","link":"https://www.blognone.com/node/121966","date":1617158210000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ทีม Area 120 หน่วยงานบ่มเพาะนวัตกรรมในกูเกิล ร่วมกับทีม DocAI ทีมทำงาน Google Cloud เปิดตัวแอปพลิเคชั่นใหม่เป็นเวอร์ชั่นทดสอบบนแอนดรอยด์คือ แอป Stack เป็นแอปสแกนเอกสาร ที่สกัดเอาข้อมูลสำคัญในกระดาษนั้นออกมาให้ เช่นเมื่อสแกนใบเสร็จหรือบิล ระบบจะดึงข้อมูลเลขที่ลูกค้า ราคาที่จ่าย และวันที่ทำรายการออกมาให้ ช่วยให้มองเห็นข้อมูลสำคัญง่ายขึ้น ไม่ต้องเพ่งเล็งตัวอักษรบนกระดาษ</p>\n<p>นอกจากนี้ ระบบยังสามารถจัดแบ่งประเภทเอกสารที่สแกนให้ด้วย หากเป็นใบเสร็จ ระบบจะเก็บเข้าในแฟ้ม Receipts  หากเป็นบิล จะเก็บเข้าแฟ้ม Bills เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/e902c43b6e825a1244b2f912d2bc9443.png\" ></p>\n<p>เอกสารทั้งหมดยังถูกเก็บสำรองไว้บน Google Drive ด้วย หากเลิอกใช้แอป Stack ไปแล้ว เอกสารก็จะยังไม่หายไป นอกจากนี้ การเข้าใช้งานทุกครั้งใช้ระบบสแกนนิ้วหรือใบหน้า โดยกูเกิลบอกว่าต้องทำเพื่อปกป้องเอกสารของผู้ใช้งาน</p>\n<p>ตัวแอปยังอยู่ในขั้นทดสอบ คนไทยยังดาวน์โหลดไม่ได้</p>\n<p><img alt=\"No Description\" src=\"https://www.blognone.com/sites/default/files/externals/9c58dfa1ed101fc5e3e3f1d1a4b78407.png\" ></p>\n<p>ที่มา - <a href=\"https://blog.google/technology/area-120/stack/\">กูเกิล</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/google-drive\">Google Drive</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b5be6ae348bc15bbc304bfb934f9105f1fe68a19f76d3b2115fb89ad6cd097a","category":"Thai"}