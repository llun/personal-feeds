{"title":"Adobe XD ออกปลั๊กอินแปลง UI เป็นโปรแกรม Flutter เวอร์ชัน 2.0","link":"https://www.blognone.com/node/122468","date":1619868860000,"content":"<div><div><div><p>Adobe XD ออกปลั๊กอินสำหรับแปลงเป็น Flutter เวอร์ชัน 2.0 เพื่อให้สอดคล้องกับ <a href=\"https://www.blognone.com/node/121509\">Flutter 2.0 ที่เพิ่งออกเมื่อเร็วๆ นี้</a></p>\n<p><a href=\"https://www.blognone.com/node/113631\">Adobe ออกตัวแปลงจาก XD เป็น Flutter ครั้งแรกเมื่อเดือนธันวาคม 2019</a> ออกเวอร์ชัน 1.0 เมื่อกลางปีที่แล้ว และมาเป็นเวอร์ชัน 2.0 ในรอบนี้</p>\n<p>ของใหม่นอกจากการรองรับ Flutter 2.0 มีฟีเจอร์ responsive resize ที่ผู้ใช้สามารถยืดขนาดของ UI ในแอพจริงได้, stacks &amp; scroll group กำหนดพื้นที่ใน UI ที่ให้เลื่อนขึ้นลงหรือซ้ายขวา, ตั้งค่า padding ขอบระยะห่างของวัตถุ เป็นต้น</p>\n<p>ผู้ใช้ Adobe XD สามารถติดตั้งปลั๊กอิน Flutter ได้จากในโปรแกรมเลย หรือ<a href=\"https://xd.adobe.com/landing/plugin-download/en/desktop.html?pluginId=6eaf77ea\">จากหน้าเว็บ Adobe XD</a></p>\n<p><img src=\"https://www.blognone.com/sites/default/files/externals/968d0edf6839fc654e0d802d0e3e92a8.png\" /></p>\n<p>ที่มา - <a href=\"https://medium.com/flutter/announcing-xd-to-flutter-v2-0-c743bac2aeeb\">Flutter</a></p>\n</div></div></div><div><div>Topics: </div><div><div><a href=\"/topics/adobe-xd\">Adobe XD</a></div><div><a href=\"/topics/flutter\">Flutter</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"164f56c0d78f694991095fc792b9d59459396a1d9164133196fd627a90fae813","category":"Thai"}