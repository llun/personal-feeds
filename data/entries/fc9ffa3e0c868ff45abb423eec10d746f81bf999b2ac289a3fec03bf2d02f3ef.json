{"title":"Starling Home Hub ตัวเชื่อมระบบ Google Home เข้ากับ Apple HomeKit อัพเดตใหม่ รองรับ AirPlay แล้ว","link":"https://www.blognone.com/node/123039","date":1623037171000,"content":"<div><div><div><p><a href=\"https://www.starlinghome.io/\">Starling Home Hub</a> เป็นอุปกรณ์สมาร์ทโฮมที่ช่วยเชื่อมอุปกรณ์ตระกูล Nest หรืออุปกรณ์ที่ใช้ระบบของ Google Home เข้ากับอุปกรณ์ระบบ HomeKit ของ Apple และควบคุมผ่าน Siri ได้ รวมถึงมี Developer Connect API เชื่อมอุปกรณ์อื่นๆ ได้อีก</p>\n<p>ก่อนหน้านี้ Starling Home Hub ยังไม่รองรับการเล่นวิดีโอหรือเพลงผ่าน Apple AirPlay บนอุปกรณ์เช่น Google Nest Speaker หรือ Nest Smart Display แต่ปัจจุบันทำได้แล้วผ่านอัพเดตเวอร์ชั่น 9.0 หลัง Apple เพิ่มความสะดวกให้ผู้ใช้ที่ใช้ทั้งอุปกรณ์ฝั่ง Android/Google และฝั่ง iOS/HomeKit หลัง Apple อัพเดตให้ Apple Music เล่นบนอุปกรณ์ Google Home ได้ และล่าสุดเพิ่งอัพเดตให้แอป <a href=\"https://www.blognone.com/node/122974\">Apple TV ดาวน์โหลดได้บนทีวี Android ส่วนใหญ่</a> เมื่อสัปดาห์ที่ผ่านมา</p>\n<p>Starling Home Hub ยังไม่มีวางจำหน่ายในประเทศไทย และระบบสมาร์ทโฮมในบ้านเราคงยังต้องใช้หลายแอปเพื่อควบคุมอยู่ แถมยังมีอุปกรณ์อื่น เช่นอุปกรณ์ Xiaomi ที่ต้องใช้แอป Mi Home หรือ Tuya ที่ต้องใช้แอป Smart Llife ควบคุม ที่ยังไม่แน่ชัดว่า API ของ Starling Home Hub จะรองรับหรือเปล่า คงต้องติดตามอัพเดตและรอดูอุปกรณ์หรือแอปควบคุมสมาร์ทโฮมอื่นๆ ต่อไป</p>\n<p>ที่มา - <a href=\"https://9to5mac.com/2021/06/06/airplay-support-comes-to-google-nest-speakers-in-latest-update-for-starling-home-hub/\">9to5Mac</a></p>\n<p><img src=\"https://www.blognone.com/sites/default/files/externals/5906ffc22679664de1e62e103fe9a3a1.png\" /></p>\n</div></div></div><div><div>Topics: </div><div><div><a href=\"/topics/google-home\">Google Home</a></div><div><a href=\"/topics/homekit\">HomeKit</a></div><div><a href=\"/topics/smart-home\">Smart Home</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc9ffa3e0c868ff45abb423eec10d746f81bf999b2ac289a3fec03bf2d02f3ef","category":"Thai"}