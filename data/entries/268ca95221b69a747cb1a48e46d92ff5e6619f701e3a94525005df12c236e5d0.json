{"title":"[Gartner] Apple ครองส่วนแบ่งอันดับ 1 ตลาดสมาร์ทโฟนไตรมาส 4/2020","link":"https://www.blognone.com/node/121321","date":1614039736000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>บริษัทวิจัยตลาด Gartner ออกรายงานภาพรวมตลาดสมาร์ทโฟนของไตรมาสที่ 4 ปี 2020 โดยยอดขายทั้งหมดลดลง 5.4% เทียบกับไตรมาสเดียวกันในปี 2019 ที่ 384.6 ล้านเครื่อง</p>\n<p>Anshul Gupta นักวิเคราะห์ของ Gartner ให้ความเห็นว่าสมาร์ทโฟน 5G ระดับล่างถึงกลาง มียอดขายเพิ่มขึ้นจากการที่ผู้ใช้บางส่วนต้องการเทคโนโลยีรุ่นใหม่ ซึ่งช่วยชดเชยตัวเลขยอดขายรวมให้ลดน้อยลง ส่วนในปี 2021 สมาร์ทโฟน 5G กลุ่มราคาไม่สูงที่มีออกมามากรุ่นขึ้น จะเป็นตัวผลักดันตลาดรวมที่สำคัญ</p>\n<p>Gartner ประเมินว่าแอปเปิลมีส่วนแบ่งยอดขายมากที่สุดในไตรมาสนี้ ซึ่งเหมือนกับที่บริษัทวิจัยอื่นออกรายงานมาก่อนหน้า มีปัจจัยหลักคือ iPhone 12 ที่รองรับ 5G ทำให้แอปเปิลกลับมาครองอันดับ 1 ในไตรมาส 4 ได้อีกครั้ง จากครั้งสุดท้ายที่ทำได้ในปี 2016 ส่วนอันดับ 2-5 คือ ซัมซุง, Xiaomi, OPPO และ Huawei ตามลำดับ</p>\n<p>ที่มา: <a href=\"https://www.gartner.com/en/newsroom/press-releases/2021-02-22-4q20-smartphone-market-share-release\">Gartner</a></p>\n<p><img alt=\"alt=&quot;iPhone 12&quot;\" src=\"https://www.blognone.com/sites/default/files/externals/e4e2537c03e5b0271dcbcb44ce7b6b18.png\" ></p>\n<p><img alt=\"alt=&quot;Gartner Smartphone Q4/2020&quot;\" src=\"https://www.blognone.com/sites/default/files/externals/8991a05735d5433224ad3c86131d8816.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/gartner\">Gartner</a></div><div class=\"field-item odd\"><a href=\"/topics/smartphone\">Smartphone</a></div><div class=\"field-item even\"><a href=\"/topics/market-research\">Market Research</a></div><div class=\"field-item odd\"><a href=\"/topics/apple\">Apple</a></div><div class=\"field-item even\"><a href=\"/topics/iphone-12\">iPhone 12</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"268ca95221b69a747cb1a48e46d92ff5e6619f701e3a94525005df12c236e5d0","category":"Thai"}