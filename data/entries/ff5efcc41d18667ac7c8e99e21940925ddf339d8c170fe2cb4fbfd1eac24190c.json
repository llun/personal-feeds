{"title":"EA ซื้อกิจการ Playdemic สตูดิโอผู้พัฒนาเกม Golf Clash มูลค่าดีล 1.4 พันล้านดอลลาร์","link":"https://www.blognone.com/node/123358","date":1624457966000,"content":"<div><div><div><p>Electronic Arts ประกาศซื้อกิจการ Playdemic สตูดิโอผู้พัฒนาเกมบนมือถือ ซึ่งมีเจ้าของคือ Warner Bros. Games บริษัทในเครือ WarnerMedia โดย EA จะจ่ายเป็นเงินสดรวม 1,400 ล้านดอลลาร์</p>\n<p>Playdemic มีผลงานเกมเด่นคือ Golf Clash เป็นเกมที่ได้รับความนิยมในตลาดอเมริกาและอังกฤษ จำนวนดาวน์โหลดรวมมากกว่า 80 ล้านครั้ง และได้รับรางวัลมากมายในช่วงปี 2017-2018</p>\n<p>ดีลนี้สำหรับ EA เป็นไปตามกลยุทธ์สร้างการเติบโตในตลาดเกมบนมือถือ ส่วนในมุมของ WarnerMedia ที่เพิ่ง<a href=\"https://www.blognone.com/node/122714\">ควบรวมกิจการกับ Discovery</a> นั้น ตามแผนคือจำหน่ายธุรกิจบางส่วนของ Warner Bros. Games ออกไปด้วย และ Playdemic ก็เป็นหนึ่งในนั้น ซึ่งจะช่วยลดภาระทางการเงินให้กับ AT&amp;T บริษัทแม่ได้อีกทางหนึ่ง</p>\n<p>ที่มา: <a href=\"https://news.ea.com/press-releases/press-releases-details/2021/Electronic-Arts-Acquires-Playdemic-Makers-of-the-Highly-Successful-Golf-Clash-Mobile-Game-From-Warner-Bros.-Games-and-ATT/default.aspx\">EA</a> และ <a href=\"https://variety.com/2021/digital/news/ea-playdemic-warner-bros-games-1235003353/\">Variety</a></p>\n<p><img src=\"https://www.blognone.com/sites/default/files/externals/c0f726dc4b7774b9a08d99b05ef31b6c.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/acquisition\">Acquisition</a></div><div><a href=\"/topics/mobile-games\">Mobile Games</a></div><div><a href=\"/topics/time-warner\">Time Warner</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff5efcc41d18667ac7c8e99e21940925ddf339d8c170fe2cb4fbfd1eac24190c","category":"Thai"}