{"title":"จีนกระชับวงล้อม ตัดไฟเหมืองขุดเงินคริปโต, ธนาคารแบนบัญชีที่มีธุรกรรมเกี่ยวข้องเงินคริปโต","link":"https://www.blognone.com/node/123313","date":1624267068000,"content":"<div><div><div><p>ทางการจีนเดินหน้านโยบาย \"กำจัด\" เงินคริปโตให้หมดประเทศต่อไป โดยช่วงสัปดาห์ที่ผ่านมาบางมณฑลของจีนยื่นคำขาดให้เหมืองขุดเงินคริปโตต้องปิดกิจการ, ย้ายอุปกรณ์ออก, และส่งเจ้าหน้าที่ตรวจสอบยืนยันว่าปิดจริง</p>\n<p>รายงานระบุว่าบริษัทไฟฟ้าในมณฑลเหล่านี้ได้รับคำสั่งให้ตัดไฟเหมืองเงินคริปโตทั้งหมดภายในวันอาทิตย์ที่ผ่านมา</p>\n<p>รายงานเรื่องเหมืองออกมาพร้อมๆ กับธนาคารรัฐบาลหลายแห่งออกประกาศแจ้งลูกค้าว่าจะไม่สามารถทำธุรกรรมใดๆ ที่เกี่ยวข้องกับเงินคริปโตได้จริงอีกต่อไป โดยธนาคารเพื่อการเกษตรแห่งจีน (AgBank) ออกประกาศเตือนลูกค้าว่าหากตรวจสอบพบว่าบัญชีใดเกี่ยวข้องกับการค้าเงินคริปโต จะถูกปิดบัญชี</p>\n<p>ที่มา - <a href=\"https://www.straitstimes.com/business/china-broadens-crackdown-on-crypto-mining-industry\">Strait Times</a>, <a href=\"https://www.reuters.com/business/agbank-falls-step-with-chinas-cryptocurrency-crackdown-2021-06-21/\">Reuters</a></p>\n<p><a href=\"https://flic.kr/p/re2vdk\"><img src=\"https://farm8.staticflickr.com/7368/16556327031_22f5fafa83_c.jpg\" /></a><a href=\"https://flic.kr/p/re2vdk\">People's Bank of China</a> by <a href=\"https://www.flickr.com/photos/bfishadow/\">bfishadow</a>, on Flickr</p>\n</div></div></div><div><div>Topics: </div><div><div><a href=\"/topics/china\">China</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96cf435aba64e0e1aae362f227d4535bf1821fe2d17563a704efc9b0dcf21678","category":"Thai"}