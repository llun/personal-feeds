{"title":"Samsung เปิดตัวซอฟต์แวร์ One UI Watch ที่ร่วมทำกับกูเกิล ใช้แอป Play Store ได้","link":"https://www.blognone.com/node/123476","date":1624939487000,"content":"<div><div><div><p>ในงาน Mobile World Conference 2021 (MWC 2021) เมื่อคืนนี้ Samsung เปิดตัวซอฟต์แวร์ใหม่สำหรับ Galaxy Watch รุ่นถัดไป (ยังไม่โชว์ฮาร์ดแวร์) ซอฟต์แวร์นี้จะเป็นส่วนหนึ่งของระบบ Galaxy ออกแบบมาคล้ายคลึงกับ One UI ของอุปกรณ์อื่นของ Samsung มีชื่ออย่างเป็นทางการว่า One UI Watch</p>\n<p><img src=\"https://www.blognone.com/sites/default/files/externals/eefcc3edc40008e7ae399d11b4b85804.jpg\" /><img src=\"https://www.blognone.com/sites/default/files/externals/7dd59dc7a71edebc251fe4aa452161c0.jpg\" /></p>\n<p>One UI Watch จะรันครอบอยู่บนแพลตฟอร์มที่ Samsung ทำร่วมกับ Google ทำให้สามารถใช้งานแอปของ Google Play Store ของ Wear OS ได้ ไม่ใช่แค่แอป Tizen แบบรุ่นก่อน</p>\n<p>One UI Watch มีระบบ auto app installation ลงแอปในนาฬิกาอัตโนมัติ เมื่อมีการดาวน์โหลดแอปที่เกี่ยวข้องในมือถือ, มีหน้าจอตั้งค่าที่แทบจะถอดแบบจากมือถือ Galaxy ที่ใช้ One UI, มีหน้าปัดนาฬิกาให้ดาวน์โหลดเพิ่มขึ้น และ Samsung เตรียมออกซอฟต์แวร์ใหม่ให้นักพัฒนาสามารถสร้างหน้าปัดหน้าฬิกาได้เอง</p>\n<p><img src=\"https://www.blognone.com/sites/default/files/externals/dad40c25f3308e774b715f8ab396650c.jpg\" /></p>\n<p>ตัวแพลตฟอร์มหลักของนาฬิกา แม้<a href=\"https://www.blognone.com/node/122748\">ก่อนหน้านี้ Google จะใช้คำว่า “Wear” ในการโปรโมตแพลตฟอร์ม</a> แต่ในงาน MWC ของ Samsung กลับไม่มีการเอ่ยชื่อนี้เลยสักคำ ส่วน <a href=\"https://www.xda-developers.com/wear-os-3-0-compatible-platforms/\">Qualcomm ก็เรียกแพลตฟอร์มใหม่ของ Google ว่า “Wear OS 3.0”</a></p>\n<p>น่าสนใจว่าสุดท้ายแพลตฟอร์มนี้จะใช้ชื่อว่าอะไรกันแน่ เราคงได้รู้กันจริงๆ เมื่อ Galaxy Watch รุ่นใหม่เปิดตัว ภายในช่วงฤดูร้อน (กรกฎาคม-สิงหาคม) ปีนี้</p>\n<p>ที่มา - <a href=\"https://news.samsung.com/global/mwc-2021-samsung-presents-new-watch-experience-with-a-sneak-peek-of-one-ui-watch\">Samsung</a></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/google\">Google</a></div><div><a href=\"/topics/one-ui-watch\">One UI Watch</a></div><div><a href=\"/topics/wear-os\">Wear OS</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"668fdd609479d15d8128bf7843936396eb3242ebc467e572ed998ba11f669961","category":"Thai"}