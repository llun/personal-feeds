{"title":"Rocket League ออกเวอร์ชันมือถือ Sideswipe ปรับมุมมองเป็นด้านข้าง เปิดให้เล่นในปี 2021","link":"https://www.blognone.com/node/121888","date":1616734747000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เกมรถยนต์เตะฟุตบอล Rocket League (<a href=\"https://www.blognone.com/node/109517\">ปัจจุบันเป็นของ Epic Games</a>) ประกาศออกเกมเวอร์ชันมือถือ Android/iOS ในชื่อ Rocket League Sideswipe</p>\n<p>Rocket League Sideswipe เป็นเกมแยกต่างหาก ทำมาเพื่อการเล่นบนมือถือโดยเฉพาะ ปรับวิธีควบคุมให้เหมาะกับมือถือ เปลี่ยนมุมมองมาเป็นด้านข้างแทน เกมเพลย์มีความกระชับขึ้น ระยะเวลาแข่งขันลดเหลือ 2 นาทีต่อแมตช์ (เลือกได้แบบ 1v1 และ 2v2) รองรับทั้งการเล่นแข่งกับเพื่อนที่อยู่ใกล้ๆ กัน และแข่งกับคนอื่นผ่านออนไลน์</p>\n<p>เกมจะเปิดให้เล่นฟรีภายในปีนี้ ตอนนี้เปิดทดสอบ Alpha ในบางภูมิภาคแล้ว ยังจำกัดเฉพาะเวอร์ชัน Android</p>\n<p><img alt=\"No Description\" src=\"https://www.blognone.com/sites/default/files/externals/5a953b3eeaa85cb7f63c82e5d624d7a6.jpg\" ></p>\n<iframe width=\"640\" height=\"360\" src=\"https://www.youtube.com/embed/s68V-K6H1mE\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.rocketleague.com/news/announcing-rocket-league-sideswipe-for-mobile/\">Rocket League</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/rocket-league\">Rocket League</a></div><div class=\"field-item odd\"><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5b345d20a07c1953493cc011524dc01d02258bef0fc80c23c182a26a47442ba","category":"Thai"}