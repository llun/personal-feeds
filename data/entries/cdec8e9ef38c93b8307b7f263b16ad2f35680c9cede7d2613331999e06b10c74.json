{"title":"Ubisoft เปิดตัวเกม Avatar: Frontiers of Pandora ในจักรวาล Avatars ขายปี 2022","link":"https://www.blognone.com/node/123152","date":1623551893000,"content":"<div><div><div><p>Ubisoft เปิดตัวเกม Avatar: Frontiers of Pandora ในจักรวาลภาพยนตร์เรื่อง Avatars (ที่หนังภาค 2 มีกำหนดฉายในเดือนธันวาคม 2022)</p>\n<p>Frontiers of Pandora เป็นเกมแนวแอคชั่นแบบ first person ให้เรารับบทเป็นเผ่า Na'vi ในเรื่อง เดินทางไปยังพรมแดนตะวันตก (Western Frontier) ของดาว Pandora ซึ่งไม่เคยปรากฏในหนังมาก่อน ผู้เล่นต้องสำรวจพื้นที่ซึ่งมีสิ่งมีชีวิตหลากหลาย และรับมือกับภัยคุกคามของมนุษย์ที่บุกเข้ามาโจมตี</p>\n<p>เกมพัฒนาโดยสตูดิโอ Massive Entertainment ในสวีเดน (ผลงานเก่าซีรีส์ Tom Clancy's The Division) ร่วมกับ Lightstorm Entertainment บริษัทภาพยนตร์ของผู้กำกับ James Cameron และดิสนีย์ที่ปัจจุบันเป็นเจ้าของซีรีส์ Avatar จากการซื้อ 20th Century Fox ส่วนเอนจินของเกมใช้ Ubisoft Snowdrop ที่พัฒนาโดย Massive และใช้กับเกมตระกูล The Division อยู่ก่อนแล้ว</p>\n<p>เกมจะลง PS5, Xbox Series X|S, พีซี รวมถึงบริการสตรีมมิ่งทั้ง Stadia และ Amazon Luna กำหนดวางขายคร่าวๆ ในปี 2022</p>\n<p><img src=\"https://www.blognone.com/sites/default/files/externals/b31d40b3f9819ad1d76239246cc85838.png\" /></p>\n<p>ที่มา - <a href=\"https://news.ubisoft.com/en-us/article/5NUYKJxKidWZ5wsEkPznKu/avatar-frontiers-of-pandora-trailer-reveals-spectacular-first-look-2022-release-date\">Ubisoft</a></p>\n</div></div></div><div><div>Topics: </div><div><div><a href=\"/topics/avatar\">Avatar</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/massive\">Massive</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cdec8e9ef38c93b8307b7f263b16ad2f35680c9cede7d2613331999e06b10c74","category":"Thai"}