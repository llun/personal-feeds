{"title":"Google ปล่อยฟีเจอร์สร้างลิงก์ไปยังข้อความที่ไฮไลต์บน Chrome 90","link":"https://www.blognone.com/node/122229","date":1618739727000,"content":"<div><div><div><p>Google เริ่มปล่อยฟีเจอร์สร้างลิงก์ไปยังข้อความที่ไฮไลต์สำหรับ Chrome 90 แล้ว ซึ่งก่อนหน้านี้ Google ปล่อยฟีเจอร์ออกมาเป็นส่วนขยายบน Chrome ที่จะต้องไปติดตั้งใช้งานเอง</p>\n<p>วิธีใช้ฟีเจอร์นี้ เพียงไฮไลต์ข้อความที่ต้องการแชร์ให้คนอื่นในหน้าเว็บ จากนั้นคลิกขวาและเลือก Copy link to highlight และส่งเป็น URL ไปให้ผู้ที่ต้องการ ส่วนฝั่งผู้รับเพียงคลิกและหน้าเว็บโหลดเสร็จ ก็จะนำไปยังส่วนที่แสดงข้อความนั้นของเว็บทันที</p>\n<p>สำหรับฟีเจอร์นำผู้ใช้ไปยังข้อความที่ไฮไลต์นี้อยู่ระหว่างทยอยปล่อยให้ผู้ใช้ Chrome 90 บนเดสก์ท็อปและ Android ใช้งาน ส่วนผู้ใช้ iOS จะเปิดให้ใช้งานในอนาคต</p>\n<p>ส่วนฟีเจอร์อื่น ๆ ที่น่าสนใจใน Chrome 90 เช่น</p>\n<ul>\n<li>เครื่องมือเปิดไฟล์ PDF อัพเดตใหม่ อัพเดต toolbar, เพิ่มมุมมองแบบสองหน้า และรายละเอียดเกี่ยวกับเอกสาร ตอนนี้ฟีเจอร์ PDF แบบใหม่ทยอยปล่อยให้ใช้งานแล้ว</li>\n<li>ปิดการแจ้งเตือนทั้งหมดชั่วคราวขณะกำลังนำเสนอหรือแชร์หน้าจอ Chrome บน Windows</li>\n<li>ตั้งชื่อหน้าต่างบน Chrome</li>\n<li>ปรับปรุงประสิทธิภาพ ให้ใช้พลังงานลดลงและประหยัดแบตเตอรี่</li>\n</ul>\n<p>ที่มา - <a href=\"https://www.engadget.com/chrome-90-copy-link-to-highlighted-text-182527758.html\">Engadget</a>, <a href=\"https://blog.google/products/chrome/more-helpful-chrome-throughout-your-workday/\">Google</a></p>\n<p><img src=\"https://www.blognone.com/sites/default/files/externals/8882ec2604d55144c07dac512dfeee34.jpg\" /><br />\nภาพจาก Google</p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/google\">Google</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3a25518a6a69a2fd85aeea563f246823ba62c0d75044f1eb44f4cfd09c36a73","category":"Thai"}