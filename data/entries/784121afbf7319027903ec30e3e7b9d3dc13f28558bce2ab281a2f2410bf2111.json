{"title":"NVIDIA ไตรมาสล่าสุด รายได้รวมโต 84% ทำสถิติสูงสุดต่ออีกไตรมาส","link":"https://www.blognone.com/node/122869","date":1622079385000,"content":"<div><div><div><p>NVIDIA รายงานผลประกอบการประจำไตรมาสที่ 1 ตามปีการเงินบริษัท 2022 สิ้นสุดวันที่ 2 พฤษภาคม 2021 รายได้รวมยังทำสถิติสูงสุดใหม่ของบริษัท 5,661 ล้านดอลลาร์ เพิ่มขึ้น 84% เทียบกับ<a href=\"https://www.blognone.com/node/116510\">ไตรมาสเดียวกันในปีก่อน</a> และมีกำไรสุทธิตามบัญชี GAAP 1,912 ล้านดอลลาร์</p>\n<p>รายได้จากกลุ่มธุรกิจหลักล้วนเติบโตทำสถิติใหม่สูงสุดเช่นกัน โดยธุรกิจเกมเพิ่มขึ้น 106% เป็น 2,760 ล้านดอลลาร์ ธุรกิจศูนย์ข้อมูลเพิ่มขึ้น 79% เป็น 2,048 ล้านดอลลาร์ และธุรกิจ Professional Visualization 372 ล้านดอลลาร์ เพิ่มขึ้น 21%</p>\n<p>NVIDIA บอกว่าปัญหาซัพพลายการ์ดจอจะยังคงมีอยู่ในครึ่งหลังของปีนี้ แต่เชื่อว่า<a href=\"https://www.blognone.com/node/121269\">ชิป CMP</a> ที่ออกมาสำหรับขุดเงินคริปโตโดยเฉพาะจะช่วยลดปัญหาได้ เพราะ CMP ไม่มีผลต่อปริมาณการผลิตสินค้ากลุ่ม GeForce</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-first-quarter-fiscal-2022\">NVIDIA</a> และ <a href=\"https://www.cnbc.com/2021/05/26/nvidia-nvda-earnings-q1-2022.html\">CNBC</a></p>\n<p><img src=\"https://www.blognone.com/sites/default/files/externals/f86c165bf5926b5a1def4f6525791fdd.jpg\" /></p>\n<p><img src=\"https://www.blognone.com/sites/default/files/externals/399708cbe7fdfe42136f80d0d537e4cb.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"784121afbf7319027903ec30e3e7b9d3dc13f28558bce2ab281a2f2410bf2111","category":"Thai"}