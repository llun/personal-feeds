{"title":"Nikon เปิดตัว NX Studio ซอฟต์แวร์จัดการและตกแต่งภาพสำหรับผู้ใช้ Nikon","link":"https://www.blognone.com/node/121570","date":1615115158000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Nikon เปิดตัว NX Studio โปรแกรมสำหรับจัดการและปรับแต่งรูปภาพสำหรับ Mac และ Windows สามารถโปรเซสภาพได้ทั้งภาพนิ่งและภาพเคลื่อนไหว พร้อมให้ดาวน์โหลดฟรีสำหรับผู้ใช้ Nikon</p>\n<p>ตัว NX Studio ทาง Nikon ระบุว่าเป็นการรวมความสามารถของทั้ง ViewNX-I (ซอฟต์แวร์สำหรับจัดการ) และ Capture NX-D (ซอฟต์แวร์สำหรับโปรเซส) เป็นซอฟต์แวร์เดียวที่ช่วยให้ทำได้ทั้งสองอย่างในตัวเดียว ทำให้เวิร์คโฟลวโดยรวมเหมือนกัน Lightroom และ Capture One ที่สามารถจบทุกอย่างได้ในตัว โปรเซสรูปภาพได้หลายรูปแบบ เช่น JPG, TIFF, NEF (ไฟล์ RAW ของ Nikon) เป็นต้น รวมถึงอินทิเกรตกับบริการอื่น ๆ อย่าง Nikon Image Space บริการแชร์รูปภาพและสตอเรจได้ หรือจะอัพโหลดขึ้น YouTube ก็ได้เช่นกัน</p>\n<p>Nikon NX Studio ดาวน์โหลดได้<a href=\"https://www.nikonusa.com/en/Nikon-Products/Imaging-Software/nx-studio.page\">ที่นี่</a> สามารถติดตั้งได้บน Windows 8.1 หรือใหม่กว่า ส่วน Mac สามารถติดตั้งได้ตั้งแต่ macOS Mojave 10.14 หรือใหม่กว่า โดยกรณีของ Mac หากใช้ซีพียู Apple Silicon ตอนนี้จะไม่สามารถรันแบบเนทีฟได้ แต่จะเป็นการรันผ่านอีมูเลเตอร์ Rosetta 2</p>\n<p>ที่มา - <a href=\"https://www.nikonusa.com/en/about-nikon/press-room/press-release/kg1fncvl/NIKON-RELEASES-FREE-NEW-NX-STUDIO-SOFTWARE-TO-VIEW%2C-PROCESS-AND-EDIT-STILL-IMAGES-AND-VIDEO.html\">Nikon USA</a>, <a href=\"https://www.dpreview.com/news/4047533458/nikon-nx-studio-strives-to-be-a-free-lightroom-alternative-for-nikon-users\">dpreview</a></p>\n<p><img alt=\"No Description\" src=\"https://www.blognone.com/sites/default/files/externals/954fc36d0744743c11f5ddbf65476aff.jpeg\" ><br />\nภาพจาก Nikon</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nikon\">Nikon</a></div><div class=\"field-item odd\"><a href=\"/topics/photography\">Photography</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43ce55ab23c9ca919e2b9d53932d418b5a8b4ea302970c4838c6b1662104a343","category":"Thai"}