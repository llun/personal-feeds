{"title":"NVIDIA เปิดตัวซูเปอร์คอมพิวเตอร์ Perlmutter ใช้จีพียู A100 จำนวน 6,000 ตัว","link":"https://www.blognone.com/node/122944","date":1622513686000,"content":"<div><div><div><p>NVIDIA ร่วมกับ HPE Cray เปิดตัวซูเปอร์คอมพิวเตอร์เครื่องใหม่ Perlmutter ที่ระบุว่ามีประสิทธิภาพด้าน AI (คำนวณแบบ 16+32 bit precision ผสมกัน) สูงที่สุดในโลก</p>\n<p>Perlmutter ตั้งชื่อตามนักฟิสิกส์รางวัลโนเบล Saul Perlmutter เป็นคอมพิวเตอร์ของศูนย์วิจัยพลังงานสหรัฐ National Energy Research Scientific Computing Center (NERSC) ติดตั้งอยู่ที่ห้องแล็บ Lawrence Berkeley National Lab โดยแบ่งเป็น 2 เฟส</p>\n<ul>\n<li>เฟส 1: เป็นเครื่องที่มีทั้งซีพียู AMD Epyc Milan และจีพียู <a href=\"https://www.blognone.com/node/116348\">NVIDIA A100</a> (GPU-accelerated node) จำนวน 1,500 โหนด เสร็จแล้วและเตรียมเปิดให้ใช้งาน</li>\n<li>เฟส 2: เป็นเครื่องที่มีแต่ซีพียู AMD Epyc Milan อย่างเดียว (CPU-only node) จำนวน 3,000 โหนด กำหนดเสร็จช่วงปลายปี 2021</li>\n</ul>\n<p><img src=\"https://www.blognone.com/sites/default/files/externals/89e3b31b7410331e02ae4b2f688cc271.jpg\" /></p>\n<p>แต่ละโหนดของเฟส 1 มีจีพียู NVIDIA A100 จำนวน 4 ตัว รวมทั้งหมดมีจีพียู 6,000 ตัว ทำให้ NVIDIA คุยว่าซูเปอร์คอมพิวเตอร์เครื่องนี้ถือเป็นระบบ A100 ที่ใหญ่ที่สุดในโลก</p>\n<p>การที่ NVIDIA A100 เป็นจีพียูสถาปัตยกรรม Ampere รุ่นล่าสุด และเป็นจีพียูเซิร์ฟเวอร์รุ่นแรกที่มี Tensor Core ด้วย ทำให้สามารถประมวลผลงานสาย AI ที่ต้องใช้ทศนิยมเยอะๆ ได้ดีกว่าจีพียูรุ่นก่อนๆ อย่าง NVIDIA V100 (Volta) มาก</p>\n<p>ตัวอย่างงานที่รันบน Perlmutter มีหลากหลาย ทั้งการประมวลภาพถ่ายอวกาศจาก Dark Energy Spectroscopic Instrument (DESI) มาวาดเป็นแผนที่จักรวาล 3D, งานประมวลผลแรงระหว่างอะตอมสำหรับสายงานวัสดุศาสตร์</p>\n<p><img src=\"https://www.blognone.com/sites/default/files/externals/2530a29574745792d9952a6b832d0ee9.png\" /></p>\n<p>ที่มา - <a href=\"https://blogs.nvidia.com/blog/2021/05/27/nersc-perlmutter-ai-supercomputer/\">NVIDIA</a>, <a href=\"https://www.nersc.gov/systems/perlmutter/\">NERSC</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/supercomputer\">Supercomputer</a></div><div><a href=\"/topics/gpu\">GPU</a></div><div><a href=\"/topics/nvidia-ampere\">NVIDIA Ampere</a></div><div><a href=\"/topics/hpe\">HPE</a></div><div><a href=\"/topics/cray\">Cray</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"459877b939957b320aad047330dac32dd545cc727101f5249fd9ffab1207a666","category":"Thai"}