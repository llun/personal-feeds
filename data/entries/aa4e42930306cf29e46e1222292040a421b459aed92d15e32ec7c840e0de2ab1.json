{"title":"AMD ขยายการใช้งาน FidelityFX Super Resolution ให้จีพียูรุ่นเก่า RX 480, RX 470 ก็ใช้ได้","link":"https://www.blognone.com/node/123296","date":1624158877000,"content":"<div><div><div><p>หลังการ<a href=\"https://www.blognone.com/node/122955\">เปิดตัว FidelityFX Super Resolution</a> ฟีเจอร์อัพสเกลให้ความละเอียดภาพสูงขึ้นโดยไม่เปลืองพลังประมวลจีพียูของฝั่ง AMD ซึ่งแม้ว่าการประกาศในครั้งแรกได้ระบุไว้ว่าจะรองรับจีพียูย้อนหลังถึงตระกูล Radeon RX 500 เท่านั้น</p>\n<p>แต่น่าจะมีเกมเมอร์บางท่านที่ใช้จีพียูรุ่นเก่ากว่า RX 500 เพียงเล็กน้อยเกิดความสงสัย ว่าเหตุใดจีพียูตระกูล Radeon RX 400 ซึ่งใช้<a href=\"https://www.blognone.com/node/91702\">สถาปัตยกรรม Polaris เช่นเดียวกันกับ RX 500</a> จึงไม่เข้าข่ายจีพียูที่สามารถใช้งาน FSR ได้ มาถึงตอนนี้ก็มีคำตอบที่น่าจะชัดเจนจากทาง AMD แล้วครับ</p>\n<p><img src=\"https://www.blognone.com/sites/default/files/externals/fcef9d9f9b585b8d59823059c82de43d.jpg\" /></p>\n<p>โดยทาง AMD ได้<a href=\"https://www.reddit.com/r/Amd/comments/nqz4ie/quick_update_regarding_fidelityfx_super/\">โพสต์ลงในเว็บบอร์ด Reddit</a> ประกาศว่าฟีเจอร์ FSR จะรองรับย้อนหลังไปถึงจีพียู Radeon RX 470 และ RX 480 และจะอัพเดตข้อมูลดังกล่าวในเว็บไซต์ทางการในเร็วๆ นี้</p>\n<p>ผู้ใช้จีพียูทั้งสองรุ่นคงไม่ต้องรีบซื้อจีพียูใหม่เพียงเพื่อเปิดฟีเจอร์ FSR แล้ว ส่วนผู้ที่กำลังรอทดลองใช้งาน ทาง AMD จะปล่อย FSR ให้เปิดใช้งานในเกม Godfall เป็นเกมแรกในวันที่ 22 มิถุนายนนี้ครับ</p>\n<p>ที่มา - <a href=\"https://www.windowscentral.com/amd-extends-fidelityfx-super-resolution-older-gpus\">Windows Central</a></p>\n</div></div></div><div><div>Topics: </div><div><div><a href=\"/topics/radeon\">Radeon</a></div><div><a href=\"/topics/gpu\">GPU</a></div><div><a href=\"/topics/graphic\">Graphic</a></div><div><a href=\"/topics/amd\">AMD</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa4e42930306cf29e46e1222292040a421b459aed92d15e32ec7c840e0de2ab1","category":"Thai"}