{"title":"HBO Max ชี้แจงเมลทดสอบระบบส่งโดยพนักงานฝึกงาน วิศวกรทั่วโลกแห่ให้กำลังใจ","link":"https://www.blognone.com/node/123294","date":1624087830000,"content":"<div><div><div><p>หลังจากเมื่อวานนี้เกิดเหตุ <a href=\"https://www.blognone.com/node/123271\">HBO Max ส่งอีเมล \"Integration Test Email #1\"</a> ไปยังผู้ใช้จำนวนมากทั่วโลก ทาง HBO Max ก็ออกมาขออภัย พร้อมกับยืนยันว่าพนักงานฝึกงานเป็นผู้ส่งเมลตามที่มีคนล้อกันจำนวนมาก พร้อมกับระบุว่ากำลังช่วยเหลือให้พนักงานผ่านเหตุการณ์นี้ไปได้</p>\n<p>หลังจากข้อความชี้แจงนี้ออกมาวิศวกรทั่วโลกก็พากันส่งข้อความให้กำลังใจพร้อมเล่าประสบการณ์ความผิดพลาดในการทำงานของตัวเอง เช่น @<a href=\"https://twitter.com/rakyll/status/1405752437286133760\">rakyll</a> วิศวกรอาวุโสของ AWS เล่าว่าเคยลบฐานข้อมูลโปรดักชั่น, @<a href=\"https://twitter.com/ocho_rios88/status/1406061582019350533\">ocho_rios88</a> เล่าว่าเคยอัพเกรดระบบไอทีของสถานีโทรทัศน์แล้วระบบไม่เสถียรไปทั้งเดือน, @<a href=\"https://twitter.com/daenney/status/1405816444747665411\">daenney</a> เคยทำ Spotify ล่มทั้งโลก, @<a href=\"https://twitter.com/burkeholland/status/1405895592308576258\">burkeholland</a> เคยเปลี่ยนฐานข้อมูลพนักงานทั้งบริษัทให้นามสกุลกลายเป็น Holland</p>\n<p>ทั้ง reply และ quote ยังมีอีกจำนวนมาก หลายคนไม่ได้ให้กำลังใจโดยตรง เช่น @<a href=\"https://twitter.com/mekkaokereke/status/1405745398849839104\">mekkaokereke</a> จาก Google Play ระบุว่าเหตุการณ์นี้เป็นเรื่องดีที่ช่วยให้ทีมเจอจุดที่ต้องป้องกันเพิ่มเติม</p>\n<p>ที่มา - @<a href=\"https://twitter.com/HBOMaxHelp/status/1405712235108917249\">HBOMaxHelp</a></p>\n<blockquote><p>We mistakenly sent out an empty test email to a portion of our HBO Max mailing list this evening. We apologize for the inconvenience, and as the jokes pile in, yes, it was the intern. No, really. And we’re helping them through it. ❤️</p>\n<p>— HBOMaxHelp (@HBOMaxHelp) <a href=\"https://twitter.com/HBOMaxHelp/status/1405712235108917249?ref_src=twsrc%5Etfw\">June 18, 2021</a></p></blockquote>\n</div></div></div><div><div>Topics: </div><div><div><a href=\"/topics/hbo-max\">HBO Max</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"65d3f58e09c83091603d0d2602483f72fa4fa779c9afc7d64ab4efc37e17b856","category":"Thai"}