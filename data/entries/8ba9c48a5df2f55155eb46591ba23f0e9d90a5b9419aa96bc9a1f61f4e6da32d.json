{"title":"Xperia 10 III เปิดตัว Snapdragon 690 5G, แบต 4500 mAh, กันน้ำ, ช่องหูฟัง 3.5mm","link":"https://www.blognone.com/node/122186","date":1618410098000,"content":"<div><div><div><p>ถัดจาก <a href=\"https://www.blognone.com/node/122182\">Xperia 1 III</a> และ <a href=\"https://www.blognone.com/node/122185\">Xperia 5 III</a> ยังมีน้องเล็กในซีรีส์ที่เปิดตัววันนี้คือ <strong>Xperia 10 III</strong> ที่สืบทอดตำแหน่งต่อมาจาก <a href=\"https://www.blognone.com/node/114815\">Xperia 10 II</a> รุ่นของปีที่แล้ว</p>\n<p>ในขณะที่ Xperia 1 III และ Xperia 5 III มีสเปกไล่เลี่ยกัน ต่างกันที่ขนาดหน้าจอ กรณีของ Xperia 10 III ขยับลงมาเล่นในตลาดที่ต่ำกว่า ใช้หน้าจอขนาด 6\" 21:9 OLED FHD+ 60Hz (จอเล็กกว่า ไม่มี 120Hz) หน่วยประมวลผลเป็น Snapdragon 690 5G, แรม 6GB, สตอเรจ 128GB UFS + microSD, แบตเตอรี่ 4,500 mAh เท่ากับรุ่นพี่ทั้งสองรุ่น และใหญ่ขึ้นจากรุ่นก่อน</p>\n<p><img src=\"https://www.blognone.com/sites/default/files/externals/872a64d4d96b60388579312c2486ec78.jpg\" /></p>\n<p><img src=\"https://www.blognone.com/sites/default/files/externals/c0d5c9c5e65f6606746f6ac66912093c.jpg\" /></p>\n<p>กล้องหลัง 3 ตัวคือ กล้องหลัก 12MP 27mm เซ็นเซอร์ 1/2.8\" Exmor R, กล้องอัลตร้าไวด์ 8MP 16mm, กล้องเทเล 8MP 54mm กล้องหน้า 8MP</p>\n<p>สเปกอย่างอื่นคือยังกันน้ำกันฝุ่น IP65/68, ใช้กระจกจอ Gorilla Glass 6, ช่องเสียบหูฟัง 3.5mm, DSEE Ultimate ฟีเจอร์ใช้ AI upscale เสียงเพลง ให้เสียงคุณภาพสูง</p>\n<p>Xperia 10 III มีให้เลือก 3 สีคือ ดำ ขาว น้ำเงิน ยังไม่ประกาศราคา วันวางขายระบุแค่ early summer 2021</p>\n<p>ที่มา - <a href=\"https://www.sony.co.uk/electronics/smartphones/xperia-10m3\">Sony (1)</a>, <a href=\"https://presscentre.sony.co.uk/pressreleases/introducing-xperia-10-iii-bringing-the-benefits-of-5g-to-the-mass-market-in-a-sleek-powerful-and-water-resistant-phone-3090274\">Sony (2)</a></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/mobile\">Mobile</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ba9c48a5df2f55155eb46591ba23f0e9d90a5b9419aa96bc9a1f61f4e6da32d","category":"Thai"}