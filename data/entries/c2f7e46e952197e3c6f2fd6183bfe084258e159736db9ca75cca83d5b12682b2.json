{"title":"ซัมซุงเพิ่มงบลงทุนเซมิคอนดักเตอร์เป็น 4.7 ล้านล้านบาท, จับมือ Hyundai ทำชิปรถยนต์","link":"https://www.blognone.com/node/122691","date":1621053697000,"content":"<div><div><div><p>ซัมซุงประกาศลงทุนสร้างโรงงานผลิตชิปเพิ่มเพื่อแก้ปัญหาเซมิคอนดักเตอร์ขาดแคลน เดิมทีซัมซุงเคยประกาศในปี 2019 ว่าจะลงทุน 133 ล้านล้านวอน (ประมาณ 3.7 ล้านล้านบาท) ในระยะเวลาอีก 10 ปีข้างหน้า (นับถึงปี 2030) แต่ล่าสุดปรับตัวเลขใหม่เป็น 171 ล้านล้านวอน (ประมาณ 4.7 ล้านล้านบาท) เพื่อตอบสนองต่อความต้องการที่เพิ่มขึ้น</p>\n<p>ซัมซุงยังประกาศเริ่มสร้างไลน์การผลิตใหม่ที่เมือง Pyeongtaek ในเกาหลี เพื่อผลิตแรม DRAM ขนาด 14nm และชิปขนาด 5nm ซึ่งใช้เทคโนโลยีใหม่ EUV ทั้งคู่ โรงงานใหม่จะเสร็จในครึ่งหลังของปี 2022</p>\n<p>อีกข่าวที่เกี่ยวข้องกันคือ ซัมซุงผนึกกำลังกับพันธมิตรร่วมชาติเกาหลี Hyundai และหน่วยงานด้านวิจัยของรัฐบาลเกาหลีใต้ เซ็นสัญญาร่วมพัฒนาเทคโนโลยีเซมิคอนดักเตอร์สำหรับรถยนต์หลายด้าน เช่น ชิปจัดการแบตเตอรี่ เซ็นเซอร์ภาพ หน่วยประมวลผล ฯลฯ ความร่วมมือนี้เป็นโครงการระยะยาวที่ยังไม่น่าจะเห็นผลออกมาในเร็ววัน</p>\n<p>ที่มา - <a href=\"https://news.samsung.com/global/samsung-electronics-to-boost-investment-in-logic-chip-businesses-to-krw-171-trillion-by-2030\">Samsung</a>, <a href=\"http://www.businesskorea.co.kr/news/articleView.html?idxno=67155\">Business Korea</a></p>\n<p><img src=\"https://www.blognone.com/sites/default/files/externals/acf3dd8ba49fc02a65f388f8c761dc46.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/semiconductor\">Semiconductor</a></div><div><a href=\"/topics/hyundai\">Hyundai</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2f7e46e952197e3c6f2fd6183bfe084258e159736db9ca75cca83d5b12682b2","category":"Thai"}