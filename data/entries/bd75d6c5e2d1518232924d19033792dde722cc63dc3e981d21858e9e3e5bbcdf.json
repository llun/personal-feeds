{"title":"JD.com ไตรมาส 1/2021 ครบรอบ 18 ปี บริษัท รายได้เติบโต 39%","link":"https://www.blognone.com/node/122779","date":1621557689000,"content":"<div><div><div><p>JD.com รายงานผลประกอบการของไตรมาสที่ 1 ปี 2021 รายได้รวม 31,010 ล้านดอลลาร์ เพิ่มขึ้น 39% จากช่วงเดียวกันในปีก่อน และมีกำไรสุทธิ 552 ล้านดอลลาร์ จำนวนลูกค้าที่มีการใช้งาน JD.com ในรอบ 1 ปี เพิ่มขึ้น 29% เป็น 499.8 ล้านบัญชี</p>\n<p>ซีอีโอ Richard Liu กล่าวว่า JD.com มีอายุครบ 18 ปี และเราก็เริ่มต้นปีด้วยไตรมาสที่แข็งแกร่ง JD ยังคงโฟกัสในการคัดเลือกสินค้าให้กับลูกค้า ตลอดจนพัฒนาโครงสร้างซัพพลายเชนที่มีประสิทธิภาพ</p>\n<p>JD ยังกล่าวว่าในช่วงเทศกาลตรุษจีนที่ผ่านมา ซึ่งในจีนยังคงควบคุมการเดินทาง บริการ JD Logistics ได้เข้ามาเติมเต็มการจัดส่งสินค้าต่อเนื่องตลอดช่วงเทศกาล รวมถึงขยายบริการจัดส่งสินค้าภายใน 1 ชั่วโมง ครอบคลุมกว่า 1400 ย่านและเมืองทั่วประเทศ</p>\n<p>ที่มา: <a href=\"https://ir.jd.com/news-releases/news-release-details/jdcom-announces-first-quarter-2021-results\">JD.com</a></p>\n<p><img src=\"https://www.blognone.com/sites/default/files/externals/aa89b1c45a31b9e866ce81f05bd3de27.jpg\" /></p>\n</div></div></div><div><div>Topics: </div><div><div><a href=\"/topics/jdcom\">JD.com</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd75d6c5e2d1518232924d19033792dde722cc63dc3e981d21858e9e3e5bbcdf","category":"Thai"}