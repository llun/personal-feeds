{"title":"WhatsApp เปลี่ยนใจ ไม่ปิดกั้นโทรเข้าออก แม้ยังไม่กดยอมรับนโยบายความเป็นส่วนตัวใหม่","link":"https://www.blognone.com/node/122913","date":1622248115000,"content":"<div><div><div><p>ก่อนหน้านี้ WhatsApp กระบวนการให้คนกดยอมรับเงื่อนไขความเป็นส่วนตัวใหม่ โดยบอกว่าถ้าไม่กด จะสูญเสียฟังก์ชั่นการทำงานสำคัญอย่างการโทรเข้าโทรออก ตัวกฎมีผลไปแล้วเมื่อวันที่ 15 พ.ค.ที่ผ่านมา</p>\n<p>ล่าสุด โฆษก WhatsApp บอกว่า จากการหารือกับผู้เชี่ยวชาญความเป็นส่วนตัว และเจ้าหน้าที่ต่างๆ จากหลากหลายหน่วยงาน ทางบริษัทต้องการชี้แจงให้ชัดเจนว่าเราจะไม่จำกัดฟังก์ชันการทำงานของ WhatsApp สำหรับผู้ที่ยังไม่ยอมรับนโยบายใหม่ และจะเตือนผู้ใช้เป็นระยะๆ เรื่องนโยบายใหม่ โดยเฉพาะเมื่อใช้คุณสมบัติเสริมที่เกี่ยวข้อง เช่น การสื่อสารกับธุรกิจที่ได้รับการสนับสนุนจาก Facebook</p>\n<p>ช่วงต้นปีที่ผ่านมา WhatsApp เผยกฎความเป็นส่วนตัวใหม่ มีการแชร์ข้อมูลส่วนตัวไปให้ Facebook ด้วย จนคนแห่ลบแอปหนีไปใช้ Signal, Telegram ซึ่ง WhatsApp ระบุว่าข้อกำหนดใหม่ใช้กับบัญชีธุรกิจเท่านั้น ช่วยให้ธุรกิจต่างๆสามารถเชื่อมโยงกับแพลตฟอร์มของ Facebook ได้ง่ายขึ้น</p>\n<p><img src=\"https://www.blognone.com/sites/default/files/externals/0f6aadc30362d130bd447c72cee7d5ac.png\" /></p>\n<p>ที่มา - <a href=\"https://www.theverge.com/2021/5/28/22458805/whatsapp-privacy-policy-no-plans-limit-functionality?scrolla=5eb6d68b7fedc32c19ef33b4\">The Verge</a></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9e45156fc62852e995d3b4db63bfb4b322ff6ae3e684fe3a384ee40458439200","category":"Thai"}