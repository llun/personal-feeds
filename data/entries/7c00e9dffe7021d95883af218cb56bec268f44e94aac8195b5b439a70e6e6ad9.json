{"title":"นิวยอร์กเปิดตัวแอปยืนยันการฉีดวัคซีน COVID-19 ใช้แสดง QR เพื่อเข้าอาคาร, อีเว้นท์, โรงหนัง","link":"https://www.blognone.com/node/121914","date":1616994650000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ทางการนิวยอร์ก เปิดตัวแอปพลิเคชั่น NYS Excelsior Pass Wallet เป็นแอปแสดง QR ที่ยืนยันว่าผู้ใช้งานได้รับการฉีดวัคซีน COVID-19 แล้ว พัฒนาโดยหน่วยงานสุขภาพ NYS Office of Information Technology ServicesHealth &amp; Fitness และ IBM ผู้ใช้งานแอปสามารถแสดง QR บนแอปเพื่อเข้าอาคารสถานที่ต่างๆ ได้ เช่น Madison Square Garden, Times Union Center รวมถึงการจัดกิจกรรมต่างๆ อย่างคอนเสิร์ต งานแต่งงาน ดูภาพยนตร์ในโรงภาพยนตร์ เป็นต้น</p>\n<p>การใช้งานเป็นแบบสมัครใจ ทั้งฝั่งผู้ใช้งานทั่วไปและฝั่งธุรกิจ ตัวระบบนอกจากยืนยันการฉีดวัคซีนแล้วยังยืนยันผลตรวจโรคด้วย ทางรัฐนิวยอร์กระบุด้วยว่า ไม่ได้ติดตามและจัดเก็บข้อมูลสุขภาพ ข้อมูลอยู่บนบล็อกเชน ป้องกันการใช้ข้อมูลปลอมหรือข้อมูลของคนอื่นมาแสดง</p>\n<p>แนวคิดเรื่องการบันทึกสถานะยืนยันการฉีดวัคซีนดิจิทัลมีมาระยะหนึ่งแล้ว และเป็นการทำแยกกันในแต่ละสถานที่ ก่อนหน้านี้มีความร่วมมือสำคัญระหว่าง <a href=\"https://www.blognone.com/node/120627\">Microsoft, Salesforce, Oracle ร่วมทำบันทึกสถานะการฉีดวัคซีน COVID-19 แบบดิจิทัล</a> ในโครงการ The Vaccination Credential Initiative (VCI) เพื่อรองรับการกลับสู่สภาวะปกติ</p>\n<p><img alt=\"No Description\" src=\"https://www.blognone.com/sites/default/files/externals/5e846572d4856bc615c78c2ebfd27f56.jpg\" ><br />\nภาพจาก <a href=\"https://www.governor.ny.gov/sites/governor.ny.gov/files/atoms/files/Excelsior_Pass_Images.pdf\">governor.ny.gov</a></p>\n<p>ที่มา - <a href=\"https://www.engadget.com/new-york-excelsior-pass-covid-19-vaccine-passport-152722058.html\">Engadget</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/new-york\">New York</a></div><div class=\"field-item odd\"><a href=\"/topics/covid-19\">COVID-19</a></div><div class=\"field-item even\"><a href=\"/topics/vaccine\">vaccine</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c00e9dffe7021d95883af218cb56bec268f44e94aac8195b5b439a70e6e6ad9","category":"Thai"}