{"title":"NVIDIA ประเมินยอดขายราว 2-6% ของรายได้รวม มาจากลูกค้าเหมืองคริปโต","link":"https://www.blognone.com/node/121394","date":1614255755000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในรายงาน<a href=\"https://www.blognone.com/node/121373\">ผลประกอบการของ NVIDIA ไตรมาสล่าสุด</a> ที่รายได้รวมทำสถิติใหม่ บริษัทบอกว่ารายได้ส่วนใหญ่มาจากสองกลุ่มธุรกิจคือเกม และศูนย์ข้อมูล แบ่งตามประเภทสินค้าและช่องทางจัดจำหน่าย แต่หลายคนก็เชื่อว่าลูกค้าที่ซื้อการ์ดจอไปใช้ในงานเหมืองคริปโต น่าจะมีอัตราส่วนที่สูงเช่นกัน</p>\n<p>Colette Kress ซีเอฟโอของ NVIDIA ได้ตอบคำถามเรื่องนี้บอกว่าบริษัทประเมินว่าลูกค้ากลุ่มที่ซื้อการ์ดจอนำไปใช้งานเหมืองคริปโต Ethereum ทำรายได้ให้บริษัทราว 100-300 ล้านดอลลาร์ ซึ่งเป็นเปอร์เซ็นต์ไม่สูงถ้าเทียบกับรายได้รวมบริษัทราว 5,000 ล้านดอลลาร์ อย่างไรก็ตาม NVIDIA ยอมรับว่าการตรวจสอบว่าลูกค้าซื้อเพื่อนำไปใช้งานใดจริง ๆ ทำได้ยาก</p>\n<p>เมื่อสัปดาห์ที่แล้ว NVIDIA ได้<a href=\"https://www.blognone.com/node/121269\">ประกาศ</a>ออกชิปสำหรับงานขุดเงินคริปโตโดยเฉพาะ และประกาศจะอัพเดตไดร์เวอร์ของ RTX 3060 เพื่อลดพลังการขุดของการ์ดลงครึ่งหนึ่ง</p>\n<p>ที่มา: <a href=\"https://www.coindesk.com/nvidia-ethereum-mining-quarterly-revenue-earnings\">CoinDesk</a></p>\n<p><img src=\"https://www.blognone.com/sites/default/files/externals/e17c758ddbbeceac9b7f25cf6c3f9ef4.png\" alt=\"NVIDIA\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nvidia\">NVIDIA</a></div><div class=\"field-item odd\"><a href=\"/topics/cryptocurrency\">Cryptocurrency</a></div><div class=\"field-item even\"><a href=\"/topics/ethereum\">Ethereum</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d820bd6752528bd2e58955042c6685b9fec2a930ad00d4bc878a0d0dca5749ff","category":"Thai"}