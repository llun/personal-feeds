{"title":"ไมโครซอฟท์ออกตัวช่วยอัพเกรดแอพเก่า .NET Framework เป็น .NET 5","link":"https://www.blognone.com/node/121510","date":1614824072000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ทิศทางของโลก .NET ชัดเจนว่า<a href=\"https://www.blognone.com/node/112592\">มุ่งไปทาง .NET 5 ที่พยายามหลอมรวม .NET Framework กับ .NET Core เข้าด้วยกัน</a> แต่โลกของเราก็ยังมีแอพเก่าๆ ที่เขียนด้วย .NET Framework จำนวนมหาศาล และการอัพเกรดเป็น .NET 5 (ที่ไม่ได้เข้ากัน 100%) ย่อมไม่ใช่เรื่องง่าย</p>\n<p>เมื่อวานนี้ไมโครซอฟท์เลยออกตัวช่วยอัพเกรดชื่อ <a href=\"https://dotnet.microsoft.com/platform/upgrade-assistant\">.NET Upgrade Assistant</a> เป็นคำสั่งคอมมานด์ไลน์ที่ช่วยวิเคราะห์แอพเก่า และแปลงโค้ดส่วนต่างๆ ให้เข้ากับ .NET 5 (ยังไม่ถึงขั้นรันคำสั่งเดียวแล้วแปลงให้อัตโนมัติ แต่จะเป็นเหมือน wizard ช่วยไกด์เราว่าต้องปรับตรงไหนบ้าง)</p>\n<p>ไมโครซอฟท์บอกว่า .NET Upgrade Assistant รองรับแอพหลากหลายประเภท ทั้ง ASP.NET MVC, Windows Forms, WPF รวมถึงแอพคอนโซลและไลบรารีที่ไม่มี GUI</p>\n<p>ตัวโปรแกรมยังมีสถานะเป็นพรีวิว และโอเพนซอร์สบน <a href=\"https://github.com/dotnet/upgrade-assistant\">GitHub</a></p>\n<iframe width=\"640\" height=\"360\" src=\"https://www.youtube.com/embed/gOWYTA7rNRI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://devblogs.microsoft.com/dotnet/introducing-the-net-upgrade-assistant-preview/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/net\">.NET</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"546fcd7ac75fb78f874cd50fd50a55b8541a3a944ca3127fe0112395a3395cd9","category":"Thai"}