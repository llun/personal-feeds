{"title":"Expedia เพิ่มเครื่องมือ Travel Advisor ดูได้ว่าปลายทางที่จะไปต้องกักตัวหรือไม่","link":"https://www.blognone.com/node/122113","date":1617954716000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Expedia บริการจองตั๋วเครื่องบิน-ที่พัก เพิ่มเครื่องมือ Travel Advisor ให้นักท่องเที่ยวตรวจสอบว่า จุดหมายปลายทางที่จะไปมีกฎให้กักตัวก่อน หรือมีมาตรการควบคุม COVID-19 อย่างไรบ้าง เนื่องจากการระบาดในแต่ละประเทศ แต่ละเมืองไม่เท่ากัน</p>\n<p>ในการใช้งาน  Travel Advisor ให้ระบุเที่ยวบินขาออกและขาเข้า วันที่เดินทาง ระบบจะแจ้งให้ทราบว่ามีข้อจำกัด หรือไม่นโยบายการกักกันหรือไม่ หรือมีกฎต้องแสดงผลตรวจ COVID-19 หรือไม่ เป็นต้น</p>\n<p>มาตรการปัจจุบัน อ้างอิงตาม CDC ระบุว่า ประชากรสหรัฐฯที่ได้รับวัคซีนครบโดสแล้วสามารถเดินทางในสหรัฐฯได้โดยไม่ต้องกักตัว อย่างไรก็ตาม การเดินทางระหว่างประเทศยังทำได้ยาก</p>\n<p>Expedia Group คือผู้ให้บริการจองเที่ยวบินที่พักรายใหญ่ เป็นเจ้าของบริการ Expedia, Vrbo, Travelocity, Hotels.com ฯลฯ ถือเป็นอีกหนึ่งธุรกิจที่ได้รับผลกระทบจากโรคระบาดตรงๆ ปีที่แล้วซึ่งเป็นช่วงระบาดใหม่ๆ พบว่า <a href=\"https://www.blognone.com/node/116493\">รายได้ลดลง 15%, ยอดจองห้องพักลด 14%</a></p>\n<p><img alt=\"No Description\" src=\"https://www.blognone.com/sites/default/files/externals/ff6ca753776ed626eb74af4dd2ac4b2c.png\" ></p>\n<p>ที่มา - <a href=\"https://www.theverge.com/2021/4/8/22373546/expedia-travel-restriction-tool-destination\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/expedia\">Expedia</a></div><div class=\"field-item odd\"><a href=\"/topics/travel\">Travel</a></div><div class=\"field-item even\"><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1152fcecdc8505d68faa037f6288347242eade8ef0c8a59f47549157a23895f","category":"Thai"}