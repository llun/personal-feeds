{"title":"IBM Spectrum Protect โซลูชั่นเพื่อความปลอดภัยให้ข้อมูลในยุคที่องค์กรต้องปรับตัวตามกฎหมายข้อมูลส่วนบุคคล","link":"https://www.blognone.com/node/123626","date":1625751341000,"content":"<div><div><div><p>การจัดเก็บข้อมูลขององค์กรนับเป็นภารกิจสำคัญของระบบไอที เพราะต้องดูแลข้อมูลธุรกิจให้พร้อมใช้งาน, มีความปลอดภัย, และตรวจสอบได้ แต่ผู้ดูแลระบบที่รับผิดชอบการสำรองข้อมูลต้องพบความกดดันมากขึ้นเรื่อยๆ เพราะระบบไอทีขององค์กรซับซ้อนขึ้นตามกาลเวลา ในอีกด้าน องค์กรก็มีภาระต้องรับผิดชอบตามแนวทางการกำกับดูแลใหม่ๆ เพิ่มขึ้น เช่น กฎหมายข้อมูลส่วนบุคคลทั่วโลก หรือภัยการโจมตีไซเบอร์อย่าง ransomware</p>\n<p><img src=\"https://www.blognone.com/sites/default/files/externals/677b52b773f4ea819a2c4c1607ae8259.jpg\" /></p>\n<p>IBM Spectrum Protect เป็นโซลูชั่นปกป้องข้อมูล (data protection) แบบครบวงจร รองรับข้อมูลได้หลายรูปแบบ ไม่ว่าจะเป็นไฟล์เซิร์ฟเวอร์, แอปพลิเคชั่นเซิร์ฟเวอร์, หรือ virtual machine ก็ตาม และตัวข้อมูลสามารถเก็บไปยังเทป, ไฟล์เซิร์ฟเวอร์ในองค์กรเอง, หรืออาศัยบริการคลาวด์ก็ได้ ระบบสามารถขยายตัวตามปริมาณข้อมูลในองค์กร เซิร์ฟเวอร์แต่ละตัวสามารถจัดการข้อมูลได้นับพันล้านชุด</p>\n<h2>ลดงานผู้ดูแลระบบ</h2>\n<p><img src=\"https://www.blognone.com/sites/default/files/externals/2687fa9fd3b18a85c09df109ec89c228.jpg\" /></p>\n<p>ภารกิจหลักของการดูแลระบบข้อมูลคือการสำรองข้อมูล (backup) ซึ่ง IBM Spectrum Protect มีเครื่องมือช่วยให้ผู้ดูแลระบบสามารถจัดการข้อมูลสำรองได้อย่างสะดวก เช่น</p>\n<ul>\n<li>คอนโซล IBM Spectrum Protect Operation Center ทำให้ผู้ดูแลระบบเห็นสถานะของข้อมูลสำรองทั้งหมดขององค์กร</li>\n<li>ตั้งค่าการสำรองข้อมูล (replication) ได้อย่างละเอียด เช่น เก็บเฉพาะส่วนที่เปลี่ยนแปลง (incremental) และตั้งค่าตาม policy ที่กำหนดได้ ลดโอกาสคอนฟิกผิดและข้อมูลรั่วไหล มีระบบกำหนด data lifecycle อัตโนมัติ</li>\n<li>จัดการการสำรอง virtual และ Container environment ตั้งเวลาสำรองข้อมูล, ตรวจสอบสถานะการสำรองข้อมูลได้ตามต้องการ</li>\n<li>สั่ง restore ข้อมูลสำรองจาก VMware vSphere Client ได้ทันที</li>\n</ul>\n<p>IBM ยังให้เอกสาร blueprint สำหรับ IBM Spectrum Protect และตัวอย่างสคริปต์คอนฟิก ช่วยให้ผู้ดูแลระบบเรียนรู้การใช้งานแบ็คอัพที่เหมาะสม (best practice) ได้อย่างรวดเร็ว สามารถคอนฟิกระบบให้ทำงานได้สมบูรณ์ในเวลาไม่นาน เพราะทำตามตัวอย่างของ IBM ได้เลย</p>\n<h2>ทำงานร่วมกับคลาวด์เต็มรูปแบบ</h2>\n<p>IBM Spectrum Protect สามารถทำงานร่วมกับบริการคลาวด์ชั้นนำ เช่น IBM Cloud, Amazon S3, Google Cloud, หรือ Microsoft Azure</p>\n<p>ส่วนการเก็บข้อมูลในเซิร์ฟเวอร์เองสามารถเลือกทางเลือกได้หลากหลาย ทั้ง สตอเรจแบบแฟลช, แบบดิสก์, เทป, หรือออปเจกต์สตอเรจภายในองค์กรเอง สามารถตั้งนโยบายการสำรองข้อมูลล่วงหน้า เพื่อโยกย้ายข้อมูลไปยังสตอเรจที่ถูกลงเมื่อข้อมูลสำรองเก่าลงเรื่อยๆ ลดต้นทุนการเก็บข้อมูลสำรองในระยะยาว</p>\n<p>มีฟีเจอร์ระดับสูง เช่น การตรวจสอบข้อมูลซ้ำซ้อน (deduplication) เพื่อลดค่าใช้จ่ายเรื่องพื้นที่เก็บข้อมูลและแบนด์วิดท์ มีฟีเจอร์เข้ารหัสข้อมูลลดความเสี่ยงข้อมูลรั่วไหล</p>\n<p>ฟีเจอร์ต่างๆ ที่กล่าวมาทำงานจากซอฟต์แวร์โดยไม่ต้องการฮาร์ดแวร์พิเศษ ลดต้นทุนค่าฮาร์ดแวร์เฉพาะลงได้ นอกจากนี้ซอฟต์แวร์ยังมี REST API ให้ทำงานเชื่อมต่อกับระบบอื่นๆ ภายในองค์กรหรือบนคลาวด์</p>\n<h2>ป้องกัน Ransomware โดยเฉพาะ</h2>\n<p>ฟีเจอร์พิเศษของ IBM Spectrum Protect คือการป้องกันในกรณีองค์กรถูกโจมตีไซเบอร์ โดยเฉพาะการโจมตีจากมัลแวร์ในกลุ่ม ransomware ที่ระบาดหนักในทุกวันนี้</p>\n<p>IBM Spectrum Protect สามารถตรวจสอบการสำรองข้อมูล และวิเคราะห์หาร่องรอย ransomware โดยอัตโนมัติ หากพบว่าข้อมูลที่สำรองอาจจะมี ransomware อยู่ระบบจะแจ้งเตือนผู้ดูแลระบบทันที ก่อนที่ ransomware จะเริ่มทำงาน</p>\n<p>กระบวนการป้องกันข้อมูลสูญหายมีการป้องกันเป็นพิเศษด้วยระบบ two key authorization ป้องกันการลบข้อมูลโดยไม่ตั้งใจ โดยอาศัยการยืนยันจากผู้ดูแลระบบสองคน</p>\n<h2>เริ่มใช้งานได้วันนี้กับองค์กรทุกขนาด</h2>\n<p>ฟีเจอร์ของ IBM Spectrum Protect รองรับการจัดการขององค์กรขนาดใหญ่ แต่ซอฟต์แวร์ก็ออกแบบให้ใช้งานได้กับองค์กรทุกขนาดเช่นกัน หากเป้นองค์กรขนาดเล็กที่ใช้งานกับเซิร์ฟเวอร์ไม่เกิน 50 เครื่องและข้อมูลไม่เกิน 100TB ยังมีราคาพิเศษให้ด้วย</p>\n<p>สำหรับองค์กรที่มีความต้องการซับซ้อนขึ้น สามารถเลือกใช้ IBM Spectrum Protect Suit เพื่อกำหนดนโยบายการสำรองข้อมูลที่ซับซ้อนขึ้น, องค์กรที่มีข้อมูลจำนวนมากอาจเลือก IBM Spectrum Protect High Speed Data Transfer ที่เป็นเทคโนโลยีเฉพาะของ IBM เพื่อลดระยะเวลาการโอนถ่ายข้อมูลสำรองลงได้อีก</p>\n<p>สนใจข้อมูล IBM Spectrum Protect เพิ่มเติม ติดต่อได้ที่ติดต่อฝ่ายขายบริษัท Metro System Corporation Public Company Limited อีเมล <a href=\"mailto:dsgmkt@metrosystems.co.th\">dsgmkt@metrosystems.co.th</a> หรือโทร 02-089-4994</p>\n<p><img src=\"https://www.blognone.com/sites/default/files/externals/cd9fedb94e91b564427e7ae84c80e367.jpg\" /></p>\n<p><img src=\"https://www.blognone.com/sites/default/files/externals/62a72df70066afc517f54b3e1967648e.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/security\">Security</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"365ad9414d595c13eb65acae05bbb1632ae71871fc93a4bad9fc41285e2126b4","category":"Thai"}