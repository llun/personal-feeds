{"title":"มาร์กบอกเอง Facebook จะไม่ตัดส่วนแบ่งเงินครีเอเตอร์ไปถึงปี 2023 และถ้าตัดก็ไม่มากเท่า Apple","link":"https://www.blognone.com/node/123063","date":1623115852000,"content":"<div><div><div><p>มาร์ก ซักเคอร์เบิร์ก โพสต์ Facebook ก่อนการเริ่มงาน WWDC ของ Apple ไม่กี่ชั่วโมง เขาประกาศว่า Facebook มีนโยบาย ไม่ตัดส่วนแบ่งเงินรายได้จากครีเอเตอร์บนแพลตฟอร์มไปจนถึงปี 2023 ครอบคลุมครีเอเตอร์ที่ใช้งานฟังก์ชั่นต่างๆ บน Facebook ไม่ว่าจะเป็นอีเว้นท์ออนไลน์, การสมัครสมาชิกรายเดือน, badges รวมถึงแพลตฟอร์มนักเขียนอินดี้ที่กำลังจะเปิดตัว</p>\n<p>มาร์กบอกด้วยว่า เมื่อถึงเวลาที่ Facebook ต้องหักเปอร์เซนต์ จะไม่มากเท่าหัก 30% ที่ Apple ทำอยู่แน่นอน</p>\n<p>นอกจากนี้ Facebook กำลังจะเปิดตัวอินเตอร์เฟซใหม่ ที่ช่วยให้ครีเอเตอร์รู้ว่าค่าธรรมเนียมและภาษีของบริษัทต่างๆ ส่งผลกระทบต่อรายได้ของพวกเขาอย่างไร ซึ่งโฆษก Facebook ให้รายละเอียดเพิ่มเติมว่าครีเอเตอร์จะมองเห็นรายได้ตัวเองหลังโดนหักเปอร์เซนต์จากแพลตฟอร์มอื่นๆ อย่าง Google และ Apple อินเตอร์เฟซใหม่อยู่ในรูปแบบเว็บไซต์ และรองรับอีเว้นท์ออนไลน์ก่อนในระยะแรก</p>\n<p><img src=\"https://scontent.fbkk22-3.fna.fbcdn.net/v/t31.18172-8/24068639_10104252475022761_6681791846679560246_o.jpg?_nc_cat=103&amp;ccb=1-3&amp;_nc_sid=8bfeb9&amp;_nc_eui2=AeErKplTGaPgOhKmHj5PktiWVlH1m5ykVhJWUfWbnKRWEoumxfm382dz0A3F3I6AIFk&amp;_nc_ohc=2LodwUelzisAX9iG-77&amp;_nc_ht=scontent.fbkk22-3.fna&amp;oh=321482258b8e99d40c01dbb43e9a20ac&amp;oe=60E602E4\" /><br />\nภาพจาก <a href=\"https://www.facebook.com/photo.php?fbid=10104252475022761&amp;set=pb.4.-2207520000..&amp;type=3\">Facebook มาร์ก ซักเคอร์เบิร์ก</a></p>\n<p>ที่มา - <a href=\"https://www.engadget.com/facebook-creators-earnings-cut-2023-paid-events-newsletters-164341439.html?src=rss_b2c\">Engadget</a></p>\n</div></div></div><div><div>Topics: </div><div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/facebook\">Facebook</a></div><div><a href=\"/topics/apple\">Apple</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3515d6a0d59b48fb31bdd89cd237ca8896ab576391d7f85bfc2b412a33a624d3","category":"Thai"}