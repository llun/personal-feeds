{"title":"Kakao Entertainment เข้าซื้อ Radish แอปอ่านนิยาย ขยายกำลังคอนเทนต์ไปยังผู้ใช้งานภาษาอังกฤษ","link":"https://www.blognone.com/node/122615","date":1620702560000,"content":"<div><div><div><p>Kakao Entertainment เข้าซื้อ Radish แอปอ่านนิยาย ที่ระบุว่ามีผู้ใช้งานในอเมริกาเหนือหลักล้านราย ในราคา 440 ล้านเหรียญ คาดมาเสริมกำลังเนื้อหาบันเทิงของ Kakao Entertainment อย่างเช่นเว็บตูนขยายไปยังตลาดผู้ใช้งานภาษาอังกฤษ</p>\n<p>Radish ยังดำเนินธุรกิจต่อในแบรนด์ของตัวเองได้ โดย Seungyoon Lee ผู้ก่อตั้ง Radish จะดำรงตำแหน่งเจ้าหน้าที่กลยุทธ์ระดับโลกของ Kakao Entertainment ด้วย</p>\n<p>Radish ก่อตั้งขึ้นในปี 2015 เริ่มจากเป็นแพลตฟอร์มให้คนมาส้รางเนื้อหาเอง แต่หลังๆ โฟกัสไปที่ Radish Originals หรือซีรีส์นิยายต่อเนื่องที่ออกแบบมาเฉพาะสำหรับแอป ซึ่งทางบริษัทบอกว่า Radish Originals มีรายได้โตขึ้น 10 เท่าในปี 2020 และเป็นแหล่งรายได้ 90% ของแพลตฟอร์ม ส่วนรายได้อื่นๆ มาจากการจ่ายเพื่ออ่านในแต่ละบท ซึ่งจากการเข้าซื้อ คาดว่าเนื้อหา Radish Originals จะกลายมาเป็นอีกทรัพย์สินทางปัญญาของ Kakao Entertainment</p>\n<p>ตั้งแต่ปี 2016 เป็นต้นมา  Kakao Entertainment ได้ดัดแปลงนิยายบนเว็บมาต่อยอดเป็นสื่ออื่นหลายเรื่องรวมถึง “What’s Wrong with Secretary Kim?”, “A Business Proposal” และ“ Solo Leveling”</p>\n<p><img src=\"https://www.blognone.com/sites/default/files/externals/e46a950cafdf9a1bd3e18df4f1bebbf8.jpg\" /></p>\n<p>ที่มา - <a href=\"https://techcrunch.com/2021/05/10/serial-fiction-app-radish-acquired-by-kakao-entertainment-for-440m/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/kakao-corp\">Kakao Corp</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a16e88b7e777306abb0db9d96a94e0c2311fa5ffa14ca0bed2dc2722258dfae7","category":"Thai"}