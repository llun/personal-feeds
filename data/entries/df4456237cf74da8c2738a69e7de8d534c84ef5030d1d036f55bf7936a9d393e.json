{"title":"SpaceX ร่วมกับ Google Cloud ให้บริการคลาวด์สำหรับอินเทอร์เน็ตผ่านดาวเทียม Starlink","link":"https://www.blognone.com/node/122664","date":1620917819000,"content":"<div><div><div><p>SpaceX ประกาศร่วมมือกับ Google Cloud เพื่อนำระบบคอมพิวเตอร์และระบบเครือข่ายคลาวด์ของ Google มาใช้งานกับ Starlink บริการอินเทอร์เน็ตผ่านดาวเทียมภายใต้ SpaceX</p>\n<p>ภายใต้ความร่วมมือนี้ SpaceX จะกำหนดที่ตั้งของสถานีภาคพื้น Starlink ที่ศูนย์ข้อมูลของ Google เพื่อให้ส่งข้อมูลได้อย่างปลอดภัยและมี latency ต่ำจากดาวเทียม Starlink กว่า 1,500 ดวงที่อยู่ในวงโคจรลงไปยังเครือข่ายของ Google Cloud และด้วยความสามารถด้านเครือข่ายของ Google Cloud จะช่วยซัพพอร์ตบริการอินเทอร์เน็ตของ Starlink ทั่วโลก</p>\n<p>การร่วมมือระหว่าง Google Cloud ถือเป็นผลบวกทั้งฝั่ง Starlink เองที่จะเพิ่มความสามารถในการให้บริการลูกค้าได้อย่างครอบคลุม ทั้งลูกค้ากลุ่มผู้ใช้งานทั่วไป จนถึงลูกค้าองค์กร ส่วน Google เองก็ได้ใช้ความสามารถของ Starlink เพื่อขยายฐานผู้ใช้งานอินเทอร์เน็ตไปยังพื้นที่ห่างไกล ซึ่งจะเป็นการขยายกลุ่มลูกค้าของระบบคลาวด์ของ Google เองด้วย</p>\n<p>ที่มา - <a href=\"https://www.prnewswire.com/news-releases/google-cloud-and-spacexs-starlink-to-deliver-secure-global-connectivity-301290801.html\">PR Newswire</a>, <a href=\"https://techcrunch.com/2021/05/13/google-cloud-teams-up-with-spacexs-starlink-for-enterprise-connectivity-at-networks-edge/\">TechCrunch</a>, <a href=\"https://www.cnbc.com/2021/05/13/google-cloud-wins-spacex-deal-for-starlink-internet-connectivity.html\">CNBC</a></p>\n<p><img src=\"https://www.blognone.com/sites/default/files/externals/10d767dde1b472db39d6c297d6722f6c.jpg\" /></p>\n</div></div></div><div><div>Topics: </div><div><div><a href=\"/topics/starlink\">Starlink</a></div><div><a href=\"/topics/google-cloud\">Google Cloud</a></div><div><a href=\"/topics/spacex\">SpaceX</a></div><div><a href=\"/topics/google\">Google</a></div><div><a href=\"/topics/cloud\">Cloud</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"df4456237cf74da8c2738a69e7de8d534c84ef5030d1d036f55bf7936a9d393e","category":"Thai"}