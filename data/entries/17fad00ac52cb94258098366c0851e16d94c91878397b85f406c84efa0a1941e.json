{"title":"กูเกิลเปิดตัวศูนย์ข้อมูลคอมพิวเตอร์ควอนตัม มุ่งหน้าสู่เครื่องระดับล้านคิวบิต","link":"https://www.blognone.com/node/122738","date":1621364025000,"content":"<div><div><div><p>กูเกิลเปิดศูนย์พัฒนาคอมพิวเตอร์ควอนตัมในเมือง Santa Barbara รวมเอาศูนย์ข้อมูลคอมพิวเตอร์ควอนตัม, ห้องวิจัย, และศูนย์ผลิตชิปควอนตัมไว้ในศูนย์เดียวกัน โดยมีเป้าหมายใหญ่คือการสร้างคอมพิวเตอร์ควอนตัมแบบ quantum error-correction ที่มีขนาด 1,000,000 คิวบิต แต่ใช้งานจริงเหมือนเครื่อง 1,000 คิวบิต</p>\n<p>กูเกิลเคยแถลงถึงเป้าหมายคอมพิวเตอร์ควอนตัมระดับล้านคิวบิต<a href=\"https://www.blognone.com/node/112726\">ไว้ตั้งแต่ปี 2019</a> หลังจากกูเกิลคอมพิวเตอร์ควอนตัมที่แก้ปัญหา Quantum Supremacy หรือการแก้โจทย์ที่คอมพิวเตอร์ปกติไม่สามารถทำได้แม้จะทุ่มทรัพยากรลงไปมหาศาล (โจทย์ไม่มีประโยชน์ในโลกความเป็นจริงแต่เป็นโจทย์ที่คอมพิวเตอร์ปกติแก้ไม่ได้)</p>\n<p>การสร้างคอมพิวเตอร์ควอนตัมแบบ quantum error-correction ได้สำเร็จ กูเกิลจะต้องสร้างทรานซิสเตอร์ควอนตัมโดยอาศัยคิวบิตจำนวน 1,000 คิวบิตทำงานร่วมกันเหมือนเป็นทรานซิสเตอร์คิวบิตเดียว แต่ทำงานได้สมบูรณ์เหมือนไม่มีสัญญาณรบกวนใดๆ เพียงแค่ทรานซิสเตอร์บิตแรกนี้คาดว่าจะต้องใช้เวลานานหลายปีกว่าจะสำเร็จ และเมื่อทำทรานซิสเตอร์มาประกอบกันสำเร็จก็จะสร้างเป็นคอมพิวเตอร์ควอนตัมได้</p>\n<p>ที่มา - <a href=\"https://blog.google/technology/ai/unveiling-our-new-quantum-ai-campus/\">Google Blog</a></p>\n<p><img src=\"https://www.blognone.com/sites/default/files/externals/a22346a0f53cef6d9fddc051dc39539c.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/quantum-computer\">Quantum Computer</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17fad00ac52cb94258098366c0851e16d94c91878397b85f406c84efa0a1941e","category":"Thai"}