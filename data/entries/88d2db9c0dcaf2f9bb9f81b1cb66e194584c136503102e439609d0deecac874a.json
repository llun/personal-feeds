{"title":"Facebook อัพเดท ระบุคนคอมเม้นท์โพสต์, เลือกเพื่อนและเพจที่อยากมองเห็นบนฟีดได้ 30 คน","link":"https://www.blognone.com/node/121978","date":1617196182000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Facebook อัพเดทฟีเจอร์บนหน้าฟีด เริ่มจากเปิดให้ผู้ใช้งานสามารถระบุได้ว่า อยากให้ใครมาคอมเม้นท์ใต้โพสต์ของเรา มีสามตัวเลือกคือ ทุกคน, เฉพาะเพื่อน และเฉพาะคนหรือเพจที่เราแท็กชื่อในโพสต์</p>\n<p><img alt=\"No Description\" src=\"https://www.blognone.com/sites/default/files/externals/8ad64f80d1c3392bac76ddbf185e5024.jpg\" ></p>\n<p>Facebook ยังเปิดให้ผู้ใช้งานควบคุมสิ่งที่มองเห็นบนหน้าฟีด สามารถเลือกได้ว่าให้หน้าฟีดแสดงโพสต์ของใครบ้าง โดยสามารถเลือกเพื่อนและเพจได้ 30 รายเข้ามาอยู่ในกลุ่ม Favorites โพสต์ของคนเหล่านั้นจะปรากฏในอันดับที่สูงขึ้นในฟีดข่าว ถือเป็นการคัดกรองเนื้อหาบนฟีดด้วยตัวเอง ตรงด้านบนของฟีดจะมองเห็นตัวเลือก Home, Favorites, Recents ผู้ใช้สามารถกด Recents เพื่อเปลี่ยนหน้าฟีดให้เป็นไปตามอัลกอริทึมของ Facebook ได้</p>\n<p><img alt=\"No Description\" src=\"https://www.blognone.com/sites/default/files/externals/71f32312919aab59d71f6186b44356f5.jpg\" ></p>\n<p>เพิ่มบริบทเหตุผลที่ผู้ใช้มองเห็นโพสต์ใดๆ ก็ตามมากขึ้น เมื่อกด Why am I seeing this? ที่โพสต์ Facebook จะแสดงเหตุผลเช่น เคยกดไลค์โพสต์จากเพจนั้นๆ ไว้ อาจมีการแนะนำโพสต์ หากคนอื่นๆ ที่โต้ตอบกับโพสต์นั้นเคยโต้ตอบกับกลุ่มเพจหรือโพสต์เดียวกันกับผู้ใช้งาน หรือมองเห็นโพสต์มีพิกัดใกล้เคียงกับผู้ใช้งาน เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/9d1b3a416f562ba2e399683cc42a251f.jpg\" ></p>\n<p>ที่มา - <a href=\"https://about.fb.com/news/2021/03/more-control-and-context-in-news-feed/\">Facebook</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/news-feed\">News Feed</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88d2db9c0dcaf2f9bb9f81b1cb66e194584c136503102e439609d0deecac874a","category":"Thai"}