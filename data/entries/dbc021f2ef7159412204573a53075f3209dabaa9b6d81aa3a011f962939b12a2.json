{"title":"ทวิตเตอร์ติดป้ายข้อมูลเท็จในโพสต์ของรัฐบาลอินเดีย จนตำรวจเข้าเยี่ยมสำนักงานเพื่อหาคำตอบเพิ่ม","link":"https://www.blognone.com/node/122906","date":1622188511000,"content":"<div><div><div><p>วันจันทร์ที่ 24 พ.ค. ที่ผ่านมา เจ้าหน้าที่ตำรวจอินเดียเข้าตรวจสอบสำนักงานทวิตเตอร์ทั้งสองแห่ง  ถามหาเหตุผลเพิ่มจากการที่ทวิตเตอร์คาดป้ายกำกับในโพสต์ของโฆษกรัฐบาล ว่าเป็นสื่อที่ถูกควบคุมหรือ “manipulated media” แต่ในขณะที่เข้าไปสำนักงานนั้นไม่มีพนักงานทำงานอยู่ เนื่องจากสถานการณ์โรคระบาด</p>\n<p>ล่าสุด ทวิตเตอร์ออกมาแสดงความกังวลต่อท่าทีคุกคามของเจ้าหน้าที่ตำรวจ และกังวลเรื่องความเสี่ยงที่จะเกิดขึ้นกับพนักงานทวิตเตอร์ในอินเดีย ระบุว่า กังวลเกี่ยวกับการใช้กลวิธีการข่มขู่โดยตำรวจ จากการที่ทวิตเตอร์บังคับใช้ข้อกำหนดซึ่งใช้งานในทั่วโลก</p>\n<p>ในโพสต์ของโฆษกรัฐบาลอินเดียที่เป็นจุดเริ่มต้นปัญหา เขียนโจมตีพรรคฝ่ายค้านที่ขัดขวางการทำงานแก้ปัญหาโรคระบาด ซึ่งหน่วยตรวจสอบข้อเท็จจริงในอินเดียได้โต้แย้งข้อกล่าวหาของโฆษกแล้ว</p>\n<p><img src=\"https://www.blognone.com/sites/default/files/externals/2fad25d2c099e925a83a49edb7e09d30.png\" /><br />\nภาพจาก <a href=\"https://about.twitter.com/\">About Twitter</a></p>\n<p>ความตึงเครียดระหว่างรัฐบาลอินเดีย และบริษัทโซเชียลมีเดียเริ่มปะทุขึ้นในระยะหลัง ก่อนหน้านี้ ทวิตเตอร์ปฏิเสธการบล็อกโพสต์โจมตีรัฐบาลภายใต้การนำของนายกรัฐมนตรี Narendra Modi และตั้งแต่เกิดโรคระบาดจนควบคุมไม่ได้ รัฐบาลก็พยายามสั่งโซเชียลลบโพสต์ที่โจมตีอยู่เรื่อยๆ จนมากรณีล่าสุดคือ <a href=\"https://www.blognone.com/node/122868\">WhatsApp ยื่นฟ้องศาลให้ล้มกฎข้อบังคับ เปิดทางให้รัฐติดตามและเข้าดูแชทได้</a></p>\n<p>ที่มา - <a href=\"https://techcrunch.com/2021/05/27/twitter-says-concerned-with-india-intimidation-requests-3-more-months-to-comply-with-new-it-rules/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/india\">India</a></div><div><a href=\"/topics/freedom-information\">Freedom of Information</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dbc021f2ef7159412204573a53075f3209dabaa9b6d81aa3a011f962939b12a2","category":"Thai"}