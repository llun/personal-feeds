{"title":"Sony ยืนยันส่งเกม Days Gone ลงพีซีต้นปี 2021 นี้ และมีเกมอื่นตามมาอีกมาก","link":"https://www.blognone.com/node/121345","date":1614123613000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ยุคสมัยของเกมเอ็กซ์คลูซีฟบน PlayStation อาจจบแล้วจริงๆ ปีที่แล้วเราเห็น <a href=\"https://www.blognone.com/node/117305\">Horizon Zero Dawn ลงพีซีกันไปแล้ว</a> ล่าสุด Jim Ryan ซีอีโอของ PlayStation ให้สัมภาษณ์กับนิตยสาร GQ ยืนยันว่าเกม Days Gone จะตามมาลงพีซีด้วยเช่นกัน</p>\n<p>Days Gone เป็นเกมแนวเอาตัวรอดจากซอมบี้ พัฒนาโดย Bend Studio สตูดิโอในสังกัด SIE Worldwide Studios เกมออกเวอร์ชัน PS4 ในปี 2019 ได้คะแนนรีวิวเฉลี่ย 71/100</p>\n<p>Ryan บอกว่าการชิมลางของ Horizon Zero Dawn พบว่ากลุ่มผู้เล่นไม่ได้มีปฏิกิริยาต่อต้านในเชิงลบมากนัก จึงเดินหน้าส่งเกมมาขายบนพีซีเพิ่ม โดยเขาให้เหตุผลตรงไปตรงมาว่า เพื่อขยายฐานผู้เล่นให้กว้างขึ้น และหารายได้เพิ่มเติม มาช่วยจ่ายต้นทุนค่าพัฒนาเกมที่แพงขึ้นเรื่อยๆ นั่นเอง</p>\n<p>Days Gone เวอร์ชันพีซีจะออกช่วงฤดูใบไม้ผลิต้นปี 2021 นี้ และ Ryan ยังบอกว่าเราจะเห็นเกมอื่นๆ ของ Sony ตามมาลงพีซีด้วย แต่ยังไม่เปิดเผยชื่อ</p>\n<p><img alt=\"No Description\" src=\"https://www.blognone.com/sites/default/files/externals/c7cad6461864a5d8c19236ab3fbce594.jpg\" ></p>\n<iframe width=\"640\" height=\"360\" src=\"https://www.youtube.com/embed/FKtaOY9lMvM\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.gq-magazine.co.uk/culture/article/playstation-vr-jim-ryan-interview-2021\">GQ</a>, <a href=\"https://www.eurogamer.net/articles/2021-02-23-days-gone-to-lead-new-wave-of-playstation-console-exclusives-headed-to-pc\">Eurogamer</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/playstation\">PlayStation</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3a5294275d7040a95a0f12bb0af48eaccb2515a6a693a4bf8f0790b137e46436","category":"Thai"}