{"title":"Google จ่ายเงินให้นักวิจัยในโครงการ Bug Bounty ปี 2020 ไป 6.7 ล้านดอลลาร์","link":"https://www.blognone.com/node/121050","date":1612590037000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลออกรายงานโครงการ bug bounty หรือรายงานการพบช่องโหว่เพื่อรับเงินรางวัลของปี 2020 ซึ่งจ่ายเงินให้กับนักวิจัยไปรวม 6.7 ล้านดอลลาร์ มีนักวิจัยที่ได้รับเงินทั้งหมด 662 คน จาก 62 ประเทศ เพิ่มขึ้นจาก<a href=\"https://www.blognone.com/node/114481\">ปี 2019</a> ที่จ่ายไป 6.5 ล้านดอลลาร์</p>\n<p>กลุ่มผลิตภัณฑ์ Chrome มีการจ่ายเงินรางวัลสูงสุด 2.1 ล้านดอลลาร์ จากช่องโหว่ 300 รายการ ส่วน Android จ่ายเงินไป 1.74 ล้านดอลลาร์, Google Play 2.7 แสนดอลลาร์</p>\n<p>ข้อมูลเพิ่มเติมที่น่าสนใจ มีการจ่ายเงินมากกว่า 5 หมื่นล้านดอลลาร์ ให้กับรายงานช่องโหว่ใน Android 11 รวม 11 รายการ ทำให้กูเกิลออกแพตช์แก้ไขได้ก่อนออกเวอร์ชันสาธารณะ ส่วนนักวิจัยที่รายงานช่องโหว่มากที่สุดคือ Guang Gong (<a href=\"https://twitter.com/oldfresher\">@oldfresher</a>) และทีมงานจาก 360 Alpha Lab กับ Qihoo 360 Technology ซึ่งรายงาน 8 ช่องโหว่ในปีที่ผ่านมา</p>\n<p>ที่มา: <a href=\"https://security.googleblog.com/2021/02/vulnerability-reward-program-2020-year.html\">กูเกิล</a> และ <a href=\"https://www.zdnet.com/article/google-paid-6-7-million-to-bug-bounty-hunters-in-2020/\">ZDNet</a> ภาพ <a href=\"https://www.blog.google/press/\">กูเกิล</a></p>\n<p><img alt=\"alt=&quot;Google&quot;\" src=\"https://www.blognone.com/sites/default/files/externals/2209d23cfa6224fb3822fba673666383.jpg\" ></p>\n<p><img alt=\"alt=&quot;Google Bug Bounty 2020&quot;\" src=\"https://www.blognone.com/sites/default/files/externals/7aece37a0ce7a2ebd5961c60b6330766.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/bug-bounty\">Bug Bounty</a></div><div class=\"field-item even\"><a href=\"/topics/security\">Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ac24b45d697567fd85852c433fada060c838189cdfb82f2fe8f2646fd1ea6cf","category":"Thai"}