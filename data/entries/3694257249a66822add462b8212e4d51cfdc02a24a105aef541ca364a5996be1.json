{"title":"OnePlus ร่วมกับ Hasselblad ส่งจดหมายเชิญเปิดตัวเรือธง OnePlus 9 วันที่ 23 มีนาคมนี้","link":"https://www.blognone.com/node/121582","date":1615209558000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>OnePlus เตรียมเปิดตัวสมาร์ทโฟนเรือธงรุ่นใหม่ซีรีส์ OnePlus 9 5G โดยร่วมมือกับ Hasselblad บริษัทกล้องจากสวีเดน ซึ่งอีเว้นท์จะจัดขึ้นในวันที่ 23 มีนาคมนี้เวลา 9 นาฬิกาตามเวลา Eastern Time หรือสองทุ่มตามเวลาประเทศไทย</p>\n<p>ในช่วงไม่กี่สัปดาห์มานี้เริ่มมีภาพหลุดของมือถือไม่ระบุรุ่นของ OnePlus ที่มีโมดูลกล้อง Hasselblad โดยข้อมูลเบื้องต้นระบุสเปคกล้องคร่าว ๆ ของ OnePlus 9 ว่าจะมีกล้อง 4 ตัว ใช้เซนเซอร์ Sony IMX789 ถ่ายภาพ 12-bit RAW ได้ และการร่วมมือกับ Hasselblad ผู้ผลิตกล้องที่เชี่ยวชาญในด้านสินค้าในกลุ่มกล้องระดับโปรและ medium format จะพัฒนาระบบกล้อง OnePlus ให้โปรมากขึ้น โดยคาดว่าอาจจะมีระบบคาลิเบรตสีที่ให้สีสมจริง, โหมดถ่ายรูปโปรที่คาดว่าจะถ่ายภาพ 12-bit RAW พร้อมระบบปรับแต่งภาพที่ได้แรงบันดาลใจจากแอปโปรเซสภาพ Phocus ของ Hasselblad ส่วนด้านวิดีโอก็จะปรับปรุงการถ่ายวิดีโอแบบ HDR รวมถึงรองรับการบันทึกวิดีโอแบบ 4K 120fps และ 8K 30fps ด้วย</p>\n<p>ก่อนหน้านี้ OnePlus เองก็ปล่อย<a href=\"https://twitter.com/PeteLau/status/1366357664213528576\">ทีเซอร์</a>เป็นธีมอวกาศที่ค่อนข้างสื่อถึง Hasselblad (เนื่องจาก Hasselblad เป็นผู้ผลิตกล้องให้ NASA มาหลายทศวรรษแล้ว โดยรุ่นที่เลื่องชื่อคือ Hasselblad 500ELs ที่ Neil Armstrong และ Buzz Aldrin ใช้ด้วย) และก็น่าสนใจว่าธีมอวกาศนี้ OnePlus ต้องการจะสื่ออะไรในเชิงระบบกล้องมือถือเรือธงรุ่นใหม่ ซึ่งต้องรอติดตามในงานเปิดตัวกันต่อไป</p>\n<p>ที่มา - <a href=\"https://www.engadget.com/oneplus-9-5g-series-march-23-launch-hasselblad-camera-partnership-060023515.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/868d6daac6c1e2a2f22e40fac78a5f97.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oneplus\">OnePlus</a></div><div class=\"field-item odd\"><a href=\"/topics/oneplus-9\">OnePlus 9</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3694257249a66822add462b8212e4d51cfdc02a24a105aef541ca364a5996be1","category":"Thai"}