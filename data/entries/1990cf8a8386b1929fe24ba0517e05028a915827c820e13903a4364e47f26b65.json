{"title":"รู้จัก MENDIX, Low-Code Platform ที่จะเปลี่ยนโฉมการพัฒนาซอฟต์แวร์ของโลก","link":"https://www.blognone.com/node/121831","date":1616472414000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในปัจจุบัน Digital Transformation กลายเป็นสิ่งจำเป็นสำหรับทุกองค์กร แต่ด้วยข้อจำกัดของการเขียนโค้ดแบบดั้งเดิม (traditional-coding) ต้องอาศัยทั้งเวลา และทรัพยากรในการพัฒนาจำนวนมาก ดรงกันข้ามกับความรวดเร็วที่เปลี่ยนแปลงในยุคนี้ การพัฒนาแบบเก่าจึงมีอุปสรรคในทุกด้าน ทำให้เกิดความต้องการในการพัฒนาแอปพลิเคชันอย่างไม่หยุดหย่อน แต่ก็ปฏิเสธไม่ได้ว่าจำนวนนักพัฒนา (software developer) ไม่เพียงพอต่อความต้องการของตลาดที่กำลังเติบโต  องค์กรที่ต้องการปรับตัวให้เข้ากับยุค digital ปัจจุบันจึงต้องหาวิธีและเครื่องมือในการพัฒนาซอฟท์แวร์และแอปพลิเคชั่นได้เร็วยิ่งขึ้น</p>\n<p>MENDIX เป็นแพลตฟอร์ม Low-Code ที่เข้ามาตอบโจทย์องค์กรที่ต้องการจะก้าวไปตาม Digital Transformation ให้ทัน ด้วยแพลตฟอร์มที่สามารถช่วยเหลือให้การพัฒนาซอฟต์แวร์ ไม่ว่าจะเป็น แอปพลิเคชัน, เว็บไซต์, หรือ ดิจิจอลโซลูชัน กลายเป็นเรื่องง่ายดาย แบบที่ไม่ต้องเขียนโค้ดแบบดั้งเดิม (traditional-coding) อีกต่อไป ด้วยการออกแบบของ MENDIX Low-Code platform ซึ่งใช้ระบบ drag drop และ microflow จะทำให้คนที่ทำงานสายธุรกิจทั่วไปก็สามารถพัฒนาซอฟต์แวร์ได้ด้วยตัวเอง ไม่จำเป็นต้องไปพึ่งพานักพัฒนาแบบเบ็ดเสร็จ ส่งผลให้องค์กรสามารถรับมือกับการเปลี่ยนแปลงจาก Digital Disruption ได้เป็นอย่างดี อีกทั้งยังสามารถนำเทคโนโลยีหรือโซลูชันที่สร้างเปลี่ยนแปลงองค์กรได้</p>\n<p><img alt=\"No Description\" src=\"https://www.blognone.com/sites/default/files/externals/cde66be0a4e70c87c74dd46162ad78d7.jpg\" ></p>\n<h3>ทำความรู้จักเพิ่มเติมกับ MENDIX  และ Low-Coding Platform</h3>\n<p>แพลตฟอร์ม Low-Code คือแพลตฟอร์มสำหรับการดิจิตอลโซลูชัน หรือ การพัฒนาซอฟต์แวร์และแอปพลิเคชัน ที่สามารถช่วยลดกระบวนการพัฒนาโปรแกรมให้ง่ายขึ้น โดยจะมุ่งเน้นที่การลดกระบวนการการเขียนโค้ดแบบดั้งเดิมลง ทำให้คนที่ไม่มีความรู้ในการเขียนโค้ด แต่มีกระบวนการคิดที่เป็นขั้นเป็นตอน มีไอเดียสร้างสรรค์ หรือที่เรียกว่า citizen developer ก็สามารถสร้างแอปพลิเคชันขึ้นมาได้</p>\n<p>โดยฝั่งของนักพัฒนามืออาชีพ หรือที่เรียกว่า Professional Developer นั้นก็ยังสามารถใช้แพลตฟอร์ม Low-Code ช่วยย่นระยะเวลาสำหรับการพัฒนา เพื่อให้ time to market สั้นลงได้ ทำให้การพัฒนาแอปฯ ที่ไม่ต้องการความซับซ้อนมากนัก พัฒนาได้อย่างรวดเร็ว ช่วยตอบโจทย์ภาคธุรกิจ โดยไม่ว่าจะเป็นดิจิตอลโซลูชันที่ช่วยในการบริหารจัดการภายในองค์กร หรือที่องค์กรใช้สื่อสารกับผู้บริโภคก็ตาม ก็สามารถพัฒนาได้อย่างรวดเร็วมากยิ่งขึ้น ลดข้อผิดพลาดมากกขึ้น อีกทั้งยังใช้ทรัพยากรบุคคลที่น้อยลงอีกด้วย</p>\n<p><img alt=\"No Description\" src=\"https://www.blognone.com/sites/default/files/externals/e55b91a1f50d05ee9325a6c102fdd207.png\" ></p>\n<p>MENDIX เป็นสตาร์ทอัพจากเนเธอร์แลนด์ ก่อตั้งเมื่อปี 2005 โดยมีวิสัยทัศน์ว่าการพัฒนาซอฟท์แวร์จะเพิ่มขึ้นอย่างมากทำให้บุคคลากรไม่เพียงพอ และต้องมีเครื่องมือช่วยพัฒนาได้เร็วยิ่งขึ้น จึงกำเนิด low-code platform เป็นเจ้าแรกๆของโลก ต่อมา Siemens ได้เข้าซื้อกิจการเมื่อปี 2018 โดย MENDIX เข้ามาให้บริการในไทยตั้งแต่ปี 2008 และมีพาร์ทเนอร์ธุรกิจอย่างเป็นทางการในประเทศคือ บริษัท ทีบีเอ็น ซอฟต์แวร์ จำกัด (TBN Software Co., Ltd.)</p>\n<p>ในการจัดอันดับ  2020 Magic Quadrant for Enterprise Low Code Application Platforms โดย Gartner ได้มีการให้ MENDIX อยู่ในกลุ่มผู้นำแนวหน้าของเหล่าผู้ให้บริการแพลตฟอร์ม Low-Code ทั้งหมด ทำให้ในปัจจุบัน MENDIX ได้กลายมาเป็นผู้ให้บริการแพลตฟอร์ม Low-Code แถวหน้าในอุตสาหกรรมนี้</p>\n<p><img alt=\"No Description\" src=\"https://www.blognone.com/sites/default/files/externals/9fb28c8edee9226f6dc00d9f2089dafa.png\" ></p>\n<h3>ใช้งานได้ง่าย, ร่นระยะเวลาการพัฒนา, ยืดหยุ่น และลดข้อผิดพลาด 4 จุดเด่นที่ทำให้ MENDIX อยู่เหนือกว่าใคร</h3>\n<p>เครื่องมือภายในแพลตฟอร์ม MENDIX ที่นำมาใช้พัฒนาซอฟต์แวร์และแอปพลิเคชันจะถูกออกแบบมาในรูปแบบ Visualize ซึ่งเป็นการสร้างบล็อคชุดคำสั่งแล้วอาศัยการ Drag &amp; Drop เพื่อเชื่อมโยงคำสั่งต่างๆ เข้าด้วยกันจนออกมาเป็น Flowchart ด้วยวิธีการที่เข้าใจง่าย และ ลดกระบวนการที่ไม่จำเป็น ทำให้ผู้ใช้งาน สามารถลดการเขียนโค้ดแบบดั้งเดิมลง (Low-coding) หรือในบางกรณีก็ไม่จำเป็นต้องเขียนโค้ดได้ (No-Coding)</p>\n<p>นอกเหนือจากความง่ายในการใช้งานแล้ว MENDIX ยังมีเครื่องมือขั้นสูงไว้สำหรับลูกค้าระดับองค์กรเพื่อให้สามารถควบคุม และดูแลระบบความมั่นคงปลอดภัยของซอฟต์แวร์และแอปพลิเคชันที่กำลังพัฒนาอยู่ได้ โดยมีเครื่องมือสำหรับการทำ Automated Testing เพื่อทดสอบว่าแอปฯ สามารถใช้งานได้จริง  สามารถทดสอบได้ทันทีภายในตัวแอปฯ ทำให้การทำงานเป็นในรูปแบบระบบเดียว ส่งผลให้การพัฒนาภายใน MENDIX สามารถมั่นใจได้ถึงความปลอดภัยของข้อมูล และไม่ต้องกังวลเรื่องปัญหาข้อผิดพลาดในแอปฯ ได้อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/9cf74e1bbb0955480a983d2d4df0ba8e.png\" ></p>\n<p>นอกจากนี้ MENDIX ยังมีระบบวิเคราะห์ข้อมูล (Analytics) ด้วย AI ซึ่งช่วยให้การพัฒนาซอฟต์แวร์และแอปพลิเคชันเกิดขึ้นได้อย่างถูกต้องสมบูรณ์ โดย AI ที่ MENDIX นำมาช่วยในกระบวนการพัฒนามีอยู่ 2 กรณีหลัก ๆ</p>\n<ul>\n<li>Consistency Checking เป็นการตรวจสอบความสอดคล้องกันของโมเดล หรือชุดบล็อค เช่น หากมีผู้ใช้มีการลบฟิลด์ออกไป 1 ฟิลด์ AI ก็จะตรวจสอบว่าฟิลด์นั้นถูกใช้ในชุดคำสั่งไหนบ้าง โลจิคไหนบ้าง มี Security Setting ที่เชื่อมโยงกับอะไรบ้าง พร้อมนำเสนอข้อแนะนำ และการแก้ไขเพื่อลบช่องโหว่ และบี๊กในตัวระบบออกไป</li>\n<li>AI Assisted Development เป็นการใช้โมเดล Deep Learning เข้ามาช่วยแนะนำเวลาสร้างบล็อคว่าตัวเลือกถัดไปที่ดีที่สุดคืออะไร ตอนนี้โมเดล Deep Learning เรียนรู้ไปแล้วกว่า 88 ล้านความเป็นไปได้ของชุดคำสั่ง และยังคงมีการเรียนรู้ชุดคำสั่งใหม่ ๆ อยู่ตลอดเวลา</li>\n</ul>\n<p>ระบบวิเคราะห์ด้วย AI นี้ ช่วยทำให้ MENDIX Platform สามารถช่วยเหลือผู้ใช้งานได้อย่างที่ซอฟท์แวร์อื่นๆทำไม่ได้ แถมธรรมชาติการ Deep Learning ของ AI ทำให้การทำงานภายใน Platform มีความยืดหยุ่น ผู้ใช้สามารถออกแบบ ซอฟท์แวร์, แอปพลิเคชัน, เว็บไซต์ หรือ ดิจิตอลโซลูชัน ที่ต้องการได้หลากหลายโดยที่ MENDIX Platform สามารถสนับสนุนการพัฒนาทุกรูปแบบออกมาได้อย่างดีที่สุด</p>\n<p><img alt=\"No Description\" src=\"https://www.blognone.com/sites/default/files/externals/0a0426d9018377fe4b3ad5c3b22c2cc3.png\" ></p>\n<p><strong>คุณปนายุ ศิริกระจ่างศรี CEO และ Co-Founder บริษัท TBN Software</strong> ตัวแทนจำหน่าย MENDIX อย่างเป็นทางการในประเทศไทยเล่าว่า แพลตฟอร์ม Low-Code อาจถูกมองจากกลุ่มนักพัฒนาซอฟท์แวร์ว่ามันจะถูกนำมาแทนที่ตัวเอง หรือเป็นเครื่องมือที่ทำให้ทักษะการเขียนโค้ดลดบทบาทความสำคัญลง  แต่ในความเป็นจริงแล้ว Low-Code ไม่สามารถเข้ามาแทนที่นักพัฒนาได้ทั้งหมด เพราะในกรณีที่ต้อง customize ซอฟท์แวร์ก็ยังจำเป็นต้องใช้การเขียนโปรแกรมอยู่ดี (Traditional coding) และยังมี process อีกมากมายที่การเขียนโปรแกรมเหมาะกว่า ในขณะเดียวกันนักพัฒนาซอฟท์แวร์ที่เก่งก็สามารถใช้ประสบการณ์เพื่อออกแบบโครงสร้างแอปพลิเคชันได้ (Architecture)</p>\n<p>ทั้งนี้ Low-Code จะมาช่วยเพิ่มศักยภาพในการทำงานของทีมพัฒนา และองค์กรต่าง ๆ มากกว่า โดยงานหลายส่วน สามารถใช้ Low-Code มาช่วยพัฒนางานนั้น ๆ ได้อย่างรวดเร็ว อาทิเช่น Web App, Mobile App, PWA, Microservice, API service หรือ service composition เป็นต้น  ช่วยลดระยะเวลาการพัฒนา เปิดโอกาสให้นักพัฒนาซอร์ฟแวร์ให้โฟกัสกับงานที่ต้อง customize ได้มากขึ้น</p>\n<p><img alt=\"No Description\" src=\"https://www.blognone.com/sites/default/files/externals/aa7999b94b9b034be75c42bfc4aac22c.png\" ></p>\n<p>คุณปนายุเล่าเพิ่มเติมด้วยว่า เคยมีลูกค้าทำการทดสอบ ทำโปรเจ็คหนึ่งขึ้นมาแล้วแบ่งกระบวนการพัฒนาเป็นการเขียนโค้ดแบบเดิม จับแข่งคู่กับอีกทีมที่ใช้ Low-Code สิ่งที่พบก็คือ Low-Code ช่วยร่นระยะเวลาการทำงานของทีมพัฒนาได้จริง เปรียบเทียบง่าย ๆ อย่างเช่นการเขียน Web App ที่เดิมใช้เวลาราว 1-2 สัปดาห์ แต่เมื่อใช้ Low-Code กลับสามารถลดเวลาลงเหลือเพียง 2-3 วันได้</p>\n<p>MENDIX มีความยืดหยุ่นสูง เพราะได้ทำการพัฒนาบน Java เป็นหลัก ทำให้สามารถใช้งานได้หลากหลายแพลตฟอร์ม ไม่ว่าจะบนลินุกซ์ หรือวินโดวส์ และยังสามารถทำงานแอปได้หลากหลายภาษาไม่ว่าจะทำแอปลง Apple หรือ Android ก็ได้</p>\n<p>แถมตัวแพลตฟอร์มก็เป็น Cloud Native รองรับสถาปัตยกรรมอย่าง Microservice และ Container Technology มาตั้งแต่แรก สามารถนำไปรันได้ทุกที่ไม่ว่าจะ On-Prem, Private Cloud, Public Cloud หรือถ้าต้องการ Cloud ของ MENDIX เองก็มีให้ใช้ แถม MENDIX ยังสามารถรองรับฐานข้อมูลหลากหลาย ไม่ว่าจะเป็น DD2, Oracle, SQL Server, PostgreSQL, MySQL, SAP HANA ฯลฯ ทำให้ไม่ว่าองค์กรจะใช้ฐานข้อมูลตัวไหน MENDIX ก็สามารถนำมาใช้งานต่อได้ ไม่ต้องย้ายฐานข้อมูลใหม่</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1990cf8a8386b1929fe24ba0517e05028a915827c820e13903a4364e47f26b65","category":"Thai"}