{"title":"กูเกิลเปิดตัว Ads Creative Studio เครื่องมือสร้างโฆษณาทั้งภาพนิ่ง, วิดีโอ และโฆษณาเสียง","link":"https://www.blognone.com/node/123314","date":1624269829000,"content":"<div><div><div><p>กูเกิลเปิดตัว Ads Creative Studio ช่องทางจัดเก็บและสร้างโฆษณาที่มาพร้อมเครื่องมือช่วยสร้างโฆษณาทั้งในรูปแบบวิดีโอ และโฆษณาเสียง โดยมีฟีเจอร์หลักๆ ดังนี้</p>\n<ul>\n<li>Director Mix เครื่องมือที่ช่วยให้แบรนด์ต่างๆ สร้างเนื้อหาวิดีโอ ซึ่งก่อนหน้านี้ยังเปิดใช้งานในวงจำกัด แต่ล่าสุดเปิดให้ผู้ลงโฆษณาทั่วไปมาใช้งานได้</li>\n<li>Dynamic Display &amp; HTML5 เป็นเครื่องมือที่ช่วยสร้างโฆษณาสำหรับใช้งานในเครื่องมือเจาะกลุ่มเป้าหมายของกูเกิลอย่าง Display &amp; Video 360 และ Campaign Manager 360</li>\n<li>Audio Mixer เครื่องมือสร้างโฆษณาเสียง</li>\n<li>มีไลบรารีจัดเก็บทรัพยากรสำคัญสำหรับแบรนด์ เช่น รูปภาพ โลโก้</li>\n</ul>\n<p><img src=\"https://www.blognone.com/sites/default/files/externals/e27b9233bc49e24b4efa8eb5d9ff17aa.jpg\" /></p>\n<p>เมื่อสร้างโฆษณาบน Ads Creative Studio แล้ว สามารถ export ออกไปยังบริการโฆษณาตัวอื่นของกูเกิลได้โดยตรง เช่น  Google Ads, Display &amp; Video 360 และ Campaign Manager 360</p>\n<p><img src=\"https://www.blognone.com/sites/default/files/externals/110da7df3280636a0f13c5f84380675f.jpg\" /></p>\n<p>Ads Creative Studio เปิดทดสอบใช้งานสำหรับลูกค้า Display &amp; Video 360 ในปลายเดือนกรกฎาคม และลูกค้า YouTube Ads บางรายในเดือนกันยายน และจะค่อยๆ เปิดใช้ในกลุ่มผู้ใช้กว้างขึ้นในเดือนต่อๆ ไป</p>\n<p>ที่มา - <a href=\"https://blog.google/products/ads-commerce/ads-creative-studio-launch-cannes/?utm_source=feedburner&amp;utm_medium=feed&amp;utm_campaign=Feed%3A+blogspot%2FMKuf+%28The+Keyword+%7C+Official+Google+Blog%29\">กูเกิล</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/advertisement\">Advertisement</a></div><div><a href=\"/topics/marketing\">Marketing</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d966854e225aeefb049a4f58a9c508f15b6f8c4608b4ff6297007df409fa1b0","category":"Thai"}