{"title":"มันจบแล้วเกมเมอร์ NVIDIA เผลอปลดล็อกพลังแฮชในการ์ด RTX 3060 ด้วยไดรเวอร์เวอร์ชั่นเบต้า","link":"https://www.blognone.com/node/121734","date":1615966509000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง NVIDIAประกาศ<a href=\"https://www.blognone.com/node/121269\">ออกไดรเวอร์ของ RTX 3060 ที่ตรวจจับการขุดเหรียญคริปโตและลดพลังแฮชลง</a> เพื่อป้องกันปัญหาการ์ดจอขาดแคลน พร้อมระบุว่าวิธีนี้แฮกได้ยากมาก แต่ในที่สุดก็มีวิธีปลดล็อกพลังแฮชให้ RTX 3060 แล้ว ด้วยการใช้ไดรเวอร์ technology preview เวอร์ชั่น 470.05 (beta) ของ NVIDIA เอง ที่พอเปลี่ยนมาใช้ ก็จะปลดล็อกพลังแฮชให้กลับมาเท่าเดิม แต่มีข้อจำกัดคือจะปลดล็อกการ์ดจอที่ต่อกับมอนิเตอร์อยู่ได้แค่ตัวเดียว</p>\n<p>ผลการทดสอบของ <a href=\"https://www.hardwareluxx.de/index.php/news/hardware/grafikkarten/55694-ethereum-mining-bremse-der-geforce-rtx-3060-umgangen-2-update.html\">Hardwareluxx.de</a> (ภาษาเยอรมัน) ที่ใช้ QuickMiner พบว่าเมื่อใช้ไดรเวอร์เวอร์ชั่น 470.05 พลังแฮชของ RTX3060 ที่ถูกลดเหลือ 22MH/s ในไดรเวอร์เวอร์ชั่นปกติ จะเพิ่มเป็น 41MH/s โดยไม่ต้องใช้ BIOS เวอร์ชั่นพิเศษด้วยซ้ำ</p>\n<p>ปัจจุบัน NVIDIA ลบ<a href=\"https://developer.nvidia.com/cuda/wsl/download\">ลิงก์ดาวน์โหลดไดรเวอร์เวอร์ชั่นนี้</a>รวมถึงลิงก์<a href=\"https://forums.developer.nvidia.com/t/new-cuda-on-wsl2-wip-driver-470-05-is-now-available-for-download/170516\">หน้าฟอรั่ม</a>เกี่ยวกับกับไดรเวอร์เวอร์ชั่นนี้ไปด้วย แต่ชาวเหมืองก็ยังสามาร์ดาวน์โหลดไฟล์ไดรเวอร์เวอร์ชั่นนี้จากเว็บฝากไฟล์ที่มีสมาชิกฟอรั่มต่างๆ อัพโหลดไว้ มาใช้งานได้ตามปกติอยู่ ดูเหมือนว่าปัญหาการ์ดจอขาดตลาด คงไม่น่าดีขึ้นในเร็ววันนี้</p>\n<p>ที่มา - <a href=\"https://www.theregister.com/2021/03/17/nvidia_cryptocurrency_fail/\">The Register</a>, <a href=\"https://www.hardwareluxx.de/index.php/news/hardware/grafikkarten/55694-ethereum-mining-bremse-der-geforce-rtx-3060-umgangen-2-update.html\">Hardwareluxx.de</a> via <a href=\"https://hexus.net/tech/news/graphics/147551-nvidia-geforce-47005-driver-kills-rtx-3060-hash-rate-limiter/\">Hexus.net</a></p>\n<p><img src=\"https://www.blognone.com/sites/default/files/externals/21dd339413c5ac0cec04c363aa88085f.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nvidia\">NVIDIA</a></div><div class=\"field-item odd\"><a href=\"/topics/cryptocurrency\">Cryptocurrency</a></div><div class=\"field-item even\"><a href=\"/topics/ethereum\">Ethereum</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e0e53e38211499829c8b2450a1578771e2079cb2e2fd7f092f785fdc1bb1b6ab","category":"Thai"}