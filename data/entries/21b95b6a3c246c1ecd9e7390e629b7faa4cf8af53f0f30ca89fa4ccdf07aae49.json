{"title":"เบราว์เซอร์ Vivaldi 4.0 เพิ่มโปรแกรม Mail, Calender, Feed Reader","link":"https://www.blognone.com/node/123098","date":1623254110000,"content":"<div><div><div><p>เว็บเบราว์เซอร์ Vivaldi ของทีมงาน Opera ยุคดั้งเดิม ออกเวอร์ชันใหญ่ 4.0 มีการเปลี่ยนแปลงสำคัญคือเพิ่ม Vivaldi Mail, Calendar, Feed Reader <a href=\"https://www.blognone.com/node/119788\">ตามที่เคยประกาศไว้</a> แล้วแถมมาด้วยฟีเจอร์แปลภาษา Vivaldi Translate</p>\n<ul>\n<li><strong>Vivaldi Mail</strong> เป็นโปรแกรมอีเมลไคลเอนต์ที่ชูจุดเด่นเรื่องการจัดหมวดหมู่อีเมลให้อัตโนมัติ มีระบบค้นหาที่ดี ทุกอย่างประมวลผลในเครื่องเพื่อความเป็นส่วนตัว</li>\n<li><strong>Vivaldi Calendar</strong> โปรแกรมปฏิทินที่มีมุมมองหลากหลาย (minimal, full, compact) แสดงปฏิทินในแถบ sidebar ของเบราว์เซอร์ได้</li>\n<li><strong>Vivaldi Feed Reader</strong> เป็นตัวอ่านฟีดที่เน้นความเป็นส่วนตัวเช่นกัน ประมวลผลในเครื่อง ไม่มีโฆษณา ใช้อินเทอร์เฟซเดียวกับ Mail (มองเป็นอีกหมวดอีเมล) บอกรับอัพเดตจาก podcast และช่อง YouTube ได้</li>\n<li><strong>Vivaldi Translate</strong> ฟีเจอร์แปลภาษาแบบเดียวกับของ Chrome แต่ใช้เอนจินแปลภาษาของบริษัท Lingvanex ที่ทำงานบนเซิร์ฟเวอร์ของ Vivaldi อีกที เพื่อไม่ให้ข้อความที่แปลภาษาหลุดออกไปให้บุคคลอื่นเห็น</li>\n</ul>\n<p><img src=\"https://www.blognone.com/sites/default/files/externals/5734b8f8ce1e829d35a9fd6b5d2f872a.jpg\" /></p>\n<p><img src=\"https://www.blognone.com/sites/default/files/externals/6ae27709c82c5e177620d167e05731a7.png\" /></p>\n<p><img src=\"https://www.blognone.com/sites/default/files/externals/fc16fb6e5293a0d7caece08674f59be9.png\" /></p>\n<p><img src=\"https://www.blognone.com/sites/default/files/externals/1d6fece954a6139b0eb0df55a003d88d.png\" /></p>\n<p><img src=\"https://www.blognone.com/sites/default/files/externals/93ee341985964687886f76b2a8acca07.png\" /></p>\n<p>ภาพรวมแล้ว Vivaldi บอกว่านำเสนอฟีเจอร์เหล่านี้เพื่อเป็นทางเลือกแทนบริการจากบริษัทใหญ่ (Big Tech) การทำงานย้อนยุคกลับไปก่อนยุคเว็บเบส เพื่อรักษาความเป็นส่วนตัวของผู้ใช้งาน</p>\n<p>ส่วนผู้ใช้ที่กังวลว่า Vivaldi จะบวมขึ้นเรื่อยๆ ก็สามารถตั้งค่า layout การแสดงผลฟีเจอร์ได้ 3 แบบคือ Essentials, Classic, Fully Loaded (เป็นการแสดงผลเท่านั้น ฟีเจอร์ยังมีให้ใช้เท่ากันทั้งหมดทุกแบบ)</p>\n<p><img src=\"https://www.blognone.com/sites/default/files/externals/2bc3cddbe58a93a75f7d80db3ddbc5bf.jpg\" /></p>\n<p>ที่มา - <a href=\"https://vivaldi.com/blog/vivaldi-4-0/0/\">Vivaldi</a></p>\n</div></div></div><div><div>Topics: </div><div><div><a href=\"/topics/vivaldi\">Vivaldi</a></div><div><a href=\"/topics/browser\">Browser</a></div><div><a href=\"/topics/rss-reader\">RSS Reader</a></div><div><a href=\"/topics/e-mail\">E-mail</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21b95b6a3c246c1ecd9e7390e629b7faa4cf8af53f0f30ca89fa4ccdf07aae49","category":"Thai"}