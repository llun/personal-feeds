{"title":"TIOBE คาด Python จะขึ้นเป็นที่ 1 ของการจัดอันดับภาษายอดนิยม ในไม่กี่เดือนข้างหน้า","link":"https://www.blognone.com/node/123654","date":1625973056000,"content":"<div><div><div><p>รายงานดัชนีการจัดอันดับภาษาเขียนโปรแกรม TIOBE Index ประจำเดือนกรกฎาคม 2021 ซึ่งเป็นการฉลองครบรอบ 20 ปี ที่เริ่มมีการจัดอันดับภาษาโปรแกรมตั้งแต่ปี 2001 โดย 3 อันดับแรกของภาษายอดนิยมยังเหมือนเดือนก่อนหน้าคือ C Java และ Python ตามลำดับ</p>\n<p>Paul Jansen ซีอีโอของ TIOBE ให้ข้อสังเกตว่า แม้อันดับยังไม่เปลี่ยน แต่ตัวเลขอัตราความนิยมก็มีส่วนต่างที่น้อยลงมา โดย C อยู่ที่ 11.62% ขณะที่ Python อยู่ที่ 10.95% ซึ่งต่างกันน้อยกว่า 1% แล้ว รวมทั้งแนวโน้มของ C และ Java ก็มีอัตราที่ลดลง ขณะที่ Python เพิ่มสูงขึ้น จึงมีโอกาสที่ Python จะขึ้นมาเป็นภาษาโปรแกรมยอดนิยมอันดับ 1 ในเวลาอันใกล้นี้</p>\n<p>อันดับอื่นที่น่าสนใจ Go ขึ้นจากอันดับ 20 มาอยู่อันดับ 13, Rust จาก 30 มาอันดับที่ 27, TypeScript จาก 45 มาสู่อันดับที่ 37 และ Haskell จากอันดับ 49 สู่อันดับที่ 39</p>\n<p>ที่มา: <a href=\"https://www.tiobe.com/tiobe-index/\">TIOBE</a></p>\n<p><img src=\"https://www.blognone.com/sites/default/files/externals/5204418c86218c15095d68923b4b1ade.png\" /></p>\n<p><img src=\"https://www.blognone.com/sites/default/files/externals/95826d133d1dcc611111946c3f7b0d27.png\" /></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/tiobe\">TIOBE</a></div><div><a href=\"/topics/programming\">Programming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8009c99621e77a6e81fb0176238b5bb2aeea2241e2f014e0b1eba1242854e3f3","category":"Thai"}