{"title":"[Reuters] Tencent งานเข้า หน่วยกำกับดูแลจีนระงับแผนควบรวมสตรีมมิ่งเกม Huya, DouYu","link":"https://www.blognone.com/node/123664","date":1626071074000,"content":"<div><div><div><p>Reuters รายงานว่าหน่วยงานกำกับดูแลตลาดของจีนจะระงับแผนการควบรวมของ Tencent กับสตรีมมิ่งเกมสองแห่งคือ Huya, DouYu ที่ Tencent ประกาศไว้เมื่อปีที่แล้ว เนื่องจากเข้าข่ายครอบงำตลาด</p>\n<p>โดย Tencent เป็นผู้ถือหุ้นรายใหญ่ที่สุดของ Huya ด้วยสัดส่วน 36.9% และยังเป็นเจ้าของมากกว่าหนึ่งในสามของ DouYu ทั้งสองบริษัทจดทะเบียนในสหรัฐอเมริกาและมีมูลค่าตลาดรวมกัน 5.3 พันล้านดอลลาร์</p>\n<p>Huya, DouYu เป็นแพลตฟอร์มอันดับ 1 และ 2 ที่คนจีนนิยมใช้ดูเกมสตรีมสด และงานอีสปอร์ตต่างๆ หน่วยกำกับดูแลตลาด หรือ State Administration of Market Regulation (SAMR) กล่าวว่าส่วนแบ่งการตลาดสตรีมมิ่งเกมของ Huya และ DouYu รวมกันมากกว่า 70% การควบรวมจะยิ่งทำให้ Tencent แข็งแกร่งขึ้นไปอีก และตัวบริษัทก็มีส่วนแบ่งตลาดเกมออนไลน์มากกว่า 40% แล้ว</p>\n<p>Tencent และ DouYu กล่าวในแถลงการณ์ว่าจะปฏิบัติตามข้อกำหนดด้านกฎระเบียบทั้งหมด ส่วน Huya ยังไม่ออกมาพูดอะไร</p>\n<p>บริษัทเทคโนโลยีใหญ่ในจีนถูกจับตามองจากรัฐบาลจีนหนักหน่วง โดยเฉพาะประเด็นผูกขาด ก่อนหน้านี้อาลีบาบาถูกสั่งปรับ 2.75 พันล้านจากการผูกขาดตลาดอีคอมเมิร์ซ</p>\n<p><img src=\"https://www.blognone.com/sites/default/files/externals/65ef774a9da82c180e88fcfce4ec2abe.png\" /></p>\n<p>ที่มา - <a href=\"https://www.reuters.com/world/china/chinese-antitrust-regulator-blocks-tencents-video-games-merger-2021-07-10/\">Reuters</a></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/china\">China</a></div><div><a href=\"/topics/antitrust\">Antitrust</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12ef18fe868ba4f9d93ae475ee0c970c22d969d5dce28372b6b7c4c64ba2fa7f","category":"Thai"}