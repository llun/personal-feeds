{"title":"[Strategy Analytics] ยอดจัดส่งโน้ตบุ๊กโตเฉลี่ย 81% ในไตรมาส 1/2021, Dell รั้งท้าย โต 37%","link":"https://www.blognone.com/node/122681","date":1620973067000,"content":"<div><div><div><p>Strategy Analytics บริษัทวิเคราะห์ข้อมูลการตลาด เปิดเผยยอดจัดส่งโน้ตบุ๊ก ไตรมาส 1/2021 เติบโตเฉลี่ย 81% โดย Lenovo, HP และ Dell ยังครองสามอันดับแรก ยอดจัดส่งของ Dell เติบโตเพียง 37% ขณะที่ Lenovo เติบโต 84% และ HP เติบโต 91% แต่ไม่มีคำอธิบายสาเหตุว่าทำไม Dell จึงเติบโตได้น้อยกว่าแบรนด์อื่นใน 3 อันดับแรก</p>\n<p>อันดับ 4 ตามมาด้วย Apple ที่มียอดจัดส่งเพิ่มจาก 2.9 ล้านเครื่องในไตรมาส 1/2020 เป็น 5.7 ล้านเครื่องในไตรมาสนี้ เติบโต 94% เท่ากับ Acer ที่อยู่ในอันดับ 5 ยอดจัดส่งโตจาก 2.5 ล้านเครื่อง เป็น 4.9 ล้านเครื่อง</p>\n<p>ในด้านส่วนแบ่งตลาดระบบปฏิบัติการ โน้ตบุ๊ก Windows ส่วนแบ่งตลาดลดลงจาก 79.6% เหลือ 73% ส่วน Chrome OS มีส่วนแบ่งตลาดเพิ่มจาก 11.7% เป็น 17.7% จากภาคการศึกษาในตลาดเกิดใหม่ ส่วน MacOS มีส่วนแบ่งทางตลาดเพิ่มจาก 7.8% เป็น 8.4%</p>\n<p>ที่มา - <a href=\"https://news.strategyanalytics.com/press-releases/press-release-details/2021/Strategy-AnalyticsNotebook-PC-Delivered-Strong-Q1-2021-as-Hybrid-Work-Model-Emerges/default.aspx\">Strategy Analytics</a></p>\n<p><img src=\"https://www.blognone.com/sites/default/files/externals/49809cedbc8c715655b60e2386cf4896.png\" /></p>\n</div></div></div><div><div>Topics: </div><div><div><a href=\"/topics/strategy-analytics\">Strategy Analytics</a></div><div><a href=\"/topics/market-share\">Market Share</a></div><div><a href=\"/topics/laptop\">Laptop</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a7b24f4d04e2fa5190f3965d5ac51ba45d664c53bda56aa6344fe6659ad065d2","category":"Thai"}