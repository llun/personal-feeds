{"title":"TikTok ทดสอบฟีเจอร์ Shoutouts ให้จ่ายเพื่อขอวิดีโอบางตัวได้ เช่นวิดีโออวยพรวันเกิด","link":"https://www.blognone.com/node/123608","date":1625652075000,"content":"<div><div><div><p>ถนนทุกสายมุ่งสู่ครีเอเตอร์ TikTok ทดสอบฟีเจอร์ Shoutouts ให้จ่ายเพื่อขอวิดีโอบางตัวได้  ครีเอเตอร์สามารถตั้งราคาได้เอง เริ่มทดสอบใช้งานในบางประเทศเช่น ตุรกี ดูไบ</p>\n<p>ปกติ TikTok มีฟังก์ชั่นจ่ายทิปให้ครีเอเตอร์อยู่แล้ว ฟีเจอร์ใหม่จะเป็นอีกช่องทางรายได้เสริมสำหรับคนที่มีแฟนคลับเหนียวแน่น พื้นที่ที่ได้รับการทดสอบใช้งานจะมองเห็นปุ่ม Request เมื่อคลิกเข้าไปแล้วระบบจะให้จ่ายเงิน แล้วครีเอเตอร์มีเวลาสามวันในการกดยอมรับ จากนั้นผู้ใช้จะได้รับวิดีโอในข้อความส่วนตัวภายในประมาณหนึ่งสัปดาห์</p>\n<p>ยังไม่ชัดเจนว่าต้องมีผู้ติดตามเท่าไรถึงจะเปิดใช้งาน Shoutouts อย่างไรก็ตาม เป้าหมายของ Shoutouts ไม่น่าจะเป็นเนื้อหาผู้ใหญ่แบบ OnlyFans เพราะตัวแพลตฟอร์มมีเด็กๆ ใช้งานเยอะ แต่อาจเป็นวิดีโออวยพรวันเกิด หรือวิดีโอที่ขอให้พูดอะไรบางอย่างในโอกาสพิเศษ</p>\n<p><img src=\"https://www.blognone.com/sites/default/files/externals/64779cc7682cc86ec682618c37dc25df.png\" /></p>\n<p>ที่มา - <a href=\"https://www.buzzfeednews.com/article/laurenstrapagiel/tiktok-appears-to-be-testing-a-cameo-like-shoutouts-feature?scrolla=5eb6d68b7fedc32c19ef33b4\">BuzzFeed</a>, <a href=\"https://www.engadget.com/tiktok-cameo-pay-custom-videos-085759889.html?src=rss\">Engadget</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7dbf2c490b779b42ba5e0b2cb5105df4b86cb4f90cdae7a479351ceb5d82ab2","category":"Thai"}