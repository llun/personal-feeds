{"title":"หลังระบาดหนักรอบสอง อินเดียสั่งโซเชียลลบโพสต์วิจารณ์รัฐบาลเรื่องรับมือ COVID-19 ได้แย่","link":"https://www.blognone.com/node/122347","date":1619407351000,"content":"<div><div><div><p>จากการระบาดของ COVID-19 ในอินเดียรอบที่สองนี้ ทำให้มีคนวิจารณ์รัฐบาลอินเดียในโซเชียลมีเดียว่าไม่เตรียมรับมือการระบาด และมีบางส่วนเรียกร้องให้ Narendra Modi นายกรัฐมนตรีอินเดียลาออก</p>\n<p>ล่าสุดมีข้อมูลจาก Lumen Database ซึ่งเผยแพร่คำขอให้ลบออกตามกฎหมายว่า รัฐบาลส่งคำขอไปยัง Twitter ให้ลบโพสต์วิจารณ์รัฐบาล จำนวน 52 โพสต์ รัฐบาลอินเดียออกมายืนยันแล้วด้วยว่าได้สั่งให้ Facebook และ Instagram และ Twitter ลบโพสต์ที่เห็นว่าอาจก่อให้เกิดความตื่นตระหนกในหมู่ประชาชน และขัดขวางกระบวนการรับมือโรคระบาด รวมๆ แล้วกว่าร้อยโพสต์</p>\n<p><img src=\"https://www.blognone.com/sites/default/files/externals/7ed2703ae63067528391cb3a46583e75.jpg\" /><br />\nNarendra Modi<br />\nภาพจาก <a href=\"https://www.shutterstock.com/th/image-photo/india-july16-2018-prime-minister-narendra-1150277489?src=FmM9uHrzLoBkN4gTWwE0hA-1-1\">Shutterstock</a></p>\n<p>ตอนนี้อินเดียกำลังอยู่ในวิกฤต มีผู้ติดเชื้อรายใหม่ในวันเดียวมากกว่า 330,000 ราย ระบบสุขภาพ โรงพยาบาลไม่สามารถรับมือได้ Twitter กลายเป็นความหวังเล็กๆ ของประชาชนในการรวมข้อมูลเพื่อช่วยกันค้นหายา, เตียงและอุปกรณ์ให้ออกซิเจน</p>\n<p>โฆษกของ Twitter บอกว่า เมื่อเราได้รับคำขอทางกฎหมาย ทางบริษัทจะตรวจสอบทั้งกฎของ Twitter และกฎหมายท้องถิ่น หากเนื้อหาละเมิดกฎของ Twitter เนื้อหานั้นจะถูกลบ แต่หากผิดกฎหมายท้องถิ่นอย่างเดียว ทางบริษัทก็อาจระงับการเข้าถึงเนื้อหาในอินเดียเท่านั้น</p>\n<p>ที่มา - <a href=\"https://techcrunch.com/2021/04/24/india-orders-twitter-to-take-down-tweets-critical-of-its-coronavirus-handling/\">TechCrunch</a>, <a href=\"https://www.cnet.com/news/twitter-reportedly-removes-tweets-critical-of-indian-governments-covid-19-response/#ftag=CAD590a51e\">CNET</a></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/facebook\">Facebook</a></div><div><a href=\"/topics/twitter\">Twitter</a></div><div><a href=\"/topics/instagram\">Instagram</a></div><div><a href=\"/topics/censorship\">Censorship</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1757ff589e8f28271a1a60f31bc2451a9e6e1f3d1638bd5d7b1acfdceefc9e7","category":"Thai"}