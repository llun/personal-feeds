{"title":"Acer ประเทศไทย ประกาศราคา acerpure พัดลมและเครื่องฟอกอากาศ ราคาเต็ม 9,990 บาท","link":"https://www.blognone.com/node/121469","date":1614673310000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้ Acer ประเทศไทยประกาศทิศทางของแบรนด์ Acer ต่อจากนี้คือเป็น Lifestyle Brand สร้างผลิตภัณฑ์ตอบโจทย์ทั้ง Live, Work, Learn, Play ทั้งในภาคธุรกิจและผู้ใช้งานทั่วไป</p>\n<p>โดยในฝั่งผู้ใข้งานทั่วไป Acer เปิดตัวสินค้าอื่นๆ นอกเหนือจากโน้ตบุ๊ก, พีซี เช่น <a href=\"https://www.blognone.com/node/121467\">เครื่องดื่มชูกำลังเกมเมอร์ Predator Shot</a> และ acerpure เครื่องฟอกอากาศ <a href=\"https://www.blognone.com/node/119217\">acerpure cool พัดลมที่มีฐานเป็นเครื่องกรองอากาศด้วยฟิลเตอร์ HEPA (H13)</a> เปิดขายราคาเต็มที่ 9,990 บาท และราคาโปรโมชั่น 7,990 บาท เริ่มวางขายในไทยทั้งออฟไลน์ และออนไลน์ช่วงสัปดาห์หน้า</p>\n<p><img alt=\"No Description\" src=\"https://www.blognone.com/sites/default/files/externals/4f3866dd17c29bbd7cfb071cb77e44e1.jpg\" ></p>\n<p>ตัว acerpure cool มาพร้อมการกรอง 3 ชั้น สามารถกรองฝุ่นและกรองไวรัสได้ โดยตัวพัดลมด้านบนจะปล่อยอากาศที่ฟอกออกมาแล้ว ตัวเครื่องมีขนาดเล็ก สามารถใช้งานในห้องความกว้าง 50 ตารางเมตรได้ ปรับสภาพอากาศได้ภายใน 3 นาที ประกันสินค้า 1 ปี</p>\n<p>ทิศทางของ Acer เริ่มขยายผลิตภัณฑ์ไปยัง segment อื่นๆ นอกเหนือจากคอมพิวเตอร์<a href=\"https://www.blognone.com/node/90183\">มาได้สักระยะแล้ว</a> โดยแตกไลน์สินค้าไปยังแบรนด์อื่น เช่น Pawbo ฮาร์ดแวร์สำหรับสัตว์เลี้ยง พัฒนาเครื่องให้อาหาร, เครื่องทำน้ำพุ, อุปกรณ์ตรวจจับป้องกันสัตว์เลี้ยงหาย แบรนด์ Xplova อุปกรณ์สายออกกำลังกายด้วยการปั่นจักรยาน</p>\n<p>ที่มา - งานแถลงข่าว</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/acer\">Acer</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71594030436951cf1a7e6e34bc7c4ac3df72461339f86d60f600072aa552ec43","category":"Thai"}