{"title":"อินเทลประกาศหยุดผลิต Lakefield ซีพียูไฮบริด 1+4 คอร์ กินไฟต่ำ 7 วัตต์","link":"https://www.blognone.com/node/123651","date":1625918937000,"content":"<div><div><div><p>อินเทลประกาศหยุดผลิต <a href=\"https://www.blognone.com/node/116832\">Lakefield ซีพียูแนวคิดใหม่ 1+4 คอร์ที่เปิดตัวช่วงกลางปี 2020</a></p>\n<p>แนวคิดของ Lakefield เป็นการนำไอเดียคอร์ใหญ่+เล็ก (big.LITTLE) ของฝั่ง ARM มาใช้งาน วิธีการของอินเทลคือใช้คอร์ใหญ่ 1 คอร์ (Ice Lake) บวกกับคอร์เล็ก 4 คอร์ (Atom Tremont) เน้นอุปกรณ์กินไฟต่ำ 7 วัตต์ โดยมีอุปกรณ์ที่นำไปใช้งาน 2 รุ่นคือ <a href=\"https://www.blognone.com/node/114078\">Lenovo ThinkPad X1 Fold</a> และ Samsung Galaxy Book S</p>\n<p>เหตุผลของอินเทลที่หยุดผลิต Lakefield ก็ตรงไปตรงมาว่า มีลูกค้าสนใจไม่เยอะ สินค้าจะสั่งได้จนถึงเดือนตุลาคม 2021 และส่งมอบชุดสุดท้ายในเดือนเมษายน 2022</p>\n<p>แต่การหยุดผลิต Lakefield ไม่ได้แปลว่าอินเทลเลิกทำซีพียูแบบไฮบริดแล้ว กลายเป็นยิ่งทำมากกว่าเดิมด้วยซ้ำ เพราะ<a href=\"https://www.blognone.com/node/121837\">ซีพียูรุ่นหลัก Alder Lake หรือ Core 12th Gen ที่จะออกช่วงปลายปี 2021</a> จะใช้สถาปัตยกรรมไฮบริด 8+8 คอร์ด้วยเลย เราจึงอาจมองว่า Lakefield เป็นการลองตลาดของอินเทลแบบเบาๆ ก่อนจะมาจัดหนักด้วย Alder Lake ต่อไป</p>\n<p>ที่มา - <a href=\"https://www.extremetech.com/computing/324435-intel-eols-lakefield-its-first-x86-hybrid-cpu\">ExtremeTech</a></p>\n<p><img src=\"https://www.blognone.com/sites/default/files/externals/88e4add38fd9fbfab7aedb7629eb35e0.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/cpu\">CPU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5528fa45b5dc52d0e074bfdda81505779edb33aeac5cf368c57d99913877590","category":"Thai"}