{"title":"Automattic เจ้าของ Wordpress ซื้อกิจการ Parse.ly เครื่องมือวิเคราะห์เว็บไซต์","link":"https://www.blognone.com/node/121092","date":1612827996000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Automattic เจ้าของ Wordpress ประกาศซื้อกิจการ Parse.ly ผู้ให้บริการวิเคราะห์ข้อมูลเว็บไซต์ โดยไม่ได้เปิดเผยมูลค่าของดีลดังกล่าว</p>\n<p>บริการของ Parse.ly จะถูกนำมารวมเป็นส่วนหนึ่งของบริการ WPVIP ส่วนธุรกิจที่ให้บริการ Wordpress สำหรับลูกค้าองค์กรโดยเฉพาะของ Automattic</p>\n<p>Nick Gernert ซีอีโอส่วนธุรกิจ WPVIP ระบุว่าทั้ง WPVIP และ Parse.ly มีรากฐานเหมือนกันคือโฟกัสที่การสร้างคอนเทนต์บนดิจิทัล การรวมกิจการกันจะทำให้บริษัทสามารถสร้างเครื่องมือที่มากกว่าตัววิเคราะห์เว็บไซต์แบบเดิม แต่สามารถวิเคราะห์ในด้านอื่นซึ่งสอดคล้องกับมุมมองทางการตลาดที่มากขึ้น</p>\n<p>ทั้งนี้บริการของ Parse.ly บน CMS อื่น จะยังคงให้บริการต่อไป ไม่จำกัดว่าต้องเป็น Wordpress</p>\n<p>ที่มา: <a href=\"https://techcrunch.com/2021/02/08/automattic-acquires-analytics-company-parse-ly/\">TechCrunch</a></p>\n<p><img alt=\"alt=&quot;Automattic x Parse.ly&quot;\" src=\"https://www.blognone.com/sites/default/files/externals/07ffde84bb4761d9b9fa4a3c1824cc50.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/automattic\">Automattic</a></div><div class=\"field-item odd\"><a href=\"/topics/wordpress\">WordPress</a></div><div class=\"field-item even\"><a href=\"/topics/cms\">CMS</a></div><div class=\"field-item odd\"><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d31fdc0ec2d26260e702490db0b5bc51a286a5765998a5e5f1a7c3d2e21a0222","category":"Thai"}