{"title":"Facebook, Google, Twitter และ TikTok ลงนามจัดการการล่วงละเมิดทางเพศบนโลกออนไลน์","link":"https://www.blognone.com/node/123528","date":1625142887000,"content":"<div><div><div><p>Facebook, Google, Twitter และ TikTok ลงนามกับ World Wide Web Foundation (WWWF) ในการให้คำมั่นสัญญาว่าจะจัดการความรุนแรง การคุกคามล่วงละเมิดทางเพศบนอินเทอร์เน็ต</p>\n<p>ข้อมูลจาก Economist Intelligence Unit ระบุว่า ผู้หญิงมากกว่าหนึ่งในสามทั่วโลกเคยประสบกับการล่วงละเมิดทางออนไลน์ โดยเป็นปริมาณเพิ่มขึ้นเกือบครึ่งสำหรับผู้หญิงที่ยังเป็นเยาวชน</p>\n<p>บริษัทโซเชียลมีเดียทั้งสี่ จึงต้องลงนามเพื่อให้คำมั่นว่าจะจัดการกับการล่วงละเมิดดังกล่าวโดยเน้นที่ประเด็นสำคัญสองอย่างคือ ความสามารถในการควบคุมได้ว่าใครสามารถตอบคอมเม้นท์ แสดงความคิดเห็น และมีส่วนร่วมกับโพสต์ของตนได้นั้นยังไม่มากพอ กับอย่างที่สองคือ บนแพลตฟอร์มยังขาดระบบการรายงานและการระบุเรื่องการล่วงละเมิดที่เป็นรูปธรรม</p>\n<p><img src=\"https://www.blognone.com/sites/default/files/externals/52f753fa6251854037fda88eb123b442.jpg\" /><br />\nภาพจาก <a href=\"https://webfoundation.org/2021/07/generation-equality-letter/\">World Wide Web Foundation ออกแบบโดย  Thomas Pullin</a></p>\n<p>ประเด็นแรก โซเชียลมีเดียต้องมีระบบตั้งค่าควบคุมได้ว่าใครมีส่วนร่วมกับโพสต์ของเราได้บ้าง (Twitter เริ่มทำแล้ว) ส่วนอย่างที่สอง บริษัทต้องให้ผู้ใช้สามารถติดตามและจัดการรายงานของตนได้ และการระบุเนื้อหาที่คุกคาม</p>\n<p>Azmina Dhrodia ผู้จัดการนโยบายอาวุโสของ WWWF บอกว่า เป็นเวลานานเกินไปแล้วที่ผู้หญิงถูกคุกคาม โจมตี และถูกทำให้เงียบในพื้นที่ออนไลน์ เป็นภัยคุกคามอย่างใหญ่หลวงต่อความก้าวหน้าด้านความเท่าเทียมทางเพศ ซึ่งบริษัททั้งสี่เป็นแพลตฟอร์มใหญ่ มีอำนาจและศักยภาพที่จะควบคุมการละเมิดนี้ได้</p>\n<p>ที่มา - <a href=\"https://www.theguardian.com/society/2021/jul/01/social-networks-facebook-google-twitter-tiktok-pledge-to-tackle-abuse-of-women-online\">The Guardian</a></p>\n</div></div></div><div><div>Topics: </div><div><div><a href=\"/topics/gender\">Gender</a></div><div><a href=\"/topics/facebook\">Facebook</a></div><div><a href=\"/topics/google\">Google</a></div><div><a href=\"/topics/twitter\">Twitter</a></div><div><a href=\"/topics/tiktok\">TikTok</a></div><div><a href=\"/topics/sexual-abuse\">Sexual Abuse</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acdd1ba354bf99692342080322818f56f0b45448fbaaf21962723764fa3a84db","category":"Thai"}