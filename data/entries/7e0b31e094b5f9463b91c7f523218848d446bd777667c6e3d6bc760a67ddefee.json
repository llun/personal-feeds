{"title":"เปิดตัว Windows 11 อย่างเป็นทางการ ดีไซน์ขอบโค้งมน หน้าต่างโปร่งแสง เลย์เอ้าท์แบบใหม่","link":"https://www.blognone.com/node/123389","date":1624552576000,"content":"<div><div><div><p>Microsoft เปิดตัว Windows 11 อย่างเป็นทางการ หน้าตาโดยรวมไม่ต่างจาก<a href=\"https://www.blognone.com/node/123228\">เวอร์ชั่นที่หลุด</a>ออกมาก่อนหน้านี้มากนัก มาพร้อมกับ<a href=\"https://www.blognone.com/node/123385\">โลโก้แบบใหม่ที่ไม่เอียงแล้ว</a> ปุ่ม Windows และแอพต่างๆ ที่ใช้งาน ย้ายมาอยู่กึ่งกลางหน้าจอบน Taskbar ดีไซน์หน้าต่างแอพเป็นแบบโปร่งแสง ขอบโค้งมน</p>\n<p><img src=\"https://www.blognone.com/sites/default/files/externals/bbe9717270d5d59a778b4c2a613e3511.png\" /><img src=\"https://www.blognone.com/sites/default/files/externals/cc9df94639e59d0c45e314ac08e87ebc.png\" /><img src=\"https://www.blognone.com/sites/default/files/externals/0e12fc581ae78e161c2036db8bb51d25.png\" /></p>\n<p>Windows 11 มาพร้อม Snap Layout แบบใหม่ แบ่งส่วนหน้าต่างแอพหลายขนาดต่างกันไว้บนหน้าจอได้ โดยระบบจะตรวจสอบขนาดและอัตราส่วนหน้าจอของผู้ใช้และให้เลือกจัดเลย์เอ้าท์แบบต่างๆ อัตโนมัติ</p>\n<p><img src=\"https://www.blognone.com/sites/default/files/externals/ee6bd167289a41c305d451fa96049322.png\" /></p>\n<p>หน้าต่างที่จัดกลุ่มรวมไว้แล้ว สามารถเป็น Snap Group อยู่ที่ Taskbar ได้ รวมถึง Layout ที่ใช้งานบนหน้าจอแยกจะถูกย่อเก็บไว้เมื่อถอดจอออก พร้อมขยายกลับขึ้นมาใหม่เป็นแบบเดิมอัตโนมัติเมื่อต่อหน้าจอกลับไปอีกครั้ง</p>\n<p><img src=\"https://www.blognone.com/sites/default/files/externals/01331fe864fb1af79012e0c5d8c9db7e.png\" /></p>\n<p>ผู้ใช้ยังสามารถตั้งหน้าจอ Desktops ได้หลายหน้าจอ แต่ละหน้าจอมี Wallpaper และธีมแตกต่างกัน สำหรับการใช้งานที่หลากหลายบทบาทประจำวัน</p>\n<p><img src=\"https://www.blognone.com/sites/default/files/externals/18645a08076c2ddffccdadfb5f446faf.png\" /></p>\n<p>Windows Widget เป็น Widget รวมข่าวสาร นาฬิกา สภาพอากาศ ทำงานเหมือนเป็น News Feed สำหรับ Windows และคัดเลือกข่าวที่ผู้ใช้สนใจด้วย AI คล้ายคลึงกับ Apple News, Google Now หรือ Flipboard</p>\n<p><img src=\"https://www.blognone.com/sites/default/files/externals/a3305b48c741a5a710a22748fbc2d0d1.png\" /></p>\n<p>Microsoft Store ถูกออกแบบใหม่ให้ใช้งานได้เร็วขึ้น จัดหมวดหมู่แอพและความบันเทิงแยกจากกันชัดเจนขึ้น <a href=\"https://www.blognone.com/node/123386\">และไม่เก็บส่วนแบ่งหากแอพทำระบบจ่ายเงินเอง</a> และจะ<a href=\"https://www.blognone.com/node/123387\">รองรับแอพ Android ผ่าน Amazon App Store</a> และเทคโนโลยี Intel Bridge</p>\n<p><img src=\"https://www.blognone.com/sites/default/files/externals/57edf0901c9d2fa87c18779910c0198c.png\" /></p>\n<p>บราวเซอร์ Microsoft Edge ทำงานได้ไวขึ้น มี Vertical Tabs คลิกเพื่อเลือกดูแท็บต่างๆ ได้ง่ายขึ้นแบบแนวตั้ง Microsoft ยังระบุว่าบราวเซอร์อื่นๆ ก็จะทำงานได้ไวขึ้น และประหยัดพลังงานขึ้นบน Windows 11 เช่นกัน</p>\n<p>สำหรับ Windows Tablet เช่น Surface รุ่นต่างๆ Windows 11 จะปรับรูปแบบอัตโนมัติเมื่อผู้ใช้ถอดคีย์บอร์ดออก โดยจะเพิ่มระยะห่างระหว่างไอคอนแอพต่างๆ บน Taskbar เพิ่มขนาดตำแหน่งในการสัมผัส รองรับ Gestures รองรับการพิมตามเสียง และคำสั่งเสียง และรองรับ Haptics เมื่อใช้ปากกา</p>\n<p><img src=\"https://www.blognone.com/sites/default/files/externals/e55b89b190683b7745d442216f617bf8.png\" /></p>\n<p>นอกจาก <a href=\"https://www.blognone.com/node/123382\">Microsoft Teams</a> แล้ว แอพ Xbox จะถูกรวมมาใน Windows 11 เช่นกัน พร้อมฟีเจอร์ Direct Storage ช่วยให้โหลดเกมเร็วขึ้น, Auto HDR เปิดโหมด HDR ให้อัตโนมัติบนหน้าจอที่รองรับ, Xbox Game Pass (ยังไม่เปิดใช้งานในไทย) ให้เล่นเกมใหม่จาก Microsoft Studios, Bethesda ได้ตั้งแต่วันแรกที่เกมออก รวมเกมจาก EA Play ไว้ในตัว และรองรับ xCloud (ยังไม่เปิดใช้งานในไทยเช่นกัน)</p>\n<p><img src=\"https://www.blognone.com/sites/default/files/externals/a4368f68bf637a868dff2770718f65e6.png\" /></p>\n<p>Windows 11 ยังไม่เปิดเผยวันวางจำหน่ายหรือวันเริ่มปล่อยอัพเดต แต่ในงานระบุว่า Microsoft ทำงานร่วมกับ Intel, AMD และ Qualcomm รวมถึงแบรนด์ OEM ต่างๆ และจะมีโน้ตบุ๊กหลายร้อยรุ่นที่พร้อมรองรับ Windows 11 ภายในช่วงวันหยุดยาวปลายปีนี้</p>\n<p>ที่มา - <a href=\"https://www.microsoft.com/en-us/windows/event\">Windows 11 Event</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7e0b31e094b5f9463b91c7f523218848d446bd777667c6e3d6bc760a67ddefee","category":"Thai"}