{"title":"วัคซีนที่ดี ฉีดแล้วต้องได้แฟน ทำเนียบขาวจับมือแอพนัดเดท ทำป้าย \"ฉีดแล้วนะ\" แปะโพรไฟล์","link":"https://www.blognone.com/node/122800","date":1621646551000,"content":"<div><div><div><p>คณะทำงานของทำเนียบขาว ประกาศความร่วมมือกับแอพนัดเดทหลายค่าย ที่ระบุชื่อคือ Bumble, Tinder, Hinge, Match, OkCupid, BLK, Chispa, Plenty of Fish, Badoo ให้เพิ่มฟีเจอร์กระตุ้นคนอเมริกันออกไปฉีดวัคซีนมากขึ้น</p>\n<p>แอพนัดเดทเหล่านี้จะเพิ่มป้ายสถานะการฉีดวัคซีน, เพิ่มฟิลเตอร์กรองเฉพาะคนที่ฉีดวัคซีนแล้ว รวมถึงฟีเจอร์พรีเมียมอื่นๆ ตามแต่ละแอพ เช่น บูสต์การมองเห็นโพรไฟล์ฟรี 1 ครั้ง (OkCupid) หรือได้ Super Like ฟรี 1 ครั้ง (Tinder)</p>\n<p>ตัวเลขจาก OkCupid บอกว่าคนที่แสดงสถานะฉีดวัคซีนแล้ว (I'm Vaccinated) ในโพรไฟล์ มีโอกาสที่จะ match ความสนใจระหว่างกันเพิ่มขึ้น 14%</p>\n<p>ก่อนหน้านี้ <a href=\"https://www.blognone.com/node/122632\">ทำเนียบขาวเพิ่งจับมือ Uber และ Lyft แจกโค้ดเรียกรถไปฉีดวัคซีน COVID-19 ฟรี</a></p>\n<p>ที่มา - <a href=\"https://www.whitehouse.gov/briefing-room/press-briefings/2021/05/21/press-briefing-by-white-house-covid-19-response-team-and-public-health-officials-38/\">Whitehouse</a>, <a href=\"https://theblog.okcupid.com/vaccinated-is-the-new-tall-dark-and-handsome-921494016895\">OkCupid</a>, <a href=\"https://www.tinderpressroom.com/2021-05-21-For-everyone-who-supports-getting-their-shot,-The-White-House-and-Tinder-will-help-you-shoot-your-shot\">Tinder</a>, <a href=\"https://arstechnica.com/science/2021/05/covid-19-vaccinations-are-sparking-14-more-matches-on-okcupid/\">Ars Technica</a></p>\n<p>ภาพตัวอย่าง Tinder</p>\n<p><img src=\"https://www.blognone.com/sites/default/files/externals/39190053a044483e0b1e6b9d76f00a83.png\" /></p>\n<p>ภาพตัวอย่าง OkCupid</p>\n<p><img src=\"https://www.blognone.com/sites/default/files/externals/533cf471a8744d4a6cfc6320cd636e37.jpeg\" /></p>\n</div></div></div><div><div>Topics: </div><div><div><a href=\"/topics/tinder\">Tinder</a></div><div><a href=\"/topics/whitehouse\">Whitehouse</a></div><div><a href=\"/topics/covid-19\">COVID-19</a></div><div><a href=\"/topics/vaccine\">vaccine</a></div><div><a href=\"/topics/okcupid\">OkCupid</a></div><div><a href=\"/topics/match\">Match</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c5b0a48a90b9e1bdc6cfe1147bb60eeb391dbc1ff4b5b03e729998d3d855eb","category":"Thai"}