{"title":"นักวิจัยพบแอปเปิลออกแบบชิป M1 พลาด มี registry ไม่ได้ป้องกัน สามารถใช้แชร์ข้อมูลได้","link":"https://www.blognone.com/node/122864","date":1622051469000,"content":"<div><div><div><p>Hector Martin นักพัฒนาที่กำลังพอร์ตลินุกซ์ลงชิป Apple M1 รายงานถึงช่องโหว่ของแอปเปิลเนื่องจากออกแบบไม่ตรงกับสเปคของ Arm โดยมี registry ตัวหนึ่งชื่อว่า <code>s3_5_c15_c10_1</code> สามารถอ่านเขียนทุกโปรเซสได้โดยไม่มีการป้องกัน เปิดทางให้ทุกโปรเซสที่ร่วมมือกันอ่านและเขียนข้อมูลใน registry นี้สามารถส่งข้อมูลหากันได้ โดยที่ระบบปฎิบัติการไม่สามารถควบคุมได้</p>\n<p>registry นี้มีขนาดเพียง 2 บิต ทำให้กระบวนการส่งข้อมูลจริงๆ ทำได้ช้า และการโจมตีโดยทั่วไปไม่ใช่การขโมยข้อมูลจากส่วนอื่นๆ แต่โปรเซสต้นทางและปลายทางต้องร่วมมือกัน</p>\n<p>ตอนนี้ยังไม่ยืนยันว่าชิปตัวอื่นๆ ของแอปเปิลมีช่องโหว่นี้ด้วยหรือไม่ แต่โดยทั่วไปแล้ว Apple M1 นั้นใกล้เคียงกับตัวอื่นๆ ก่อนหน้า และชุดพัฒนาของแอปเปิลก่อนหน้านี้ก็ใช้ชิป Apple A12Z สำหรับรัน Mac OS หากกระทบชิปตัวอื่นจริงช่องโหว่นี้จะมีแนวทางใช้งานที่กว้างขึ้น เช่น คีย์บอร์ดบน iOS ที่ปกติไม่สามารถเชื่อมต่อกับแอปอื่นๆ ได้ อาจจะพยายามส่งข้อมูลไปยังแอปอื่นของผู้ผลิตเดียวกัน แม้ว่าแอปเปิลอาจใช้กลไกอื่น เช่นการตรวจสอบแอปก่อนขึ้น App Store เพื่อป้องกันได้อยู่ดี</p>\n<p>บั๊กนี้ไม่มีผลต่อการรัน virtual machine โดยตัวเฟรมเวิร์ค Hypervisor ของ Mac OS ปิดไม่ให้ใช้ registry นี้ทำให้ไม่มีช่องโหว่เมื่อรันใน virtual machine</p>\n<p>ที่มา - <a href=\"https://m1racles.com/\">m1racles.com</a></p>\n<p><img src=\"https://www.blognone.com/sites/default/files/externals/6d5123a214f6b8d41fdcfa57b1154f91.jpg\" /></p>\n</div></div></div><div><div>Topics: </div><div><div><a href=\"/topics/apple-m1\">Apple M1</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"352c01e5a683e45900539d6884e87cd5a90a1eadb53572e5b9ff22271ffbb4d8","category":"Thai"}