{"title":"บริการอีเมลเข้ารหัส ProtonMail เปิดตัวเว็บโฉมใหม่ ปรับแต่งได้มากขึ้น ใช้งานง่ายกว่าเดิม","link":"https://www.blognone.com/node/123113","date":1623342474000,"content":"<div><div><div><p>ProtonMail ปล่อยอัพเดตเว็บโฉมใหม่ โดยออกแบบเว็บให้ใช้งานง่ายขึ้นและปรับแต่งได้ยืดหยุ่นกว่าเดิม ในขณะที่ยังคงเน้นความปลอดภัยตามคอนเซปต์ตั้งต้นของ ProtonMail</p>\n<p>สำหรับ ProtonMail โฉมใหม่จะออกแบบให้ดูโมเดิร์นกว่าเดิม โดยใช้ design language แบบใหม่ของ Proton และมีตัวเลือกให้ปรับเลย์เอาท์รวมถึงธีมได้หลายแบบ สามารถปรับรูปแบบอินบ็อกซ์ให้เป็นไปตามที่ต้องการได้, ปรับคีย์บอร์ดชอร์ทคัทแบบใหม่ให้ดูข้อความง่ายขึ้น, quick filter สำหรับเรียงข้อความได้ง่าย ๆ และปุ่ม App สำหรับสลับไปใช้บริการอื่น ๆ ของ Proton ได้ง่าย ๆ</p>\n<p>Proton เพิ่งจะฉลองครบรอบ 7 ปีไป<a href=\"https://protonmail.com/blog/proton-seven-year-reflection/\">เมื่อเดือนที่แล้ว</a> พร้อมกับผู้ใช้จำนวนกว่า 50 ล้านคน โดย Proton มีผลิตภัณฑ์แรกคือ ProtonMail และปัจจุบันได้เริ่มขยายไปยังบริการอื่นเพิ่มเติม เช่น ProtonVPN, ProtonCalendar เป็นต้น</p>\n<p>ที่มา - <a href=\"https://protonmail.com/blog/new-protonmail-announcement/\">ProtonMail</a></p>\n<p><img src=\"https://www.blognone.com/sites/default/files/externals/26ffd62d5c539239c3f9c8e5278c3f96.png\" /><br />\nภาพจาก ProtonMail</p>\n</div></div></div><div><div>Topics: </div><div><div><a href=\"/topics/protonmail\">ProtonMail</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af3fcf529336c65cbf0c9ec200bb99011dedc8102efda4c1f6b1e5837bf8976f","category":"Thai"}