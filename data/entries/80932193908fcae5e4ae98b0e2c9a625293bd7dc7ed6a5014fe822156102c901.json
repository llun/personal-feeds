{"title":"Oracle ไตรมาสล่าสุด รายได้จาก subscription คิดเป็น 72% ของรายได้รวมแล้ว","link":"https://www.blognone.com/node/121630","date":1615422574000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ออราเคิลรายงานผลประกอบการประจำไตรมาสที่ 3 ตามปีการเงินบริษัท 2021 (เดือนธันวาคม-กุมภาพันธ์) รายได้รวมเพิ่มขึ้น 3% เทียบกับช่วงเดียวกันในปีก่อนเป็น 10,085 ล้านดอลลาร์ และมีกำไรสุทธิตามบัญชี GAAP 5,021 ล้านดอลลาร์</p>\n<p>Safra Catz ซีอีโอออราเคิลกล่าวว่าบริษัทยังคงเติบโตโดดเด่นในตลาด ERP คลาวด์ โดย Fusion ERP โต 30% และ NetSuite ERP โต 24% ซึ่งช่วยให้รายได้จาก subscription ของออราเคิลเพิ่มขึ้น 5% และรายได้ subscription นี้ก็คิดเป็น 72% ของรายได้รวม</p>\n<p>รายได้ของออราเคิล แบ่งตามกลุ่มธุรกิจ ค่าบริการบนคลาวด์และค่าสนับสนุนไลเซนส์ เพิ่มขึ้น 5% เป็น 7,252 ล้านดอลลาร์ รายได้จากการขายไลเซนส์คลาวด์และออนพรีมิส เพิ่มขึ้น 4% เป็น 1,276 ล้านดอลลาร์ ฮาร์ดแวร์ ลดลง 4% เป็น 820 ล้านดอลลาร์ และรายได้ Services ลดลง 5% เป็น 737 ล้านดอลลาร์</p>\n<p>ที่มา: <a href=\"https://investor.oracle.com/investor-news/news-details/2021/Oracle-Announces-Fiscal-2021-Third-Quarter-Financial-Results/default.aspx\">ออราเคิล</a> ภาพ <a href=\"https://www.facebook.com/OracleOpenWorld/photos/a.285945075681/10157569386685682/?type=3&amp;theater\">Oracle OpenWorld</a></p>\n<p><img src=\"https://www.blognone.com/sites/default/files/externals/a93e4a031ffbc48b3758139c6ff48959.jpg\" alt=\"Oracle \" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oracle\">Oracle</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80932193908fcae5e4ae98b0e2c9a625293bd7dc7ed6a5014fe822156102c901","category":"Thai"}