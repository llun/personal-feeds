{"title":"ฟีเจอร์ใหม่ Task Manager เพิ่ม Eco Mode สั่งจำกัดทรัพยากรของโพรเซสได้","link":"https://www.blognone.com/node/122331","date":1619232527000,"content":"<div><div><div><p>ไมโครซอฟท์ออก Windows 10 Insider Preview Build 21364 ของใหม่ที่สำคัญคือ <a href=\"https://www.blognone.com/node/122297\">WSL ออกรุ่นรองรับโปรแกรม GUI (WSLg)</a> ตามที่เป็นข่าวไปแล้ว</p>\n<p>แต่ใน Insider ตัวนี้ยังมีของใหม่ที่น่าสนใจคือ Task Manager ได้ฟีเจอร์ใหม่สองอย่าง อย่างแรกคือ \"Eco mode\" ที่ผู้ใช้สามารถสั่งจำกัด (throttle) ทรัพยากรของโพรเซสนั้นๆ ลงได้ เหมาะสำหรับกรณีที่เราสังเกตว่าโพรเซสนั้นๆ กินทรัพยากรสูงเกินไป และอยากจัดสรรทรัพยากรให้โพรเซสอื่นๆ แทน</p>\n<p><img src=\"https://www.blognone.com/sites/default/files/externals/f546fa267a083c8fa22e2260172dbfc6.png\" /></p>\n<p>ฟีเจอร์ที่สองเป็นความร่วมมือของทีม Task Manager กับทีม Edge เพื่อแสดงรายละเอียดของโพรเซสที่ Edge ใช้งานให้ชัดเจนขึ้น แยกได้ว่าเป็นโพรเซสของ GPU, ส่วนขยาย หรือเว็บไซต์ที่แสดงผล พร้อมไอคอนประกอบสวยงาม (ถ้าเป็นโพรเซสของหน้าเว็บจะแสดง favicon)</p>\n<p><img src=\"https://www.blognone.com/sites/default/files/externals/00b0de46957e590732b6cc3e109e2c34.png\" /></p>\n<p>Task Manager เวอร์ชันปัจจุบัน แสดงเฉพาะโพรเซสชื่อ Edge อย่างเดียว ไม่แยกประเภทให้</p>\n<p><img src=\"https://www.blognone.com/sites/default/files/externals/cc2eaacd70b0664d5f04572aec3845ae.jpg\" /></p>\n<p>ที่มา - <a href=\"https://blogs.windows.com/windows-insider/2021/04/21/announcing-windows-10-insider-preview-build-21364/\">Microsoft</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div><div><a href=\"/topics/microsoft-edge\">Microsoft Edge</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2107588c891aee3e21341e4ed0a07b1f9d58026d48ffdf7eed2ea34a6401d2ec","category":"Thai"}