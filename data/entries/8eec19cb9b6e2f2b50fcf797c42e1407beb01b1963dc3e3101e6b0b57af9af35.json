{"title":"สมาชิกวุฒิสภาสหรัฐฯเสนอกฎหมาย ห้ามหน่วยงานรัฐ ซื้อข้อมูลใบหน้าจากบริษัทภายนอก","link":"https://www.blognone.com/node/122299","date":1619059655000,"content":"<div><div><div><p>ที่สหรัฐฯ กำลังมีประเด็นเรื่องความความเป็นส่วนตัวโดยเฉพาะข้อมูลใบหน้าจากระบบจดจำใบหน้า เมื่อต้นเดือนเมษายนที่ผ่านมา <a href=\"https://www.buzzfeednews.com/article/ryanmac/clearview-ai-local-police-facial-recognition\">Buzzfeed News รายงานว่า</a> มีหน่วยงานรัฐ ตำรวจ สถาบันการศึกษา ใช้ข้อมูลจากระบบจดจำใบหน้าของ Clearview AI อย่างแพร่หลายโดยไม่มีการกำกับดูแลที่เหมาะสม นอกจากนี้ ยังมีบุคลากรในหน่วยงานถึง 1,803 แห่งใช้แพลตฟอร์มจดจำใบหน้า โดยไม่ได้รับการอนุมัติจากผู้บังคับบัญชา</p>\n<p>ล่าสุด สมาชิกวุฒิสภาสหรัฐฯ เสนอกฎหมาย Fourth Amendment is Not For Sale Act หน่วยงานจะไม่สามารถซื้อข้อมูลประชากรจากนายหน้าหรือหรือจากบริษัทภายนอกได้ หากข้อมูลนั้นได้มาจากบัญชีหรืออุปกรณ์ของผู้ใช้ หรือผ่านการหลอกลวง การละเมิดสัญญานโยบายความเป็นส่วนตัว หากกฎหมายนี้ผ่าน บริษัท Clearview AI จะไม่สามารถขายข้อมูลให้กับหน่วยงานรัฐบาลของสหรัฐอเมริกาได้อีกต่อไป</p>\n<p><img src=\"https://www.blognone.com/sites/default/files/externals/0f2670da5660dab2f967ec723ed38a90.jpg\" /><br />\nPhoto Mix จาก Pixabay</p>\n<p>มีรายงานด้วยว่า Clearview AI ใช้วิธีการหลากหลายเพื่อให้ได้ข้อมูลมา เช่น ดูดข้อมูลใบหน้าจาก Google, Facebook, Twitter และ Venmo ซึ่งบริษัทพยายามปกป้องตัวเองด้วยการบอกว่า Clearview AI รวบรวมเฉพาะภาพถ่ายที่เปิดเผยต่อสาธารณะจากอินเทอร์เน็ต</p>\n<p>Hoan Ton-That ซีอีโอของ Clearview AI ระบุว่า คาดหวังจะได้ร่วมมือกับผู้กำหนดนโยบาย เพื่อวิธีการที่ดีที่สุดในการปกป้องข้อมูลผู้บริโภค และในขณะเดียวกันยังเป็นแหล่งข้อมูลที่เป็นประโยชน์ต่อการจัดการอาชญากรรมต่างๆ ทั้งค้ามนุษย์ การก่อการร้าย การก่ออาชญากรรมต่อเด็ก</p>\n<p>ปัจจุบันระบบจดจำใบหน้า ถูกมองในฐานะเทคโนโลยีที่น่ากลัว และคุกคามความเป็นส่วนตัวมากกว่าจะเป็นประโยชน์ มีหลายหน่วยงานและบางรัฐเริ่มแบนการใช้ระบบจดจำใบหน้าแล้ว เช่น <a href=\"https://www.blognone.com/node/121188\">ตำรวจ Minneapolis และ Boston</a>, <a href=\"https://www.blognone.com/node/117606\">นิวยอร์กแบนการใช้ระบบจดจำใบหน้าในโรงเรียน</a> เป็นต้น</p>\n<p>ที่มา - <a href=\"https://www.engadget.com/senate-bill-clearview-ai-data-ban-185931094.html\">Engadget</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/facial-recognition\">Facial Recognition</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8eec19cb9b6e2f2b50fcf797c42e1407beb01b1963dc3e3101e6b0b57af9af35","category":"Thai"}