{"title":"Pluralsight ซื้อกิจการ A Cloud Guru เพื่อรองรับความต้องการทักษะด้าน Cloud","link":"https://www.blognone.com/node/122993","date":1622706083000,"content":"<div><div><div><p>Pluralsight แพลตฟอร์มการเรียนสายเทคโนโลยีสำหรับพัฒนาบุคลากรในองค์กร ประกาศบรรลุข้อตกลงเพื่อซื้อกิจการ A Cloud Guru แพลตฟอร์มการเรียนที่เน้นเนื้อหาด้านเทคโนโลยีคลาวด์โดยเฉพาะ โดยไม่เปิดเผยมูลค่าของดีล</p>\n<p>ปัจจุบัน Pluralsight อยู่ในขั้นตอนขายกิจการให้กับกองทุน Vista Equity Partners ซึ่งดีลนี้เกิดขึ้นเมื่อเดือนเมษายนที่ผ่านมา</p>\n<p>Aaron Skonnard ซีอีโอ Pluralsight ให้ข้อมูลว่าในบรรดาทักษะทางเทคโนโลยีมากมายที่สำคัญสำหรับองค์กรในตอนนี้ เป็นที่ชัดเจนว่าคลาวด์เป็นเทคโนโลยีที่จำเป็นมาก การซื้อกิจการ A Cloud Guru จึงช่วยเติมเต็มให้กับความต้องการขององค์กร เพื่อสนับสนุนการเปลี่ยนผ่านสู่ดิจิทัล ที่ต้องการโซลูชันจำเป็น</p>\n<p>ที่มา: <a href=\"https://www.pluralsight.com/newsroom/press-releases/pluralsight-and-a-cloud-guru\">Pluralsight</a></p>\n<p><img src=\"https://www.blognone.com/sites/default/files/externals/c54a48c8eadb0a84c39a15768177c50b.jpg\" /></p>\n</div></div></div><div><div>Topics: </div><div><div><a href=\"/topics/pluralsight\">Pluralsight</a></div><div><a href=\"/topics/edtech\">EdTech</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5991e93e2848f86a923fe99087b4b765e505e40ce36b807e2ba0d00fa88ff438","category":"Thai"}