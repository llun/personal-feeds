{"title":"ศาลสูงสุดสหรัฐฯ ตัดสินคดีลิขสิทธิ์ Java บนแอนดรอยด์ กูเกิลชนะคดี","link":"https://www.blognone.com/node/122048","date":1617638314000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ศาลสูงสุดของสหรัฐอเมริกา (Supreme Court) พิพากษา<a href=\"https://www.blognone.com/node/118917\">คดีระหว่างออาราเคิลและกูเกิล ในประเด็นว่าระบบปฎิบัติการแอนดรอยด์ละเมิดลิขสิทธิ์ Java หรือไม่</a> โดยศาลตัดสินว่าการใช้ Java API นั้นเป็นการใช้งานอย่างเป็นธรรม (fair use) ทำให้ไม่ถือว่าเป็นการละเมิดลิขสิทธิ์แต่อย่างใด นับเป็นจุดสิ้นสุดคดียาวนานกว่าสิบปีนี้</p>\n<p>คดีนี้มีสองข้อโต้แย้ง คือ 1) ตัว API เองมีลิขสิทธิ์หรือไม่ 2) การใช้ซอร์สโค้ดเฉพาะตัว API เพื่อทำซอฟต์แวร์ที่เข้ากันได้ ถือเป็นการใช้งานที่เป็นธรรมหรือไม่ ในศาลชั้นต้นนั้นกูเกิลชนะทั้งสองประเด็น แต่กลับมาแพ้ทั้งสองประเด็นในศาลอุทธรณ์ จนวันนี้เมื่อศาลสูงสุดตัดสิน คำตัดสินไม่ได้พูดถึงประเด็นแรกแต่ข้ามไปวินิจฉัยเลยว่าการใช้งานแบบนี้เป็นการใช้งานอย่างเป็นธรรม</p>\n<p>คำพิพากษาระบุว่ากูเกิลใช้งานเฉพาะอินเทอร์เฟซของซอฟต์แวร์เท่านั้น และโค้ดส่วนที่เป็น API นั้นมีปริมาณรวม 11,500 บรรทัด จากโค้ดทั้งหมด 2.86 ล้านบรรทัด หรือ 0.4% เท่านั้น และการที่แอนดรอยด์ใช้ Java API มีผลดีต่อตัว Java SE เอง โดยไม่ได้มาแทนที่โดยตรง</p>\n<p>คำพิพากษาผ่านการออกเสียงข้างมาก 6 ต่อ 2 <a href=\"https://www.supremecourt.gov/opinions/20pdf/18-956_d18f.pdf\">คำพิพากษาเต็มยาว 62 หน้า</a> เผยแพร่พร้อมกันทั้งฝ่ายสนับสนุนและฝ่ายคัดค้าน</p>\n<p>ที่มา - <a href=\"https://www.axios.com/google-wins-software-case-oracle-supreme-court-e4f3ec07-4295-40fc-a28b-a2e0dc6cab7d.html\">Axios</a></p>\n<p><img alt=\"No Description\" src=\"https://www.blognone.com/sites/default/files/externals/d2b48e7f5d2480209b86cebf4c2e7bc9.jpg\" ></p>\n<p>ภาพจาก <a href=\"https://www.oracle.com/jp/corporate/features/pr/larry-ellison-oracle-will-ride-two-strategic-products-into-cloud-leadership.html\">Oracle</a></p>\n<p><img alt=\"No Description\" src=\"https://www.blognone.com/sites/default/files/externals/35a961e7c462d81fe80ed6a753074cb9.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/java\">Java</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/oracle\">Oracle</a></div><div class=\"field-item odd\"><a href=\"/topics/copyright\">Copyright</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"427ef55ef11a13fb3a2c45010a84883dc5abb8551b22dfc4c7a56c514e5e636f","category":"Thai"}