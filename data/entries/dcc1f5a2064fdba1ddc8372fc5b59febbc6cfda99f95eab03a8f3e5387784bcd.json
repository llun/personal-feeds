{"title":"NVIDIA บอกชิปขุดเหมือง CMP ขายได้เยอะแล้ว ช่วยแก้ปัญหา GeForce ขาดแคลนได้","link":"https://www.blognone.com/node/123025","date":1622881547000,"content":"<div><div><div><p>Jensen Huang ซีอีโอของ NVIDIA พูดถึงแนวทางแก้ปัญหาจีพียูขาดตลาดจากการนำไปขุดเหมืองคริปโต ว่า<a href=\"https://www.blognone.com/node/121269\">การออกชิปสำหรับขุดเหมืองโดยเฉพาะ CMP (Cryptocurrency Mining Processor)</a> ช่วยแก้ปัญหาได้ในระดับหนึ่ง</p>\n<p>Huang ให้ข้อมูลว่าชิป CMP มียอดขาย 150 ล้านดอลลาร์แล้วในไตรมาสล่าสุด และคาดว่ายอดขายจะแตะหลัก 400 ล้านดอลลาร์ในไตรมาสนี้ เขาบอกว่าการที่ชาวเหมืองไปซื้อชิป CMP มาทำงานให้ตรงตามจุดประสงค์ จะช่วยลดความต้องการแย่งซื้อ GeForce กับเหล่าเกมเมอร์ลง และการที่ CMP ไม่สามารถนำมาขายต่อให้ชาวเกมเมอร์ได้ ก็ช่วยให้สองตลาดนี้แยกกันชัดเจนด้วย</p>\n<p>เขายังยืนยันว่า NVIDIA จะไม่ตั้งโรงงานผลิตชิปเอง โดยบอกว่าจริงๆ แล้วบริษัทมีศักยภาพสามารถทำได้ แต่ไม่มีทางทำให้ดีเหมือนกับที่ TSMC ทำได้</p>\n<p>ที่มา - <a href=\"https://www.zdnet.com/article/nvidia-ceo-eschews-mobile-rtx-in-favour-of-geforce-now/\">ZDNet</a></p>\n<p>หน้าตาของชิปขุดเหมือง NVIDIA CMP</p>\n<p><img src=\"https://www.blognone.com/sites/default/files/externals/697b19091d7e17894623547d23951de8.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/cryptocurrency\">Cryptocurrency</a></div><div><a href=\"/topics/geforce\">GeForce</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dcc1f5a2064fdba1ddc8372fc5b59febbc6cfda99f95eab03a8f3e5387784bcd","category":"Thai"}