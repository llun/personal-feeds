{"title":"Instagram ทดสอบให้อินฟลูเอนเซอร์รับเงินคอมมิชชั่นจากการแนะนำสินค้าบนโพสต์","link":"https://www.blognone.com/node/123082","date":1623205570000,"content":"<div><div><div><p>กระแสหนึ่งในโซเชียลมีเดียตอนนี้คือการลงทุนในครีเอเตอร์ เพราะเป็นหนึ่งในแรงจูงใจให้คนใช้งานแพลตฟอร์ม และช่วยดึงเม็ดเงินโฆษณามายังแพลตฟอร์มด้วย ล่าสุด Instagram และ Facebook ประกาศทดสอบช่องทางทำเงินให้เหล่าครีเอเตอร์เพิ่มเติม</p>\n<p>เริ่มจาก Instagram ทดสอบฟังก์ชั่นให้ครีเตอร์รับเงินค่าคอมมิชชั่นจากการแนะนำสินค้าในโพสต์ของตัวเองได้ โดยแบรนด์จะเป็นผู้ตั้งราคาคอมมิชชั่นไว้ก่อน เมื่อครีเอเตอร์แท็กผลิตภัณฑ์เหล่านั้นในโพสต์ พวกเขาจะได้รับค่าคอมมิชชันตามจำนวนยอดขายที่เกิดจากโพสต์ของพวกเขา โดย Instagram จะเริ่มทดสอบฟีเจอร์นี้กับกลุ่มครีเอเตอร์จำนวนหนึ่งในสหรัฐฯ รวมถึงแบรนด์ใหญ่อย่าง Benefit, Kopari, MAC, Pat McGrath Labs และ Sephora</p>\n<p><img src=\"https://www.blognone.com/sites/default/files/externals/b947e4dd9b06c4f3d4ec84c4c020d7f7.png\" /></p>\n<p>ถัดมาคือฟีเจอร์ให้โบนัสแก่ครีเอเตอร์ที่ขาย badge ใน Instagram Live ได้ตามเป้าหมาย badge คือการที่แฟนๆ ซื้อเครื่องหมายที่ทำให้คอมเม้นท์ของตัวเองเด่นกว่าคนอื่นระหว่างดูไลฟ์ เป็นช่องทางทำเงินที่ Instagram เปิดตัวช่วง COVID-19 ส่วนครีเอเตอร์บน Facebook โบนัสจะมาในรูปแบบแคมเปญ Stars Challenges รางวัลสำหรับครีเอเตอร์ที่บรรลุภารกิจไลฟ์ได้สำเร็จ</p>\n<p><img src=\"https://www.blognone.com/sites/default/files/externals/c055ed92cda7fab7d27ad5e9f288fc5d.jpg\" /></p>\n<p>ที่มา - <a href=\"https://www.engadget.com/instagram-creators-challenges-affiliate-commission-193917455.html\">Engadget</a>, <a href=\"https://about.instagram.com/blog/announcements/creator-week-2021-new-ways-for-creators-to-make-a-living\">Instagram</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20abeaae784b9de83e2299d3b01d3311807ad7ec32faa5e5a5435528e92d0df5","category":"Thai"}