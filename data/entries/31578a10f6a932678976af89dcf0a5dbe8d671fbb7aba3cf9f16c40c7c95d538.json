{"title":"Elden Ring มาแล้ว มันคือ Dark Souls ที่ขี่ม้าได้ วางขายมกราคม 2022","link":"https://www.blognone.com/node/123118","date":1623369060000,"content":"<div><div><div><p>Elden Ring เกมใหม่ของ FromSoftware ที่เป็นโปรเจคต์ร่วมของผู้กำกับเกม Hidetaka Miyazaki กับ George R. R. Martin นักเขียนนิยายชุด Games of Throne เปิดตัวเทรลเลอร์อย่างเป็นทางการ พร้อมกำหนดวางขาย 21 มกราคม 2022</p>\n<p>ภาพรวมของ Elden Ring ยังเป็นเกมแอคชั่นแนวเดียวกับเกมตระกูล Dark Souls ที่เป็นเอกลักษณ์ของ FromSoftware ทั้งระบบคอมแบต บอสขนาดใหญ่และโหด (ที่เพิ่มมาคือขี่ม้าในฉาก) เกมมีระบบสภาพอากาศ (dynamic weather) และช่วงเวลาของวัน (time-of-day)</p>\n<p>เนื้อเรื่องเป็นโลกดาร์คแฟนตาซี Lands Between ที่มีต้นไม้ world tree ขนาดใหญ่ ตัวเอกเป็นอัศวินที่เดินทางตามหาแหวน Elden Ring เพื่อฟื้นฟูโลกกลับมา</p>\n<p>เกมจะลง PC, PS4, PS5, Xbox One, Xbox Series X|S</p>\n<p><img src=\"https://www.blognone.com/sites/default/files/externals/13b0e4f9fbf9c7aae45fbb6d4cd53a22.jpg\" /></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31578a10f6a932678976af89dcf0a5dbe8d671fbb7aba3cf9f16c40c7c95d538","category":"Thai"}