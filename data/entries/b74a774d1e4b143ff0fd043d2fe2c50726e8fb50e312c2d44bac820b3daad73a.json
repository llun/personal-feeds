{"title":"Google Photos เพิ่มฟีเจอร์ใหม่ Memories แบบ Personalized, สร้างภาพเคลื่อนไหวจากชุดภาพนิ่ง","link":"https://www.blognone.com/node/122741","date":1621383302000,"content":"<div><div><div><p>กูเกิลประกาศฟีเจอร์ใหม่หลายรายการสำหรับ Google Photos โดยยังคงเน้นที่คุณสมบัติของ Memories ที่คัดเลือกรูปภาพในความทรงจำมาแสดงผลย้อนหลัง ซึ่งกูเกิลบอกว่ารูปภาพที่ถูกอัพโหลดมาใน Google Photos มีมากกว่า 4 พันล้านภาพที่ไม่เคยถูกเปิดดูเลยด้วยซ้ำ</p>\n<p>ฟีเจอร์ใหม่ในการคัดเลือก Memories นี้จะปรับแต่งหัวข้อสำหรับผู้ใช้งานแต่ละคนมากขึ้น (Personalized) โดยตัวอย่างหัวข้อที่กูเกิลแสดง เช่นการจับแพทเทิร์นรูปภาพที่มีการสะพายเป้เดินป่าใบเดียวกัน แล้วรวมมาเป็น Memories หัวข้อการออกผจญภัยกับเป้สีส้ม เป็นต้น</p>\n<p>เมื่อปลายปีที่แล้วกูเกิลเปิดตัว <a href=\"https://www.blognone.com/node/120127\">Cinematic photo</a> ที่สร้างรูป 3D ขึ้นจากรูป 2D ฟีเจอร์นี้ถูกปรับปรุงไปอีกขั้นในชื่อ Cinematic moments โดยนำภาพนิ่งของเหตุการณ์ที่อยู่ในลำดับเวลาที่ต่อเนื่องกัน มาสร้างวิดีโอสั้นภาพเคลื่อนไหว จากการจับตำแหน่งในรูปภาพ</p>\n<p>สุดท้าย Google Photos เพิ่มคุณสมบัติที่มีผู้ใช้งานร้องขอมาจำนวนมาก คือการซ่อน Memories ที่ไม่ต้องการออกไปจากการแสดงผล</p>\n<p>ที่มา: <a href=\"https://blog.google/products/photos/new-memories-features-look-back/\">กูเกิล</a></p>\n<p><img src=\"https://www.blognone.com/sites/default/files/externals/6b6abee34a7e6f8380e101716e7726c2.png\" /></p>\n<ul>\n<li>Memories แบบ Personalized</li>\n</ul>\n<p><img src=\"https://www.blognone.com/sites/default/files/externals/1ef80c47343acf64b472d411e6878e67.gif\" /></p>\n<ul>\n<li>Cinematic moments</li>\n</ul>\n<p><img src=\"https://www.blognone.com/sites/default/files/externals/e7dfdcb266ab33e3a3fbac78a53a1e8d.gif\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b74a774d1e4b143ff0fd043d2fe2c50726e8fb50e312c2d44bac820b3daad73a","category":"Thai"}