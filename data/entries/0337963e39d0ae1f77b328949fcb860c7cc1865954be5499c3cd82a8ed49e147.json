{"title":"พนักงานกูเกิลเขียนจดหมายถึงซีอีโอ เรียกร้องให้ประนามความรุนแรงที่เกิดกับชาวปาเลสไตน์","link":"https://www.blognone.com/node/122750","date":1621402497000,"content":"<div><div><div><p>กลุ่มพนักงานในกูเกิลเขียนจดหมายถึง Sundar Pichai ซีอีโอ เรียกร้องให้เพิ่มการสนับสนุนชาวปาเลสไตน์ ท่ามกลางการทิ้งระเบิดร้ายแรงของกองทัพอิสราเอลในฉนวนกาซา ซึ่งเหตุการณ์ทวีความรุนแรงมากขึ้นเรื่อยๆ ขอให้ Pichai ออกแถลงการณ์ประณามการโจมตีดังกล่าว และให้ตระหนักรู้ถึงอันตรายที่เกิดขึ้นกับชาวปาเลสไตน์ จนถึงตอนนี้มีผู้ร่วมลงชื่อในจดหมาย 250 รายแล้ว</p>\n<p>ในจดหมายยังเรียกร้องให้บริษัทตั้งกองทุนบรรเทาทุกข์สำหรับชาวปาเลสไตน์ที่ได้รับผลกระทบจากความรุนแรงทางทหาร รวมทั้งสนับสนุนให้ปกป้องเสรีภาพทางการแสดงความเห็นทางการเมืองในองค์กร  นอกจากนี้ยังขอให้บริษัทตรวจสอบสัญญาทางธุรกิจทั้งหมดของ Alphabet, การบริจาคขององค์กร รวมถึงการยกเลิกสัญญากับสถาบันที่สนับสนุนการละเมิดสิทธิของชาวปาเลสไตน์</p>\n<p>กลุ่มพนักงานที่ส่งจดหมายนี้ ส่วนหนึ่งมาจากกลุ่มพนักงานที่รวมตัวเพื่อตอบสนองต่อกระแส pro-Zionist หรือแนวคิดสนับสนุนกระบวนการชาตินิยมในกลุ่มชาวยิวภายในองค์กร พวกเขาจึงรวมตัวกันเพราะรู้สึกไม่ปลอดภัย ก่อเกิดเป็นกลุ่ม Jewish Diaspora in Tech</p>\n<p><img src=\"https://www.blognone.com/sites/default/files/externals/7d81ae1b663de7457ec909e7a2ef134a.png\" /></p>\n<p>ที่มา - <a href=\"https://www.theverge.com/2021/5/18/22441236/jewish-google-employees-support-palestine-letter-anti-zionism-israel\">The Verge</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/sundar-pichai\">Sundar Pichai</a></div><div><a href=\"/topics/palestine\">Palestine</a></div><div><a href=\"/topics/israel\">Israel</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0337963e39d0ae1f77b328949fcb860c7cc1865954be5499c3cd82a8ed49e147","category":"Thai"}