{"title":"ลาก่อน x86, NVIDIA เปิดตัวซีพียู Grace เร่งความเร็วซูเปอร์คอมพิวเตอร์ได้สิบเท่า","link":"https://www.blognone.com/node/122153","date":1618247486000,"content":"<div><div><div><p>NVIDIA เปิดตัวซีพียู Grace เป็นซีพียู Arm Neoverse ที่ออกแบบมาเพื่อทำงานร่วมกับชิปกราฟิกอย่างแนบแน่นเพื่อให้ได้ประสิทธิภาพสูงสุด โดย NVIDIA ระบุว่าสถาปัตยกรรมของ Grace จะทำให้รันงานด้านปัญญาประดิษฐ์เร็วกว่าเดิมถึงสิบเท่า</p>\n<p>Grace เชื่อมต่อกับชิปกราฟิกผ่าน NVLink รุ่นที่ 4 มีแบนวิดท์ระหว่างสองชิป 900GB/s และใช้แรม LPDDR5x สถาปัตยกรรมใหม่ใช่หน่วยความจำเป็น address space ร่วมกันกับกราฟิก</p>\n<p>Swiss National Computing Center (CSCS) กำลังสร้างซูเปอร์คอมพิวเตอร์ ALPS โดยใช้ซีพียู Grace สร้างโดย HPE คาดว่าเปิดใช้งานปี 2023 และ Los Alamos National Laboratory ศูนย์วิจัยกระทรวงพลังงานสหรัฐฯ ผู้ใช้ซูเปอร์คอมพิวเตอร์อันดับต้นๆ ของโลกก็วางแผนสร้างซูเปอร์คอมพิวเตอร์ใหม่โดยใช้ Grace เช่นกัน</p>\n<p>ที่มา - <a href=\"https://nvidianews.nvidia.com/news/nvidia-announces-cpu-for-giant-ai-and-high-performance-computing-workloads\">NVIDIA</a></p>\n<p><img src=\"https://www.blognone.com/sites/default/files/externals/f0195cbdb886823e914e60c115057aae.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/high-performance-computing\">High Performance Computing</a></div><div><a href=\"/topics/cpu\">CPU</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"331adbcc3dafac11bdaecaaca36a637bf495d6735aeb5df66392e4963b423236","category":"Thai"}