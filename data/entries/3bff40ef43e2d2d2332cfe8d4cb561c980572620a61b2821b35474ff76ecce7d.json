{"title":"ก.ล.ต. กล่าวโทษ Binance  ทำตลาดกับนักลงทุนไทยโดยไม่ได้รับอนุญาต","link":"https://www.blognone.com/node/123549","date":1625213584000,"content":"<div><div><div><p>สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) กล่าวโทษ Binance ผู้ให้บริกาตลาดซื้อขายสินทรัพย์ดิจิทัล โดยระบุว่ามีการชักชวนนักลงทุนไทยให้ลงทุนทั้งทางเว็บไซต์เอง และผ่านทางเฟซบุ๊ก Binance Thai Community</p>\n<p>ทางก.ล.ต. ระบุว่าได้ส่งหนังสือให้ Binance ชี้แจงแล้วแต่บริษัทไม่ได้ตอบกลับมาในเวลาที่กำหนด การกล่าวโทษครั้งนี้เป็นการเริ่มดำเนินคดี โดยต้องผ่านกระบวนการชั้นพนักงานสอบสวน, อัยการ, จนถึงศาลยุติธรรมต่อไป</p>\n<p>พรก.ธุรกิจสินทรัพย์ดิจิทัล <a href=\"https://www.blognone.com/node/102245\">เริ่มใช้งานตั้งแต่ปี 2018</a> กำหนดให้กิจการที่เกี่ยวข้องกับเงินคริปโตและโทเค็นต่างๆ ต้องได้รับอนุญาตก่อนประกอบกิจการ</p>\n<p>ที่มา - <a href=\"https://www.sec.or.th/TH/Pages/News_Detail.aspx?SECID=9016\">ก.ล.ต.</a></p>\n<p><img src=\"https://www.blognone.com/sites/default/files/externals/c6aa96504a8b9536bcd95e562b49677a.jpg\" /><br />\nภาพจาก <a href=\"https://www.facebook.com/sec.or.th/photos/a.181068582529687/550265928943282\">Facebook ก.ล.ต.</a></p>\n</div></div></div><div><div>Topics: </div><div><div><a href=\"/topics/thai-sec\">Thai SEC</a></div><div><a href=\"/topics/cryptocurrency\">Cryptocurrency</a></div><div><a href=\"/topics/binance\">Binance</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3bff40ef43e2d2d2332cfe8d4cb561c980572620a61b2821b35474ff76ecce7d","category":"Thai"}