{"title":"openSUSE ออกรุ่น Leap 15.3 ใช้ไบนารีร่วมกับ SUSE Linux Enterprise","link":"https://www.blognone.com/node/123041","date":1623043725000,"content":"<div><div><div><p>โครงการ openSUSE ประกาศออกรุ่นย่อย openSUSE Leap 15.3 แม้จะเป็นรุ่นย่อยตามรอบปกติแต่ความเปลี่ยนแปลงภายในค่อนข้างใหญ่ คือการใช้ไบนารีโดยตรงจาก SUSE Linux Enterprise (SLE) รุ่นสำหรับขายองค์กรโดยตรง</p>\n<p>โครงการ openSUSE Leap และ SLE นั้นเป็นคู่กันระหว่างโครงการชุมชน และรุ่นขายไลเซนส์สำหรับองค์กร คล้ายกับ RedHat Enterprise Linux และ CentOS แต่ที่ผ่านมาแม้ openSUSE Leap และ SLE จะใช้ซอร์สโค้ดร่วมกัน แต่กระบวนการคอมไพล์นั้นแยกกัน ทำให้บางครั้งพบปัญหาต่างกันจากพารามิเตอร์การคอมไพล์ ในเวอร์ชั่น 15.3 นี้ไบนารีจะตรงกับ SLE 15 SP3</p>\n<p>แนวทางนี้ทำให้นักพัฒนาและผู้ใช้ลินุกซ์มือสมัครเล่นสามารถพัฒนาแอปพลิเคชั่นบน openSUSE Leap แล้วย้ายงานไปยัง SLE โดยมีปัญหาน้อยลง</p>\n<p>ที่มา - <a href=\"https://news.opensuse.org/2021/06/02/opensuse-leap-bridges-path-to-enterprise/\">openSUSE</a></p>\n<p><img src=\"https://news.opensuse.org/wp-content/uploads/2021/06/cover.png\" /></p>\n</div></div></div><div><div>Topics: </div><div><div><a href=\"/topics/opensuse\">openSUSE</a></div><div><a href=\"/topics/suse\">SUSE</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bed61c59aaf8bcf938a26120ab6bad750d6a21c6cb7abf41cbb33ddf7ead26e","category":"Thai"}