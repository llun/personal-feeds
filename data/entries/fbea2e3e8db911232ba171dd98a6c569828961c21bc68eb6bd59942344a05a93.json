{"title":"Realme 8 Pro มือถือรุ่นกลาง กล้อง 108MP เตรียมเปิดตัวอย่างเป็นทางการ 24 มีนาคมนี้","link":"https://www.blognone.com/node/121689","date":1615808144000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Realme 8 Pro และ Realme 8 เตรียมเปิดตัวอย่างเป็นทางการ วันที่ 24 มีนาคมนี้ ในเวลา 11.30น. ตามเวลาประเทศไทย โดย Realme 8 Pro จะมาพร้อมกล้องหลัก 108MP เซ็นเซอร์ Samsung ISOCELL HM2 ขนาด 1/1.52 นิ้ว</p>\n<p>ก่อนหน้านี้กล้องระดับ 108MP มักจะมาพร้อมกับมือถือรุ่นเรือธง แต่เมื่อต้นเดือนมีนาคมที่ผ่านมา <a href=\"https://www.blognone.com/node/121535\">Redmi Note 10 Pro</a> ราคาเริ่มต้น 279 เหรียญ (ราว 8,500 บาท) เพิ่งเปิดตัวเป็นมือถือรุ่นกลางราคาไม่ถึงหมื่นที่มาพร้อมกล้อง 108MP ไป และคาดว่า Realme 8 Pro จะเป็นมือถือรุ่นกลางที่ออกมาชน Redmi Note 10 Pro ในด้านกล้องเช่นกัน แต่คงต้องติดตามราคาในวันเปิดตัว</p>\n<p>Realme 8 Pro จะมีกล้องอีกสามตัว คาดว่าเป็นกล้องอัลตร้าไวด์ มาโคร และ depth sensor หน้าจอเป็น Super AMOLED พร้อมสแกนรอยนิ้วมือใต้จอ ยังไม่มีรายละเอียดชิปที่จะใช้ คาดว่าเป็น Snapdragon 730G แต่อาจจะมีรุ่น 5G ที่ใช้ชิปรุ่นอื่นเช่นกัน รวมถึงคาดว่าจะรองรับเทคโนโลยีชาร์จเร็วและมาพร้อมที่ชาร์จ 50W</p>\n<p><img alt=\"No Description\" src=\"https://www.blognone.com/sites/default/files/externals/ea76c907917f5ee1f55b6645fbf3f39b.jpg\" ><img alt=\"No Description\" src=\"https://www.blognone.com/sites/default/files/externals/83f67b58efed415a71a0455f92b1d577.jpg\" ><em>ภาพจาก <a href=\"https://twitter.com/stufflistings/status/1370993420303437825\">@stufflistings</a></em></p>\n<p>Realme 8 Pro จะเปิดตัวพร้อมกับ Realme 8 รุ่นอัพเกรดจาก Realme 7 (ไม่ใช่ Realme 7 5G) ใช้ชิป Mediatek G95 เหมือนเดิม แต่เปลี่ยนจอจาก IPS LCD มาเป็น Super AMOLED ขนาด 6.4 นิ้ว กล้อง 4 ตัวเหมือนเดิม กล้องหลัก 64MP แต่อาจเปลี่ยนการเรียงรูปทรงของกล้องหรือปรับรายละเอียดอื่นเล็กน้อย แบตเตอรี่ 5,000 mAh และชาร์จเร็ว 30W</p>\n<p>ส่วนในทวิตเตอร์ แอคเคาท์ <a href=\"https://twitter.com/stufflistings/status/1370993420303437825\">@stufflistings</a> ก็ปล่อยภาพที่คาดว่าเป็นภาพโปรโมต Realme 8 Pro และ Realme 8 ที่หลุดออกมา ซึ่งดีไซน์และกล้องสอดคล้องกับข่าวที่หลุดนี้เช่นกัน</p>\n<p>Realme 8 และ 8 Pro เปิดให้จองแบบไม่ต้องทราบรายละเอียด (blind pre-order) แล้ววันนี้ในอินเดีย บนเว็บไซต์ Flipkart และ Realme มีค่ามัดจำ 1,080 รูปี หรือราว 460 บาท แต่สามารถรับเงินคืนได้ หากเปิดรายละเอียดวันที่ 24 มีนาคมแล้วไม่ถูกใจ</p>\n<p>ที่มา - <a href=\"https://pocketnow.com/mid-range-realme-8-pro-with-108mp-camera-debuts-on-march-24\">PocketNow</a>, <a href=\"https://www.gsmarena.com/realme_8_pre_orders_begin_today-news-48204.php\">GSMArena</a>,  <a href=\"https://twitter.com/stufflistings/status/1370993420303437825\">@stufflistings</a></p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">Realme 8 and Realme 8 Pro.<a href=\"https://twitter.com/hashtag/realme?src=hash&amp;ref_src=twsrc%5Etfw\">#realme</a> <a href=\"https://twitter.com/hashtag/Realme8?src=hash&amp;ref_src=twsrc%5Etfw\">#Realme8</a> <a href=\"https://twitter.com/hashtag/Realme8pro?src=hash&amp;ref_src=twsrc%5Etfw\">#Realme8pro</a> <a href=\"https://t.co/X9JH5nzudZ\">pic.twitter.com/X9JH5nzudZ</a></p>\n<p>— Mukul Sharma (@stufflistings) <a href=\"https://twitter.com/stufflistings/status/1370993420303437825?ref_src=twsrc%5Etfw\">March 14, 2021</a></p></blockquote>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/realme\">Realme</a></div><div class=\"field-item odd\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fbea2e3e8db911232ba171dd98a6c569828961c21bc68eb6bd59942344a05a93","category":"Thai"}