{"title":"Walmart เข้าลงทุนใน Cruise บริษัทรถยนต์ไร้คนขับในเครือ GM","link":"https://www.blognone.com/node/122204","date":1618548716000,"content":"<div><div><div><p>Walmart ยักษ์ใหญ่ของวงการค้าปลีกสหรัฐ ประกาศเข้าลงทุนใน Cruise บริษัทรถยนต์ไร้คนขับในเครือ GM <a href=\"https://www.blognone.com/node/120687\">ที่ไมโครซอฟท์เพิ่งเข้าลงทุนเมื่อเดือนมกราคม 2021</a> และ<a href=\"https://www.blognone.com/node/105652\">ก่อนหน้านั้นคือ Honda ในเดือนตุลาคม 2020</a></p>\n<p>Walmart บอกว่าร่วมทดสอบรถยนต์ไร้คนขับกับ Cruise เพื่อส่งสินค้าจากห้างของตัวเองมาตั้งแต่เดือนพฤศจิกายน 2020 และเห็นศักยภาพของ Cruise ในการเติบโตต่อไป อย่างไรก็ตาม Walmart ก็พาร์ทเนอร์กับบริษัทรถยนต์ไร้คนขับหลายราย เช่น Waymo ของกูเกิล, Ford, Nuro เป็นต้น</p>\n<p>Cruise เป็นบริษัทรถยนต์ไร้คนขับอีกรายที่ถูกจับตามองอย่างมาก เพราะมีบริษัทยักษ์ใหญ่สนับสนุนมากมาก ทั้ง GM, Honda, Microsoft, SoftBank และ<a href=\"https://www.blognone.com/node/114262\">บริษัทเพิ่งเปิดตัวรถยนต์ไร้คนขับ Origin ที่ไม่มีพวงมาลัยเลย</a>ไปไม่นานนี้</p>\n<p>ที่มา - <a href=\"https://corporate.walmart.com/newsroom/2021/04/15/walmart-invests-in-cruise-the-all-electric-self-driving-company\">Walmart</a></p>\n<p><img src=\"https://www.blognone.com/sites/default/files/externals/14ec0528165974126b26b2f0fc5cb585.jpg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/cruise\">Cruise</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"37956cee36701b1a5a8c577b8290e4b548ef98f2a23041fdfd5eacbea1c5a839","category":"Thai"}