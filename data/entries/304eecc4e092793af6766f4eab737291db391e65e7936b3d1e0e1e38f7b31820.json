{"title":"Qualys รายงานช่องโหว่เมลเซิร์ฟเวอร์ Exim 21 รายการ บางตัวเปิดทางรันโค้ดจากระยะไกล","link":"https://www.blognone.com/node/122577","date":1620451440000,"content":"<div><div><div><p>Qualys Research Team ทีมวิจัยของ Qualys รายงานถึงช่องโหว่ใน Exim ที่เป็น mail transfer agent ยอดนิยม ช่องโหว่บางรายงานเปิดทางให้แฮกเกอร์รันโคดจากระยะไกลโดยไม่ต้องยืนยันตัวตัว (unauthenticated remote code execution)</p>\n<p>Exim มีเซิร์ฟเวอร์รันอยู่กว่า 4 ล้านไอพีจากรายงานของ Shodan หากไม่ได้แพตช์หรือป้องกันช่องทางอื่นๆ แฮกเกอร์อาจบุกยึดเซิร์ฟเวอร์เหล่านี้ได้ โดยรายงานของ Qualys ไม่ได้ให้โค้ดโจมตีตัวอย่าง (proof of concept) มาด้วย แต่กลับรายงานอย่างละเอียดถึงโค้ดส่วนที่มีปัญหา ทำให้แฮกเกอร์สามารถสร้างเครื่องมือโจมตีได้ไม่ยากนัก</p>\n<p>ทาง Qualys รายงานช่องโหว่เหล่านี้ไปยัง Exim ตั้งแต่วันที่  20 ตุลาคม 2020 และเข้าไปช่วยแก้ไขแพตช์พร้อมกับรายงานช่องโหว่เพิ่มเติมอีกหลายครั้ง จนนัดเปิดเผยช่องโหว่ในวันที่ 4 พฤษภาคมที่ผ่านมา และ<a href=\"https://lists.exim.org/lurker/message/20210504.134007.ce022df3.en.html\">ทาง Exim ก็ปล่อยแพตช์เวอร์ชั่น 4.94.2 ออกมาพร้อมกัน</a></p>\n<p>ที่มา - <a href=\"https://blog.qualys.com/vulnerabilities-research/2021/05/04/21nails-multiple-vulnerabilities-in-exim-mail-server\">Qualys</a></p>\n<p><img src=\"https://www.blognone.com/sites/default/files/externals/b3a92ac49d2964b71889d2bd11f5703a.png\" /></p>\n</div></div></div><div><div>Topics: </div><div><div><a href=\"/topics/qualys\">Qualys</a></div><div><a href=\"/topics/security-patch\">Security Patch</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"304eecc4e092793af6766f4eab737291db391e65e7936b3d1e0e1e38f7b31820","category":"Thai"}