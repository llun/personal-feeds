{"title":"ธุรกิจมือถือ Xperia ทำกำไรให้ Sony เป็นครั้งแรก นับตั้งแต่ปีงบประมาณ 2017","link":"https://www.blognone.com/node/122428","date":1619680004000,"content":"<div><div><div><p>หลัง <a href=\"https://www.blognone.com/node/122034\">LG เลิกทำมือถือ</a> ทำให้หลายคนสงสัยว่า Sony Xperia จะเป็นรายต่อไปหรือเปล่า แต่อาจจะยังมีความหวังอยู่บ้าง ใน<a href=\"https://www.sony.com/en/SonyInfo/IR/library/presen/er/pdf/20q4_supplement.pdf\">รายงานผลประกอบการล่าสุด</a>ของ Sony ระบุว่าธุรกิจมือถือ Xperia ทำกำไรได้ 27.67 พันล้านเยน (ราว 7.95 พันล้านบาท) ในปีงบประมาณ 2020 (เดือนเมษายน 2020 ถึงมีนาคม 2021) เป็นครั้งแรกหลังขาดทุนมาโดยตลอด นับตั้งแต่ปีงบประมาณ 2017 (เดือนเมษายน 2017 ถึงมีนาคม 2018) แม้ว่าสาเหตุหลักที่มีกำไรมาจากการลดต้นทุนก็ตาม</p>\n<p>Xperia มียอดขายสมาร์ทโฟนในไตรมาสแรกของปีปฏิทิน 2021 อยู่ที่ 400,000 เครื่อง ไล่เลี่ยกับไตรมาสแรกของปี 2020 ที่มียอดขาย ราว 400,000 เครื่อง</p>\n<p>Xperia ยังคงมุ่งเป้าขายมือถือระดับท็อปที่มีกล้องพัฒนาร่วมกับทีมกล้องดิจิทัล Alpha อยู่ ล่าสุดเปิดตัว <a href=\"https://www.blognone.com/node/122182\">Xperia 1 III</a> ไปเมื่อวันที่ 14 เมษายนที่ผ่านมาในสเปกระดับเทียบเคียงได้กับเรือธง Android รุ่นอื่นๆ แต่อาจมีข้อจำกัดในด้านราคาที่ค่อนข้างสูงกว่า จึงทำให้ยอดขายไม่ถล่มทลายนัก</p>\n<p>ที่มา - <a href=\"https://www.sony.com/en/SonyInfo/IR/library/presen/er/pdf/20q4_supplement.pdf\">Sony</a> via <a href=\"https://www.phonearena.com/news/sony-xperia-business-reports-first-profit-in-years_id131781\">Phonearena</a></p>\n<p><img src=\"https://www.blognone.com/sites/default/files/externals/245e31bb1d6c6a534036015936630083.jpg\" /></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/sony\">Sony</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4d6b381d38076f4800d796da46c895b1a76d2191895882687b667e14d50bd8a","category":"Thai"}