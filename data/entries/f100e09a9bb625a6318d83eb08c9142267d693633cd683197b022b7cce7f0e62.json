{"title":"Adobe เปิดตัว Substance 3D ตัวออกแบบงานสามมิติ เจาะกลุ่มงานพัฒนาเกม แอนิเมชั่น","link":"https://www.blognone.com/node/123365","date":1624495728000,"content":"<div><div><div><p>Adobe เปิดตัว Substance 3D เครื่องมือออกแบบงานสามมิติ มี AI หรือ Adobe Sensei เป็นแกนหลักในการช่วยทำงาน และเป็นเครื่องมือที่ได้มาจากการเข้าซื้อบริษัท <a href=\"https://www.blognone.com/node/107708\">Allegorithmic ผู้พัฒนาเครื่องมือทำรายละเอียดภาพสามมิติที่ใช้ในเกมและภาพยนตร์</a></p>\n<p><img src=\"https://www.blognone.com/sites/default/files/externals/d7edd434d445afe38e777042d1626a78.png\" /></p>\n<p>โดย Substance 3D เป็นแพ็กเกจสำหรับงานสามมิติ มีเครื่องมือแยกย่อยคือ</p>\n<ul>\n<li>Substance 3D Stager เป็นการต่อยอดจาก  Adobe Dimension เครื่องมือที่ช่วยให้นักออกแบบนำภาพ 2 มิติมาใช้งานกับภาพ 3 มิติได้ สามารถรวบรวมโมเดล วัสดุ และการจัดแสงในฉาก 3 มิติ มาสร้างงานเสมือนจริง</li>\n<li>Substance 3D Painter เปรียบเสมือน Photoshop สำหรับงาน 3D ปรับแต่งพื้นผิววัสดุในงานสามมิติได้ เช่นผิวงานไม้ งานกระเบื้อง ผิวด้าน ในเฟอร์นิเจอร์ต่างๆ</li>\n<li>Substance 3D Sampler นำเข้าภาพถ่าย หรืออาร์ตเวิร์คเพื่อมาปรับแต่งวัสดุงานใน Substance 3D</li>\n<li>Substance 3D Designer เครื่องมือสร้างวัตถุงานสามมิติของตัวเองตั้งแต่เริ่มต้น</li>\n<li>Substance 3D Asset Library แหล่งรวมโมเดล วัสดุ พื้นผิว แสง ที่นักออกแบบเอาไปใช้ทำงานต่อได้</li>\n</ul>\n<p>ที่มา - <a href=\"https://blog.adobe.com/en/publish/2021/06/23/announcing-adobe-substance-3d-tools-for-the-next-generation-of-creativity.html#gs.43k8xn\">Adobe</a>, <a href=\"https://venturebeat.com/2021/06/23/adobe-launches-substance-3d-tools-for-immersive-creativity/\">Venture Beat</a></p>\n</div></div></div><div><div>Topics: </div><div><div><a href=\"/topics/adobe\">Adobe</a></div><div><a href=\"/topics/3d\">3D</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/design\">Design</a></div><div><a href=\"/topics/material-design\">Material Design</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f100e09a9bb625a6318d83eb08c9142267d693633cd683197b022b7cce7f0e62","category":"Thai"}