{"title":"ไมโครซอฟท์ออกแพตช์อุดช่องโหว่ PrintNightmare ยืนยันแพตช์ใช้งานได้จริง","link":"https://www.blognone.com/node/123637","date":1625811555000,"content":"<div><div><div><p>สัปดาห์ที่ผ่านมา มีประเด็นช่องโหว่ความปลอดภัย <a href=\"https://msrc.microsoft.com/update-guide/vulnerability/CVE-2021-34527\">CVE-2021-34527</a> ของบริการ Windows Print Spooler หรือที่เรียกกันว่า \"PrintNightmare\" หลังจากเถียงกันมาหลายวัน ไมโครซอฟท์ก็ยอมออกแพตช์ฉุกเฉิน (out-of-band หรือ OOB) ให้แล้ว แถมยังเป็นกรณีพิเศษคือย้อนไปออกถึง Windows 7 และ Windows Server 2008 ที่หมดระยะซัพพอร์ตไปแล้วด้วย</p>\n<p>อย่างไรก็ตาม มีรายงานในหมู่นักวิจัยความปลอดภัยว่าแพตช์เหล่านี้ไม่ช่วยแก้ปัญหาได้ 100% ซึ่งล่าสุดไมโครซอฟท์ออกมาเถียงว่า แพตช์ใช้งานได้จริงๆ แต่ปัญหาที่รายงานในข่าว เกิดจากการที่ผู้ใช้ไปแก้ registry กันเองต่างหาก</p>\n<p>คำแนะนำของไมโครซอฟท์คือให้ติดตั้งแพตช์ทันที และไปตรวจสอบ registry ว่ามีค่า HKEY_LOCAL_MACHINE\\SOFTWARE\\Policies\\Microsoft\\Windows NT\\Printers\\PointAndPrint หรือไม่ ถ้าไม่มีก็ไม่ต้องทำอะไร แต่ถ้ามี ให้เซ็ตค่ากลับเป็น 0 หรือ not defined ให้หมด</p>\n<p>ที่มา - <a href=\"https://msrc-blog.microsoft.com/2021/07/08/clarified-guidance-for-cve-2021-34527-windows-print-spooler-vulnerability/\">Microsoft</a></p>\n<p><img src=\"https://www.blognone.com/sites/default/files/externals/8f3ec3b71bc8b5d0a50ac69808f67658.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security-patch\">Security Patch</a></div><div><a href=\"/topics/printer\">Printer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c0f60164317d2b2f079694b1214b02906006a128d938894dcd20c9b7ae63d4a","category":"Thai"}