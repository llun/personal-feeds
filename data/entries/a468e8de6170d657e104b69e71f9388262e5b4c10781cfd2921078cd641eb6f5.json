{"title":"AIS ไตรมาส 1/64 รายได้ลด 2% แต่ลูกค้ามือถือกลับมาโต 1.3 ล้านราย ไฟเบอร์ยังโตต่อ","link":"https://www.blognone.com/node/122458","date":1619778793000,"content":"<div><div><div><p>AIS แถลงผลประกอบการประจำไตรมาส 1/2021 หรือ 1/2564 ภาพรวมคือรายรับ 32,425 ล้านบาท ลดลง 2% จากไตรมาส 1/2020 กำไรก่อนหักภาษี (EBITDA) 22,580 ล้านบาท ลดลง 0.9% และกำไรสุทธิ 6,644 ล้านบาท ลดลง 1.7%</p>\n<p>ธุรกิจโทรศัพท์มือถือ รายได้รวมลดลง 3.2% แต่ฐานลูกค้ากลับมาเติบโตถึง 1.33 ล้านรายในไตรมาสเดียว ลูกค้าแบบเติมเงินโตถึง 8.88 แสนราย ตอนนี้ AIS มีลูกค้าแพ็กเกจ 5G เป็นจำนวน 7.19 แสนราย เพิ่มขึ้นอย่างมากจาก<a href=\"https://www.blognone.com/node/121085\">ไตรมาส 4/2020 ที่มีเพียง 2.39 แสนราย</a> และยังเป็นไปตามเป้าที่ 1 ล้านรายภายในสิ้นปี 2021</p>\n<p><img src=\"https://www.blognone.com/sites/default/files/externals/83212dbe06644569d509c83fa77db771.png\" /></p>\n<p><img src=\"https://www.blognone.com/sites/default/files/externals/cf7e2b26106a88621a8111178f80c4ca.png\" /></p>\n<p><img src=\"https://www.blognone.com/sites/default/files/externals/8655d4e43ce8c51fcbb6fd9e94f115de.png\" /></p>\n<p>ธุรกิจบรอดแบนด์ของ AIS ก็ยังร้อนแรง เติบโตขึ้นทุกไตรมาส ตอนนี้มีฐานลูกค้า 1.43 ล้านราย เพิ่มมาอีก 9.5 หมื่นรายในไตรมาสนี้ ครองส่วนแบ่งตลาดบรอดแบนด์ไทยประมาณ 12%</p>\n<p>ธุรกิจลูกค้าองค์กร (enterprise) ที่ไม่ใช่โทรศัพท์ กลับมาเติบโตไตรมาสละ 10% เท่ากับช่วงก่อน COVID แล้ว</p>\n<p><img src=\"https://www.blognone.com/sites/default/files/externals/119754f253172bc201135b079a01785a.png\" /></p>\n<p><img src=\"https://www.blognone.com/sites/default/files/externals/6d76a05a07586905c2295c87776de5bc.png\" /></p>\n<p>ที่มา - <a href=\"https://investor.ais.co.th/misc/presentation/2021/20210430-advanc-conference_call-1q2021.pdf\">AIS (PDF)</a></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a468e8de6170d657e104b69e71f9388262e5b4c10781cfd2921078cd641eb6f5","category":"Thai"}