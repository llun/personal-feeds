{"title":"ผลสำรวจงาน GDC นักพัฒนา 44% ทำเกมเสร็จล่าช้าเพราะ COVID-19 แต่อยู่บ้านทำงานได้ดีขึ้น","link":"https://www.blognone.com/node/122455","date":1619765884000,"content":"<div><div><div><p>GDC (Game Developers Conference) งานสัมมนาสำหรับนักพัฒนาเกม <a href=\"https://gdconf.com/news/gdc-state-industry-devs-irked-30-percent-storefront-revenue-cuts\">ออกรายงานผลการสำรวจภายในงาน</a> ที่มีผู้เข้าร่วมกว่า 3,000 คน หนึ่งในหัวข้อการสำรวจ เป็นคำถามว่า “เกมที่นักพัฒนาเหล่านั้นทำอยู่ ล่าช้าเพราะการระบาดของไวรัส COVID-19 หรือไม่” โดยนักพัฒนากว่า 44% ตอบว่าใช่ อีก 49% ไม่ได้รับผลกระทบ ส่วนอีก 7% ไม่มีเกมที่กำลังทำอยู่ในปัจจุบัน</p>\n<p>แม้สัดส่วนผู้ได้รับผลกระทบจะยังต่ำกว่า (44% ต่อ 49%) แต่ก็<a href=\"https://www.globenewswire.com/news-release/2020/07/16/2063524/0/en/Game-Developers-Conference-GDC-Survey-Reveals-Impact-of-COVID-19-on-the-Video-Game-Industry.html\">เพิ่มขึ้นจาก 33% ที่ GDC สำรวจช่วงฤดูร้อนปีที่แล้ว</a> แปลว่าผลกระทบของ COVID-19 ต่อวงการเกม มีมากขึ้น และอาจมีเกมที่ต้องเลื่อนวันวางจำหน่ายเพิ่มขึ้นอีกในปีนี้</p>\n<p>ผลสำรวจอีกหมวด ถามว่าการทำงานจากบ้านส่งผลกระทบถึงพลังความคิดสร้างสรรค์และปริมาณงานที่ทำได้มากแค่ไหน พบว่านักพัฒนาส่วนใหญ่ทำงานได้ดีขึ้นมาก ดีขึ้นหรือเท่าเดิม รวมกันราว 67% ส่วนอีก 24% ทำงานได้แย่ลง และ 8% บอกว่าทำงานได้แย่ลงมาก แปลว่าปัจจัยหลักในการทำงานที่ล่าช้า อาจมาจากการที่ไม่สามารถเดินทางได้ และปัญหาด้านการสื่อสารมากกว่าตัวเนื้องานจริงๆ ตามที่นักพัฒนาหลายคนได้ให้ความเห็นไว้ในรายงาน</p>\n<p>นอกจากนี้ในรายงานยังมีผลสำรวจอื่นๆ เช่น มีนักพัฒนาเห็นด้วยกับส่วนแบ่ง 30% ให้ร้านค้าออนไลน์ แค่ 3% เท่านั้น ส่วนใหญ่ต้องการส่วนแบ่ง 10-15%, แพลตฟอร์มยอดนิยมของนักพัฒนา ที่ยังเป็นพีซีอยู่ ตามมาด้วย iOS, Android และ PS5 ผู้ที่สนใจสามารถกรอกข้อมูลและดาวน์โหลดรายงานฉบับเต็มได้ <a href=\"https://reg.gdconf.com/state-of-game-industry-2021?kcode=BLG_GDC\">ที่ลิงก์นี้</a></p>\n<p>ที่มา - <a href=\"https://gdconf.com/news/gdc-state-industry-devs-irked-30-percent-storefront-revenue-cuts\">GDC</a></p>\n<p><img src=\"https://www.blognone.com/sites/default/files/externals/c2fa9a38e3233c945941b43a0c640a56.jpg\" /></p>\n</div></div></div><div><div>Topics: </div><div><div><a href=\"/topics/gdc2021\">GDC2021</a></div><div><a href=\"/topics/survey\">Survey</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"da035208e615d1035fd14a985373f2bf90ec3ca7cc9aad655fa53bc1094b9c64","category":"Thai"}