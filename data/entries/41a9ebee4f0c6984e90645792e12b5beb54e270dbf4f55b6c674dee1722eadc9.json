{"title":"กูเกิลประกาศรองรับโพรโทคอล Matter สำหรับสมาร์ทโฮม ทั้งใน Android และ Nest","link":"https://www.blognone.com/node/122771","date":1621484631000,"content":"<div><div><div><p>กูเกิลประกาศรองรับโพรโทคอลสำหรับอุปกรณ์สมาร์ทโฮม <a href=\"https://www.blognone.com/node/122633\">Matter ที่พัฒนาโดยกลุ่มพันธมิตร CSA (ZigBee Alliance เดิม)</a> ในอุปกรณ์ Android และ Nest</p>\n<p><a href=\"https://buildwithmatter.com/\">Matter เป็นโพรโทคอลมาตรฐานกลาง</a>ที่หลายบริษัทช่วยกันพัฒนาเพื่อแก้ปัญหาอุปกรณ์สมาร์ทโฮมข้ามค่ายคุยกันยาก โดยมี CSA เป็นหน่วยงานกลางคอยประสาน ตัวโพรโทคอลวิ่งอยู่บนเครือข่าย IP (ในที่นี้คือ Wi-Fi และ <a href=\"https://www.blognone.com/topics/thread\">Thread</a>)</p>\n<p>ความน่าสนใจของ Matter คือสมาชิกที่ร่วมผลักดันมีรายใหญ่พร้อมหน้า ทั้ง Apple, Amazon, Google, Samsung SmartThings ทำให้ปัญหาการเมืองระหว่างค่ายน่าจะหมดไป (สักที) โดยกูเกิลเป็นบริษัทใหญ่รายแรกที่ออกมาประกาศรองรับ Matter อย่างเป็นทางการ</p>\n<p>กูเกิลบอกว่าระบบปฏิบัติการ Android จะรองรับ Matter ในตัว (ยังไม่บอกว่าเวอร์ชันไหน และเมื่อไร) ส่วน Nest รุ่นที่รองรับโพรโทคอล Thread อยู่แล้ว (เช่น Nest Wifi, Nest Hub Max, Nest Hub 2nd gen) ก็จะสามารถเป็นฮับไปต่อเชื่อมอุปกรณ์ Matter อื่นได้ด้วย</p>\n<p><img src=\"https://www.blognone.com/sites/default/files/externals/a7067fc18438f271399f2c3d9eb433e1.jpg\" /></p>\n<p>ที่มา - <a href=\"https://blog.google/products/google-nest/four-google-smart-home-updates-matter/\">Google</a></p>\n</div></div></div><div><div>Topics: </div><div><div><a href=\"/topics/matter\">Matter</a></div><div><a href=\"/topics/csa\">CSA</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/nest\">Nest</a></div><div><a href=\"/topics/smart-home\">Smart Home</a></div><div><a href=\"/topics/internet-things\">Internet of Things</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41a9ebee4f0c6984e90645792e12b5beb54e270dbf4f55b6c674dee1722eadc9","category":"Thai"}