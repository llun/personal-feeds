{"title":"กระบวนการผลิตผิดพลาด Johnson & Johnson ทิ้งวัคซีน COVID-19 จำนวน 15 ล้านโดสหลังทดสอบคุณภาพไม่ผ่าน","link":"https://www.blognone.com/node/121992","date":1617257345000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Johnson &amp; Johnson แถลงว่ามีวัคซีน COVID-19 หนึ่งล็อตจากโรงงาน Emergent Biosolutions ไม่ผ่านการตรวจสอบคุณภาพทำให้ต้องทิ้งวัคซีนไปทั้งหมด 15 ล้านโดส ทางบริษัทยืนยันว่าวัคซีนทั้งหมดยังไม่ไปถึงขั้นตอนบรรจุขวด</p>\n<p>แม้จะทิ้งวัคซีนไป แต่ Johnson &amp; Johnson ก็ยังส่งมอบวัคซีนให้รัฐบาลสหรัฐฯ ได้ตามกำหนด โดยสิ้นเดือนมีนาคมสามารถส่งมอบได้แล้ว 20 ล้านโดส และมีแผนจะส่งมอบรวม 100 ล้านโดสภายในเดือนพฤษภาคม</p>\n<p>Emergent BioSolutions เป็นผู้รับจ้างผลิตวัคซีน COVID-19 รายสำคัญ โดยผลิตให้ทั้ง Johnson &amp; Johnson, Novavax, และ AstraZeneca ทาง Johnson &amp; Johnson เองระบุว่าการให้  Emergent ช่วยผลิตให้เป็นกำลังสำคัญทำให้บริษัทสามารถส่งมอบวัคซีนได้ปริมาณมากเช่นนี้</p>\n<p>วัคซีน COVID-19 ของ Johnson &amp; Johnson เป็นวัคซีนตัวที่สามที่ได้รับการรับรองให้ใช้งานได้ในประเทศไทย</p>\n<p>ที่มา - <a href=\"https://www.jnj.com/johnson-johnson-statement-on-u-s-covid-19-vaccine-manufacturing\">Johnson &amp; Johnson</a>, <a href=\"https://www.scmp.com/news/world/united-states-canada/article/3127874/coronavirus-manufacturing-error-plant-affects-15\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/22371d21b27facc1d99b953354b6a1e7.jpg\" ></p>\n<p>ภาพจาก <a href=\"https://www.jnj.com/coronavirus/about-phase-3-study-of-our-covid-19-vaccine-candidate\">Johnson &amp; Johnson</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16f08c3bb7c812e55ca2ece7ce3a21a66ef2bd70d52d2b86c72280eb25763d92","category":"Thai"}