{"title":"Didi Chuxing มีแผนนำบริษัทลูก Chengxin Youxuan ที่ทำธุรกิจ Grocery เข้าตลาดหุ้น","link":"https://www.blognone.com/node/122591","date":1620555315000,"content":"<div><div><div><p>มีรายงานว่า Didi Chuxing มีโครงการนำส่วนธุรกิจขายของสดของชำ Chengxin Youxuan ไอพีโอเข้าตลาดหุ้นในช่วงต้นปี 2022 หลังจากที่<a href=\"https://www.blognone.com/node/122129\">บริษัทแม่เตรียมเข้าตลาดหุ้นนิวยอร์ก</a>ในปีนี้ เพื่อรองรับการเติบโตของธุรกิจ และการแข่งขันในตลาดสูงจากรายใหญ่ตั้งแต่ Alibaba ไปจนถึง Meituan</p>\n<p>รายงานระบุว่าบริษัทเทคโนโลยีรายใหญ่ของจีน เริ่มหันมาใช้แนวทางแยกบริษัทลูกเข้าตลาดหุ้น โดยเป็นบริษัทที่ทำธุรกิจแตกต่างจากธุรกิจหลักของบริษัทแม่มาก เช่น JD.com ก็นำ JD Health บริการด้านสุขภาพเข้าตลาดหุ้นฮ่องกง เป็นต้น</p>\n<p>นอกจาก Chengxin Youxuan แล้ว ธุรกิจขายของสดของชำแบบ group-buying รายใหญ่ในจีน มีทั้ง Duoduomaicai ของ Pinduoduo, Youxuan ของ Meituan, Nice Tuan ของ Alibaba และ Xingsheng Youxuan ของ Tencent</p>\n<p>ที่มา: <a href=\"https://technode.com/2021/05/07/didi-plans-grocery-unit-ipo-as-early-as-2022-report/\">TechNode</a></p>\n<p><img src=\"https://www.blognone.com/sites/default/files/externals/d1058d3ae5cfa7b74c5e1828f7414260.png\" /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/grocery\">Grocery</a></div><div><a href=\"/topics/ipo\">IPO</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"503804e77d9c85063ecee32cf52badbe0768b3c3fc49f418bb3b510e2f83d325","category":"Thai"}