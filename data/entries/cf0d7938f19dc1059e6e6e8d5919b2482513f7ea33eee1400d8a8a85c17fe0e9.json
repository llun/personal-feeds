{"title":"Final Fantasy IX กลายเป็นซีรีส์แอนิเมชั่นสำหรับเด็ก โดยสตูดิโอจากฝรั่งเศส","link":"https://www.blognone.com/node/123321","date":1624329614000,"content":"<div><div><div><p>Square Enix ประกาศข้อตกลงกับ <a href=\"https://www.cybergroupstudios.com/\">Cyber Group Studios สตูดิโอแอนิเมชันสำหรับเด็กจากฝรั่งเศส</a> ทำซีรีส์แอนิเมชันจากเกม Final Fantasy IX เน้นจับกลุ่มเด็กอายุ 8-13 ปี</p>\n<p>ตอนนี้กระบวนการสร้างซีรีส์ FFIX ยังอยู่ในช่วงเริ่มต้น และสตูดิโอจะนำเสนอโครงการต่อสถานีทีวีต่างๆ ถัดจากนั้นจะเริ่มกระบวนการผลิตในช่วงปลายปี 2021 หรือต้นปี 2022</p>\n<p>Pierre Sissmann ซีอีโอของ Cyber Group บอกว่าเนื้อเรื่องของ FFIX เหมาะสำหรับการดูร่วมกันในครอบครัว (co-viewing) และชื่อเสียงของซีรีส์ Final Fantasy จะช่วยดึงดูดให้คนมาชมได้มากขึ้นด้วย จึงเป็นเหตุผลที่ Cyber Group สนใจซื่อไลเซนส์มาทำแอนิเมชัน</p>\n<p>ในอดีตเคยมี Final Fantasy ฉบับอนิเมมาบ้าง เช่น Legend of the Crystals (ปี 1994), Final Fantasy: Unlimited (ปี 2001) หรือฉบับภาพยนตร์ 3D อย่าง Final Fantasy: The Spirits Within (ปี 2001) ที่ไม่ประสบความสำเร็จด้านรายได้ รวมถึงอนิเมที่ผูกกับเนื้อเรื่องของเกมอย่างใกล้ชิด เช่น Advent Children (VII) และ Brotherhood/Kingsglaive (XV)</p>\n<p><img src=\"https://www.blognone.com/sites/default/files/externals/cc25f3cb6da8533d973012707360372c.jpg\" /></p>\n<p>ที่มา - <a href=\"https://kidscreen.com/2021/06/21/cyber-group-lines-up-final-fantasy-ix-series/\">Kidscreen</a></p>\n</div></div></div><div><div>Topics: </div><div><div><a href=\"/topics/final-fantasy\">Final Fantasy</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div><div><a href=\"/topics/animation\">Animation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cf0d7938f19dc1059e6e6e8d5919b2482513f7ea33eee1400d8a8a85c17fe0e9","category":"Thai"}