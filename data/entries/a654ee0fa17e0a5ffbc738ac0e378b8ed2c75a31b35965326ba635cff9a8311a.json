{"title":"Zoom ไตรมาสล่าสุด รายได้รวมเพิ่มขึ้น 191%","link":"https://www.blognone.com/node/122964","date":1622592374000,"content":"<div><div><div><p>Zoom รายงานผลประกอบการประจำไตรมาสที่ 1 ตามปีการเงินบริษัท 2021 สิ้นสุดวันที่ 30 เมษายน 2021 รายได้รวมเพิ่มขึ้น 191% จากช่วงเดียวกันในปีก่อนเป็น 956.2 ล้านดอลลาร์ และมีกำไรสุทธิแบบ GAAP 227.4 ล้านดอลลาร์</p>\n<p>Zoom ยังรายงานตัวชี้วัดผลการดำเนินงานส่วนของจำนวนลูกค้าที่ใช้งาน โดยมีลูกค้าองค์กรที่มีพนักงานมากกว่า 10 คน แบบเสียเงินประมาณ 497,000 ราย เพิ่มขึ้น 87% มีลูกค้า 1,999 ราย ที่จ่ายเงินมากกว่า 100,000 ดอลลาร์ ในช่วง 12 เดือน</p>\n<p>Eric S. Yuan ซีอีโอและผู้ก่อตั้ง Zoom กล่าวว่าบริษัทเริ่มต้นไตรมาสแรกของปีการเงินด้วยการเติบโตทั้งรายได้ กำไร และกระแสเงินสด ธุรกิจบริษัทยังเติบโตจากเทรนด์การเรียนและทำงานได้ทุกที่ด้วยเทคโนโลยีของ Zoom</p>\n<p>ที่มา: <a href=\"https://investors.zoom.us/news-releases/news-release-details/zoom-reports-financial-results-first-quarter-fiscal-year-2022\">Zoom</a></p>\n<p><img src=\"https://www.blognone.com/sites/default/files/externals/07fb457124b3ab050b21bf35cbf0320b.png\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a654ee0fa17e0a5ffbc738ac0e378b8ed2c75a31b35965326ba635cff9a8311a","category":"Thai"}