{"title":"ทีมงานเคอร์เนลลินุกซ์ประกาศแบนมหาวิทยาลัยมินนิโซตา หลังส่งแพตช์สร้างช่องโหว่เพื่อทำงานวิจัย","link":"https://www.blognone.com/node/122296","date":1619055594000,"content":"<div><div><div><p>Greg Kroah-Hartman ผู้ดูแลเคอร์เนลลินุกซ์ใน -stable branch ประกาศแบนโค้ดทั้งหมดจากอีเมล <code>@umn.edu</code> ของมหาวิทยาลัยมินนิโซตา หลังกลุ่มนักวิจัยส่งโค้ดสร้างช่องโหว่เข้าไปยังเคอร์เนลต่อเนื่องเพื่อพยายามส่งโค้ดสร้างช่องโหว่ในเคอร์เนลเข้าไปยัง repository และโค้ดบางส่วนถูก commit ได้สำเร็จ</p>\n<p>ตอนนี้ Greg กำลังถอนโค้ดทั้งหมดที่กลุ่มวิจัยนี้เคยส่งเข้ามา รวมเป็น<a href=\"https://lore.kernel.org/lkml/20210421130105.1226686-1-gregkh@linuxfoundation.org/\">แพตช์ทั้งหมด 190 ชุด</a> ส่วนมากสามารถถอนแพตช์ได้โดยง่าย มีบางส่วนที่ต้องตรวจดูอีกครั้ง</p>\n<p><a href=\"https://github.com/QiushiWu/QiushiWu.github.io/blob/main/papers/OpenSourceInsecurity.pdf\">งานวิจัยนี้</a>ดำเนินการโดยผู้ช่วยศาสตราจารย์ Kangjie Lu และ Quishi Wu ที่น่าจะเป็นนักเรียนระดับบัณฑิต โดยเสนอแนวทางการโจมตีด้วยการส่งโค้ดแล้วหาทางที่จะล่อหลอกให้นักพัฒนาเคอร์เนลที่รีวิวโค้ดยอมรับโค้ดเหล่านี้ เทคนิคหนึ่งคือการใช้อีเมลมหาวิทยาลัยในการส่งโค้ด</p>\n<p>ทางภาควิชาวิทยาศาสตร์คอมพิวเตอร์และวิศวกรรมของมหาวิทยาลัยมินนิโซตาออกแถลงว่าผู้บริหารภาควิชารับรู้แล้วว่ามหาวิทยาลัยถูกแบนจากชุมชนเคอร์เนล และกำลังสอบสวนว่างานวิจัยนี้ถูกอนุมัติให้ดำเนินการวิจัยได้อย่างไร</p>\n<p>ที่มา - <a href=\"https://lore.kernel.org/linux-nfs/YH%2FfM%2FTsbmcZzwnX@kroah.com/\">linux-nfs</a>, <a href=\"https://twitter.com/UMNComputerSci/status/1384963718333730820\">@UNMComputerSci</a></p>\n<p><img src=\"https://www.blognone.com/sites/default/files/externals/78f7a1196b6f17f8af2ed6ca36ace662.jpg\" /></p>\n<p>ภาพแนวทางการโจมตีเคอร์เนลด้วยการส่งโค้ดเข้าไปยังโครงการ</p>\n</div></div></div><div><div>Topics: </div><div><div><a href=\"/topics/linux\">Linux</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a9a2e12680ecc48b8cb7e1460406b738606da17ed661152492bc9252c759e9d","category":"Thai"}