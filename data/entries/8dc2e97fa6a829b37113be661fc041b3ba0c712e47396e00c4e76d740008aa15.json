{"title":"Windows 11 Insider เปิดให้ดาวน์โหลดแล้ว มี File Explorer และ Settings ตัวใหม่","link":"https://www.blognone.com/node/123467","date":1624926326000,"content":"<div><div><div><p>ไมโครซอฟท์เปิดทดสอบ Windows 11 Insider Preview ตัวแรกแล้ว โดยเป็น Dev Channel Build 22000.51</p>\n<p>นอกจากฟีเจอร์ที่ประกาศไปตั้งแต่สัปดาห์ที่แล้ว ไมโครซอฟท์ยังยืนยันว่ามี File Explorer ตัวใหม่ที่มีแถบเครื่องมือ command bar แบบใหม่ และ Settings ดีไซน์ใหม่ที่ใช้อินเทอร์เฟซแบบ 2-pane มีแถบนำทางด้านซ้ายมือ มีตัวควบคุมขนาดใหญ่ด้านบนของแต่ละหน้า (เรียกว่า hero control)</p>\n<p>หน้าจอติดตั้งของ Windows 11 ก็เปลี่ยนใหม่หมด เลิกใช้หน้าจอสีเดียวของ Windows 10 เปลี่ยนมาใช้ไอคอนสีสันสดใส มีแอนิเมชันสวยงาม</p>\n<p>ผู้ที่ต้องการทดสอบต้องสมัครเข้าร่วมโครงการ Windows Insider ตามปกติ (สมัครได้จาก Settings ของ Windows 10) และเปลี่ยนการทดสอบเป็น Dev Channel เพื่อดาวน์โหลด</p>\n<p><img src=\"https://www.blognone.com/sites/default/files/externals/2bd5d542d2b205907ab5e082229bd187.png\" /></p>\n<p><img src=\"https://www.blognone.com/sites/default/files/externals/602e880270d3c31f9bf7527696433085.png\" /></p>\n<p>ที่มา - <a href=\"https://blogs.windows.com/windows-insider/2021/06/28/announcing-the-first-insider-preview-for-windows-11/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc2e97fa6a829b37113be661fc041b3ba0c712e47396e00c4e76d740008aa15","category":"Thai"}