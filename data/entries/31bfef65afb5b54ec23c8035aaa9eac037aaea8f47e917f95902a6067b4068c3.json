{"title":"ไมโครซอฟท์เผยเอง Xbox Series X|S เซ็นเอ็กซ์คลูซีฟ Dolby Vision/Atmos นาน 2 ปี","link":"https://www.blognone.com/node/122956","date":1622553720000,"content":"<div><div><div><p>ในสงครามเกมคอนโซลเจนนี้ เราเห็นไมโครซอฟท์ออกมาโปรโมทฟีเจอร์ด้านภาพ HDR Dolby Vision และด้านเสียงสามมิติ Dolby Atmos ใน Xbox Series X|S อยู่เรื่อยๆ ในขณะที่ฝั่ง PlayStation 5 กลับเงียบสนิทในเรื่องนี้</p>\n<p>ล่าสุดปริศนาเหมือนไขกระจ่างแล้ว เพราะบล็อก Xbox ภาคภาษาฝรั่งเศสได้โพสต์ข้อมูลนี้มาเองว่า Dolby เซ็นสัญญาเอ็กซ์คลูซีฟกับไมโครซอฟท์เป็นเวลา 2 ปี แต่พอเรื่องนี้เป็นข่าวขึ้นมา ไมโครซอฟท์กลับลบโพสต์นี้ทิ้งไป โดยไม่ให้สาเหตุชัดว่าเพราะอะไรถึงลบ</p>\n<p><a href=\"https://www.blognone.com/node/115270\">ฝั่ง PS5 เองมีระบบเสียง 3D Tempest Engine ของตัวเอง</a> ทำให้ไม่ชัดเจนนักว่า แม้ไม่ติดเอ็กซ์คลูซีฟแล้วโซนี่จะสนใจอยากใช้ Dolby Atmos ด้วยหรือไม่</p>\n<p>ที่มา - <a href=\"https://www.engadget.com/xbox-dolby-vision-dolby-atmos-console-exclusive-193057794.html\">Engadget</a></p>\n<p><img src=\"https://www.blognone.com/sites/default/files/externals/c1f350d1131ef4bb40babb219554ebde.png\" /></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/dolby\">Dolby</a></div><div><a href=\"/topics/hdr\">HDR</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/xbox\">Xbox</a></div><div><a href=\"/topics/dolby-atmos\">Dolby Atmos</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31bfef65afb5b54ec23c8035aaa9eac037aaea8f47e917f95902a6067b4068c3","category":"Thai"}