{"title":"Charles Geschke ผู้ร่วมก่อตั้ง Adobe และภาษา PostScript เสียชีวิตด้วยวัย 81 ปี","link":"https://www.blognone.com/node/122228","date":1618720397000,"content":"<div><div><div><p>Charles Geschke ผู้ร่วมก่อตั้ง Adobe เสียชีวิตแล้วด้วยวัย 81 ปี</p>\n<p>แม้เป็นหนึ่งในบริษัทใหญ่ระดับตำนานของวงการไอที แต่เรากลับไม่ค่อยได้ยินประวัติการก่อตั้ง Adobe กันสักเท่าไรนัก บริษัท Adobe ก่อตั้งโดย John Warnock และ Charles Geschke ซึ่งเป็นอดีตพนักงานของ Xerox PARC ศูนย์วิจัยที่เป็นจุดเริ่มต้นของระบบ GUI และคอมพิวเตอร์กราฟิก ผลงานสำคัญของเขาคือภาษา Interpress สำหรับจัดหน้าเอกสาร ที่ภายหลังพัฒนามาเป็น PostScript</p>\n<p>ทั้งสองคนลาออกมาร่วมก่อตั้ง Adobe ในปี 1982 โดยตั้งชื่อตามลำธาร Adobe Creek ที่อยู่หลังบ้านของ Warnock หลังจากนั้น Geschke รับบทเป็นซีโอโอของบริษัทมาจนถึงปี 2000 และเกษียณอายุ เขายังเป็นประธานบอร์ดร่วมของ Adobe ต่อมาจนถึงปี 2017</p>\n<p>ที่มา - <a href=\"https://news.adobe.com/news/news-details/2021/Adobe-Co-Founder-Dr.-Geschke-Passes-at-81/default.aspx\">Adobe</a></p>\n<p><img src=\"https://www.blognone.com/sites/default/files/externals/95c61fdea2d17a2c1f00d2b97e351ea7.jpg\" /></p>\n</div></div></div><div><div>Topics: </div><div><div><a href=\"/topics/adobe\">Adobe</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49dafe3d4f26ecd5ecf31b8c2da44c7013cec50e5f06dd63c490ae59f3c8f39b","category":"Thai"}