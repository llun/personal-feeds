{"title":"[ไม่ยืนยัน] ธุรกิจเซมิคอนดักเตอร์ของซัมซุงตามหลัง TSMC เพราะชิงเครื่อง EUV ไม่ได้","link":"https://www.blognone.com/node/122647","date":1620826868000,"content":"<div><div><div><p>Nikkei Asia มีบทความประเมินสถานการณ์ธุรกิจเซมิคอนดักเตอร์ของซัมซุง ที่ตามหลังคู่แข่ง TSMC และช่องว่างเริ่มถ่างออกเรื่อยๆ</p>\n<p>ปัญหาของธุรกิจเซมิคอนดักเตอร์ของซัมซุงเกิดจากหลายสาเหตุประกอบกัน เช่น ภัยธรรมชาติ (โรงงานในเท็กซัสต้องปิดเพราะปัญหาไฟดับเป็นวงกว้าง), การเปิดโรงงานใหม่ในเกาหลีใต้ล่าช้า ทำให้ซัมซุงตามหลัง TSMC ในเรื่องการผลิต 5nm ไปหลายเดือน</p>\n<p>แต่ปัจจัยสำคัญอาจอยู่ที่อุปกรณ์ EUV ที่ใช้ในโรงงานผลิตชิป บทความพูดถึง Lee Jae-yong รองประธานซัมซุง (<a href=\"https://www.blognone.com/node/111587\">ที่โดนศาลสั่งคำคุกจากคดีสินบน</a> แต่ยังเป็นโทษรอลงอาญา) เดินทางไปเนเธอร์แลนด์เพื่อเจรจากับ ASML บริษัทผู้ผลิตเครื่องยิงแสง EUV บนแผ่นเวเฟอร์เพื่อเป็นวงจรบนชิป (photolithography) ซึ่งเป็นอุปกรณ์สำคัญของโรงงานผลิตชิป (อ่านรายละเอียดเรื่อง EUV และ ASML ในบทความ <a href=\"https://www.blognone.com/node/121178\">เกิดอะไรขึ้นที่อินเทล ตอนที่ 2</a>)</p>\n<p>ปัญหาสำคัญของโลกเซมิคอนดักเตอร์ตอนนี้คือ ASML มีกำลังการผลิตจำกัด ตัวเลขที่บริษัทเปิดเผยคือส่งมอบไปแล้ว 100 เครื่อง แต่ 70% ของเครื่องจำนวนนี้อยู่กับ TSMC ที่สั่งจองก่อนใครเพื่อน ทำให้ Lee Jae-yong ต้องบินไปเจรจากับ ASML ด้วยตัวเอง</p>\n<p>Kim Kinam หัวหน้าธุรกิจเซมิคอนดักเตอร์ของซัมซุง ตอบคำถามเรื่องนี้ในที่ประชุมผู้ถือหุ้นเดือนมีนาคม ยืนยันว่ายังแข่งกับ TSMC ได้ และลดช่องว่างลงแล้ว</p>\n<p><img src=\"https://www.blognone.com/sites/default/files/externals/965f7868b1cf7dc771b993fd530f67f1.jpg\" /></p>\n<p>ที่มา - <a href=\"https://asia.nikkei.com/Business/Tech/Semiconductors/How-Samsung-fell-behind-TSMC-in-the-race-for-cutting-edge-chips\">Nikkei Asia</a>, ภาพจากซัมซุง</p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/semiconductor\">Semiconductor</a></div><div><a href=\"/topics/tsmc\">TSMC</a></div><div><a href=\"/topics/asml\">ASML</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"67f33e51022df3ae03791e59755f0a2a73bcea4061b0ca67e7e8703128e6f4e4","category":"Thai"}