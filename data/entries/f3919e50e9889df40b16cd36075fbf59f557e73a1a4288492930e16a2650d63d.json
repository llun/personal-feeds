{"title":"Ubisoft ปิดเซิฟเวอร์ DRM ทำเกม Might & Magic X: Legacy เล่นไม่ได้ แถมลบเกมจากสโตร์หลังแฟนๆ โวย","link":"https://www.blognone.com/node/123587","date":1625547222000,"content":"<div><div><div><p>Ubisoft ปิดบริการออนไลน์ของเกมเก่าหลายเกม <a href=\"https://forums.ubisoft.com/showthread.php/1241617-Online-Services-Update-Masterlist\">เมื่อวันที่ 1 มิถุนายนที่ผ่านมา</a> ซึ่งการปิดบริการออนไลน์นี้ ทำให้ระบบ DRM (Digital Rights Management) ตรวจสอบสิทธิ์แบบออนไลน์ว่าเกมที่ผู้เล่นกำลังเล่นเกมที่เป็นของแท้อยู่ ใช้งานไม่ได้ ทำให้ผู้เล่น เล่นเกมเก่าบางเกม เช่น Might &amp; Magic X: Legacy ที่ออกในปี 2014 ต่อไม่ได้</p>\n<p>แม้จะมีผู้เล่น<a href=\"https://steamcommunity.com/app/238750/discussions/0/3115908865100513179/\">หาวิธีแก้ไฟล์ LevDialog.xml</a> ในโฟลเดอร์ Steam ของเกมเพื่อให้เล่นต่อได้หลังมีการเช็คสิทธิ์หลังจบบทแรกของเกม แต่ผู้เล่นก็ยังไม่สามารถเล่นภาคเสริม The Falcon &amp; The Unicorn ได้อยู่ดี มิหนำซ้ำ Ubisoft ยังขายเกมนี้บน Steam และ Ubisoft Store ต่อไป ท่ามกลาง<a href=\"https://www.eurogamer.net/articles/2021-06-24-might-and-magic-x-legacy-still-broken-still-being-sold-following-server-shutdown\">เสียงก่นด่าของผู้เล่น</a></p>\n<p>ล่าสุดแทนที่ Ubisoft จะแก้ปัญหาเรื่องเซิร์ฟเวอร์ DRM แต่กลับใช้วิธีลบเกมออกไปจากหน้าร้านค้า <a href=\"https://store.steampowered.com/app/238750/Might__Magic_X__Legacy/\">Steam</a> และหน้า <a href=\"https://store.ubi.com/sea/might-and-magic--x-legacy---deluxe-edition/\">Ubisoft Store</a> แทน ทำให้ผู้เล่น<a href=\"https://kotaku.com/ubisoft-screws-up-drm-servers-then-somehow-makes-thing-1847232712/\">ยิ่งส่งเสียงก่นด่าดังขึ้นไปอีก</a> บางคนถึงกับสัญญาว่าจะไม่ซื้อเกม Ubisoft อีกแล้วเลยทีเดียว เพราะเหมือนโดนทิ้งความรับผิดชอบไปดื้อๆ</p>\n<p><img src=\"https://www.blognone.com/sites/default/files/externals/f6c2d348a225746c4f55bedc393fb351.jpg\" /></p>\n<p>DRM เป็นระบบเจ้าปัญหามายาวนาน เพราะทำให้ผู้เล่นที่เล่นของแท้ต้องประสบปัญหาหากเซิฟเวอร์ที่ใช้เช็คสิทธิ์ในการเล่นถูกปิด แถมบางระบบเช่น Denuvo อาจ<a href=\"https://www.extremetech.com/gaming/282924-denuvo-really-does-cripple-pc-gaming-performance\">ส่งผลกระทบต่อประสิทธิภาพเกมอีกด้วย</a> ในขณะที่ผู้เล่นเถื่อน ก็ยังสามารถแฮกระบบได้หลังจากเกมออกไปแล้วระยะหนึ่ง และเล่นได้โดยไม่ต้องกังวลว่าเซิฟเวอร์เช็คสิทธิ์จะถูกปิด บริษัทจัดจำหน่ายเกม คงต้องพัฒนาและปรับปรุงวิธีตรวจสอบสิทธิ์กันต่อไป</p>\n<p>ที่มา - <a href=\"https://www.eurogamer.net/articles/2021-07-05-ubisoft-pulls-might-and-magic-10-legacy-from-sale-following-backlash-to-drm-server-shutdown\">Eurogamer</a> via <a href=\"https://kotaku.com/ubisoft-screws-up-drm-servers-then-somehow-makes-thing-1847232712/amp\">Kotaku</a></p>\n</div></div></div><div><div>Topics: </div><div><div><a href=\"/topics/ubisoft\">Ubisoft</a></div><div><a href=\"/topics/drm\">DRM</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3919e50e9889df40b16cd36075fbf59f557e73a1a4288492930e16a2650d63d","category":"Thai"}