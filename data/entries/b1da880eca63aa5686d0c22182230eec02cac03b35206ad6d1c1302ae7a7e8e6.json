{"title":"Microsoft Defender ดักจับมัลแวร์แอบขุดเหมืองได้แล้ว ดูจากพฤติกรรมของซีพียู","link":"https://www.blognone.com/node/122400","date":1619589930000,"content":"<div><div><div><p>ไมโครซอฟท์ร่วมกับอินเทล ออกฟีเจอร์ใหม่ให้ Microsoft Defender for Endpoint (บริการแบบเสียเงิน) สามารถตรวจจับสคริปต์หรือมัลแวร์ขุดเหมือง (cryptojacking) ในเครื่องเราได้แล้ว แม้ว่ามัลแวร์พยายามซ่อนตัวอย่างแนบเนียนอยู่ใน VM ก็ตาม</p>\n<p>วิธีการตรวจจับจำเป็นต้องใช้<a href=\"https://www.blognone.com/node/101577\">ฟีเจอร์ฝั่งฮาร์ดแวร์ Intel Threat Detection Technology (TDT) ที่เปิดตัวในปี 2018</a> โดยซีพียูอินเทลที่มี TDT มีหน่วยมอนิเตอร์ประสิทธิภาพซีพียู performance monitoring unit (PMU) ทำงานแยกต่างหาก คอยส่งข้อมูลการทำงานของซีพียูในระดับล่าง (low-level) มาให้</p>\n<p>ฝั่ง Microsoft Defender จะนำข้อมูลจาก PMU มาวิเคราะห์ ซึ่งไมโครซอฟท์บอกว่าการขุดเหมืองมักมีพฤติกรรมการคำนวณเป็นแพทเทิร์นซ้ำๆ กัน ที่ machine learning สามารถเรียนรู้และดักจับได้</p>\n<p>เทคนิคนี้สามารถใช้ได้กับซีพียู Intel Core 6th Gen ขึ้นไป โดยไม่ต้องทำอะไรเพิ่มเติม (ยกเว้นจ่ายเงินค่า Microsoft Defender for Endpoint)</p>\n<p><img src=\"https://www.blognone.com/sites/default/files/externals/5f4f3ac7d6317bc6d434537391060567.png\" /></p>\n<p>ที่มา - <a href=\"https://www.microsoft.com/security/blog/2021/04/26/defending-against-cryptojacking-with-microsoft-defender-for-endpoint-and-intel-tdt/\">Microsoft</a></p>\n</div></div></div><div><div>Topics: </div><div><div><a href=\"/topics/windows-defender\">Windows Defender</a></div><div><a href=\"/topics/microsoft\">Microsoft</a></div><div><a href=\"/topics/intel\">Intel</a></div><div><a href=\"/topics/cryptocurrency\">Cryptocurrency</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1da880eca63aa5686d0c22182230eec02cac03b35206ad6d1c1302ae7a7e8e6","category":"Thai"}