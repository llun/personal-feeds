{"title":"Doom 3 เตรียมลง PlayStation VR รวมทุกภาคเสริม เล่นได้ทั้ง PS4 และ PS5","link":"https://www.blognone.com/node/121515","date":1614838538000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>id Software เตรียมพอร์ตเกม Doom 3 รวมภาคเสริม Resurrection of Evil และ The Lost Mission ลง PlayStation VR โดยจะยึด PS4 เป็นหลัก แต่เล่นบน PS5 ได้ ผ่าน backward-compatibility และจะวางจำหน่ายในวันที่ 29 มีนาคมนี้</p>\n<p>Doom 3 เป็นเกม Doom ภาคก่อนที่จะถูกรีบูตในปี 2016 ตัวเกมเน้นบรรยากาศและความสยองขวัญมากกว่าการเคลื่อนที่หรือยิงปืนที่รวดเร็วในภาคใหม่ๆ และแทบจะต้องใช้ไฟฉายเพื่อเล่นเกือบทั้งเกม แต่ก็ดูจะเหมาะกับแนวเกมแบบ VR ที่ทำให้ผู้เล่นรู้สึกอินกับบรรยากาศได้กว่าเดิม</p>\n<p>ถือเป็นครั้งแรกที่เกม Doom แบบเต็มเกม ถูกนำมาทำเป็นเกม VR หลัง Bethesda เคยนำเกม Doom ภาค 2016 มาซอยเป็นเกมย่อยในชื่อ <a href=\"https://www.blognone.com/node/93135\">Doom VFR</a> ซึ่งเป็นเกมเล็กๆ ที่เหมือนเป็น tech demo มากกว่า</p>\n<p>ที่มา - <a href=\"https://www.polygon.com/2021/3/3/22311981/doom-3-vr-id-software-sony-playstation-expansions\">Polygon</a></p>\n<iframe width=\"640\" height=\"365\" src=\"https://www.youtube.com/embed/UgrBa7Xzv_o\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/doom\">Doom</a></div><div class=\"field-item odd\"><a href=\"/topics/id-software\">id Software</a></div><div class=\"field-item even\"><a href=\"/topics/bethesda\">Bethesda</a></div><div class=\"field-item odd\"><a href=\"/topics/playstation-vr\">PlayStation VR</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb87b74dfe5ef0da60ec5470864db54219f482e6c0e50d6b426034b74f33f57a","category":"Thai"}