{"title":"ไมโครซอฟท์ออกชุดหูฟัง ลำโพง เว็บแคม ใช้ประชุมออนไลน์ยุค Microsoft Teams ครองเมือง","link":"https://www.blognone.com/node/122168","date":1618323567000,"content":"<div><div><div><p>ปกติแล้วไมโครซอฟท์มักเปิดตัวผลิตภัณฑ์ตระกูล Surface ปีละประมาณ 2 รอบ โดยแต่ละรอบจะออกของใหม่หลายอย่าง แต่รอบนี้เรากลับเห็น <a href=\"https://www.blognone.com/node/122167\">Surface Laptop 4</a> เพียงรุ่นเดียว (ตอนต้นปีมี <a href=\"https://www.blognone.com/node/120529\">Surface Pro 7+ รุ่นอัพเดตย่อยไปแล้ว</a> ส่วน Surface Pro 8 คาดว่าต้องรอปลายปีเลย)</p>\n<p>แต่ไมโครซอฟท์ยังมีของใหม่เป็นอุปกรณ์เสริมชุดใหญ่ ที่ดูก็รู้ว่าออกแบบมาเพื่อยุคการประชุมออนไลน์ผ่าน Microsoft Teams ครองเมือง อุปกรณ์เสริมชุดนี้ใช้แบรนด์ย่อยใหม่ว่า Microsoft Modern ประกอบด้วยชุดหูฟัง ลำโพง และกล้องเว็บแคม</p>\n<p><strong>Microsoft Modern USB-C Speaker</strong> ลำโพงพร้อมไมโครโฟนคู่ในตัว และปุ่มรับสายวางสาย ราคาทั้งชุด 99 ดอลลาร์</p>\n<p><img src=\"https://www.blognone.com/sites/default/files/externals/a818d58285edc46ea37c9c1299370b21.jpg\" /></p>\n<p><strong>Microsoft Modern Webcam</strong> เว็บแคมแบรนด์ไมโครซอฟท์ ความละเอียด 1080p HDR มุมกว้าง 78 องศา มีที่ปิดกล้อง privacy shutter และไฟบอกการทำงานของกล้อง ราคา 69 ดอลลาร์</p>\n<p><img src=\"https://www.blognone.com/sites/default/files/externals/c7558b723f4e44323a50f442835ac6d6.jpg\" /></p>\n<p><strong>Microsoft Modern USB Headset</strong> ชุดหูฟังพร้อมไมโครโฟนในตัว รุ่นมีสายราคา 49 ดอลลาร์ ส่วนรุ่นไร้สายยังไม่ประกาศราคา</p>\n<p><img src=\"https://www.blognone.com/sites/default/files/externals/6dd48d09b6e6345e4dd461ccbab44633.jpg\" /></p>\n<p>สินค้าแบรนด์ Microsoft Modern เน้นจับกลุ่มลูกค้าองค์กร ที่ต้องการอุปกรณ์เสริมราคาไม่แพงมาก แต่ถ้าต้องการของเกรดพรีเมียมจริงๆ ก็ยังมีหูฟัง Surface Headphones 2+ for Business ที่ปรับเปลี่ยนจากรุ่นคอนซูเมอร์เล็กน้อย เพิ่มปุ่ม Microsoft Teams เข้ามาด้วย ราคาพุ่งไปเป็น 299 ดอลลาร์ (รุ่นคอนซูเมอร์ตัวละ 249 ดอลลาร์)</p>\n<p><img src=\"https://www.blognone.com/sites/default/files/externals/4dd3f1f75ad9a854870e16e1a7af2295.jpg\" /></p>\n<p><img src=\"https://www.blognone.com/sites/default/files/externals/b42695ba2384eb78154d95bbdce5f5b4.jpg\" /></p>\n<p>ที่มา - <a href=\"https://blogs.windows.com/devices/2021/04/13/introducing-surface-laptop-4-and-new-accessories-for-enhanced-meeting-experiences/\">Microsoft</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/accessories\">Accessories</a></div><div><a href=\"/topics/microsoft-teams\">Microsoft Teams</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7961b95cd7d2942b487c73bf474c973cf61024e8551e820b608f84167a38b528","category":"Thai"}