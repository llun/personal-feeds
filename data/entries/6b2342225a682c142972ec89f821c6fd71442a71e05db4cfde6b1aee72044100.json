{"title":"เปิดตัว Galaxy Book Flex 2 ⍺ โน๊ตบุ๊กจอ QLED และ Galaxy Book รุ่นธรรมดา","link":"https://www.blognone.com/node/122438","date":1619704528000,"content":"<div><div><div><p>ในงาน Unpacked เมื่อคืนวานนี้ (28 เมษายน) Samsung ได้เปิดตัวโน๊ตบุ๊กในซีรีส์ Galaxy Book 3 รุ่นคือ <a href=\"https://www.blognone.com/node/122414\">Galaxy Book Pro, กับ Galaxy Book Pro 360</a> ที่เน้นความบางเบา และ <a href=\"https://www.blognone.com/node/122411\">Galaxy Book Odyssey</a> ที่เป็นโน๊ตบุ๊กเล่นเกม</p>\n<p>แต่นอกเหนือจากทั้ง 3 รุ่นเหล่านั้นแล้ว Samsung ยังมี Galaxy Book Flex 2 ⍺ (Alpha) รุ่นต่อของ <a href=\"https://news.samsung.com/us/samsung-galaxy-book-flex-alpha-computing-portfolio\">Galaxy Book Flex ⍺</a> ที่เปิดตัวไปเมื่อต้นปีที่แล้ว และ Galaxy Book รุ่นธรรมดา (ไม่มีคำห้อยท้าย) อีกด้วย</p>\n<p><strong>Galaxy Book Flex 2 ⍺</strong> เป็นโน๊ตบุ๊ก 2-in-1 พับจอเป็นแท็บเล็ตได้ เหมือนกับ Galaxy Book Flex ⍺ รุ่นแรก แต่เปลี่ยนมาใช้ซีพียู Intel Core เจนเนอเรชันที่ 11 มีให้เลือกทั้ง Core i5-1135G7 และ Core i7-1165G7 ส่วนสเปคในส่วนที่เหลือมีดังนี้</p>\n<ul>\n<li>ตัวเครื่องหนา 13.5 มิลลิเมตร หนัก 1.18 กิโลกรัม</li>\n<li>หน้าจอสัมผัสแบบ QLED ขนาด 13.3 นิ้ว ความละเอียด Full HD (1920x1080) ความสว่างสูงสุด 400 nits สามารถเร่งใน Outdoor mode ได้สุงสุด 600 nits</li>\n<li>ตัวเครื่องวัสดุโลหะ และใช้ทัชแพดแบบกระจก</li>\n<li>แรม LPDDR4x 8/16 GB, SSD 256/512 GB</li>\n<li>ชิปกราฟิก Intel Iris Xe</li>\n<li>Wi-Fi 6 เสาอากาศแบบ 2x2 พร้อม Bluetooth 5.1</li>\n<li>ตัวสแกนลายนิ้วมือบนคีย์บอร์ด</li>\n<li>แบตเตอรี่ 54 Wh พร้อมที่ชาร์จ 40 วัตต์</li>\n</ul>\n<p>Galaxy Book Flex2 ⍺ เปิดให้สั่งจองแล้วในสหรัฐฯ มีให้เลือก 2 สี คือสีเงิน มีเฉพาะรุ่น Core i5, RAM 8 GB, SSD 256 GB ราคา 849.99 ดอลลาร์ (ประมาณ 26,600 บาท) และสีดำ มีเฉพาะรุ่น Core i7, RAM 16 GB, SSD 512 GB ราคา 1049.99 ดอลลาร์ (ประมาณ 32,800 บาท)<br />\n<img src=\"https://www.blognone.com/sites/default/files/externals/1cf3ad8d35002d7825cc6a3b81d00dc9.jpg\" /></p>\n<p><strong>Galaxy Book</strong> รุ่นธรรมดา มีดีไซน์คล้ายกับ Galaxy Book Pro รุ่นพี่ แต่เน้นเป็นโน๊ตบุ๊กใช้งานทั่วไป มีสเปคดังนี้</p>\n<ul>\n<li>ตัวเครื่องหนา 15.4 มิลลิเมตร หนัก 1.55 กิโลกรัม (รุ่นชิปกราฟิกในซีพียู) หรือ 1.59 กิโลกรัม (รุ่นชิปกราฟิก GeForce)</li>\n<li>หน้าจอแบบ TFT ขนาด 15.6 นิ้ว ความละเอียด Full HD (1920x1080)</li>\n<li>ซีพียู Intel Core เจนเนอเรชันที่ 11, Pentium Gold, หรือ Celeron (ไม่ระบุรุ่น)</li>\n<li>แรม LPDDR4x 4/8/16 GB, เลือกใส่ SSD NVMe ได้ 2 ตัว สูงสุด 1 TB</li>\n<li>ชิปกราฟิก Intel Iris Xe (Core i7/i5) หรือ Intel UHD Graphics (Core i3/Pentium Gold/Celeron) เลือกใส่ NVIDIA GeForce MX450 ได้</li>\n<li>Wi-Fi 6 เสาอากาศแบบ 2x2 พร้อม Bluetooth 5.1 สามารถเลือกใส่ซิม LTE ได้</li>\n<li>Pro Keyboard เลือกใส่ตัวสแกนลายนิ้วมือบนปุ่มเปิด/ปิดได้</li>\n<li>แบตเตอรี่ 54 Wh</li>\n</ul>\n<p>Galaxy Book มีให้เลือ 2 สีคือ สีเงิน Mystic Silver และสีน้ำเงิน Mystic Blue แต่ยังไม่มีราคาของแต่ละรุ่นออกมาในตอนนี้</p>\n<p><img src=\"https://www.blognone.com/sites/default/files/externals/a649125c51bc730eebb0d006386f94bf.jpg\" /></p>\n<p>ที่มา - <a href=\"https://www.samsung.com/us/computing/windows-laptops/galaxy-book-flex/galaxy-book-flex2-alpha-13--np730qda-ka1us/\">Samsung US (Galaxy Book Flex2 ⍺)</a>, <a href=\"https://www.samsungmobilepress.com/featurestories/specs-galaxy-book-makes-everyday-computing-easy-with-best-in-class-performance-and-seamless-continuity\">Samsung Mobile Press (Galaxy Book)</a></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/laptop\">Laptop</a></div><div><a href=\"/topics/galaxy-book\">Galaxy Book</a></div><div><a href=\"/topics/notebook\">Notebook</a></div></div></div>","author":"Laktiu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b2342225a682c142972ec89f821c6fd71442a71e05db4cfde6b1aee72044100","category":"Thai"}