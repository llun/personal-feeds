{"title":"Pfizer ยืนยันพบวัคซีน COVID-19 ปลอมในเม็กซิโกและโปแลนด์ ขายราคาสูงกว่าสามหมื่นบาทต่อโดส","link":"https://www.blognone.com/node/122316","date":1619148416000,"content":"<div><div><div><p>Pfizer บริษัทยาจากสหรัฐ ผู้ผลิตวัคซีน mRNA สำหรับป้องกันไวรัส COVID-19 ยืนยันว่าพบวัคซีนปลอมประเทศเม็กซิโกและโปแลนด์ แถมวัคซีนเหล่านี้ยังถูกซื้อขายกันในราคาสูงถึง 1,000 ดอลลาร์ต่อโดส หรือกว่าสามหมื่นบาท</p>\n<p>จากการตรวจสอบพบว่าคลีนิคแห่งหนึ่งในเม็กซิโก ฉีดวัควีนปลอมไปแล้วถึง 80 คน แม้ว่าตัววัคซีนปลอมนี้จะดูไม่มีอันตรายอะไรก็ตาม ผู้ได้รับวัคซีนปลอมก็จะไม่มีภูมิคุ้มกัน COVID-19 เช่นกัน ส่วนในโปแลนด์ Pfizer ระบุว่าวัคซีนปลอมที่พบ เป็นเพียงเครื่องสำอางค์ คาดว่าอาจเป็นครีมกันรอยเหี่ยวย่น</p>\n<p>นอกจากนี้เจ้าหน้าเม็กซิโกก็กำลังตรวจสอบวัคซีน Sputnik V ของรัสเซีย กว่า 6,000 โดส ที่ยึดได้จากเครื่องบินส่วนตัวมุ่งหน้าสู่ฮอนดูรัสเมื่อเดือนที่ผ่านมาว่าเป็นวัคซีนจริงหรือไม่ และถ้าพบว่าเป็นวัคซีนปลอม อาจแปลว่ามีวัคซีนปลอมหลายยี่ห้อและรูปแบบ กำลังเริ่มเป็นที่แพร่หลายในตลาดวัคซีน COVID-19 ในปัจจุบัน</p>\n<p>ที่มา - <a href=\"https://www.straitstimes.com/world/pfizer-confirms-fake-covid-19-vaccine-shots-on-sale-in-mexico-poland-reports?utm_source=twitter&amp;utm_medium=social-organic&amp;utm_keyword=dlvr.it\">The Strait Times</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /></p>\n</div></div></div><div><div>Topics: </div><div><div><a href=\"/topics/pfizer\">Pfizer</a></div><div><a href=\"/topics/vaccine\">vaccine</a></div><div><a href=\"/topics/covid-19\">COVID-19</a></div><div><a href=\"/topics/medical\">Medical</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10932894acb0abb8edc58b311163a1b7ce21e1bb497e05a1927add01c2a3cef4","category":"Thai"}