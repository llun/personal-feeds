{"title":"Windows 11 Confirmed? ไมโครซอฟท์ออกคลิปเสียงบูต Windows ความยาว 11:00 นาที","link":"https://www.blognone.com/node/123135","date":1623420107000,"content":"<div><div><div><p><a href=\"https://www.blognone.com/node/122987\">ไมโครซอฟท์จะเปิดตัว Windows เวอร์ชันใหม่ในวันที่ 24 มิถุนายนนี้</a> ในคำประกาศพูดแค่ Windows อย่างเดียวไม่มีเลขเวอร์ชัน ทำให้หลายคนตีความกันว่าไมโครซอฟท์จะเรียกมันว่า Windows 11</p>\n<p>ระหว่างวันนี้ถึง 24 มิถุนายน จึงเป็นการแกะรอยหาเบาะแสเกี่ยวกับ 11 มายืนยันกัน เช่น งานแถลงข่าวเริ่มตอน 11:00 ตามเวลาสหรัฐ</p>\n<p>ล่าสุดไมโครซอฟท์เองร่วมผสมโรง โดยออกคลิปเสียงตอนเปิดเครื่องของ Windows 95/XP/7 เล่นด้วยสปีดช้าลง 4,000% มีความยาวรวม 11:00 นาทีพอดี คำอธิบายมีเพียงว่าเอาไปฟังเล่นๆ รอแก้เบื่อ จนกว่าจะถึงงานวันเปิดตัว</p>\n<p><img src=\"https://www.blognone.com/sites/default/files/externals/51373291d84a8f3618e1d80853dc2cad.jpg\" /></p>\n<p>ที่มา - <a href=\"https://www.onmsft.com/news/microsoft-continues-the-windows-11-teasing-with-11-minute-startup-sounds-video\">OnMSFT</a></p>\n</div></div></div><div><div>Topics: </div><div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f063e7d6369cc23f83df959772f48b6480b636ea97cd034db6efa188ea84fb7","category":"Thai"}