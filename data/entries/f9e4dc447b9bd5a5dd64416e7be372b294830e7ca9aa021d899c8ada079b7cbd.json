{"title":"ฟีเจอร์ใหม่ AirPods ใช้เหมือนเครื่องช่วยฟัง, ค้นหาได้ดีขึ้นใน Find My, Spatial Audio บน tvOS และ macOS","link":"https://www.blognone.com/node/123052","date":1623091218000,"content":"<div><div><div><p>ในงาน WWDC วันนี้ Apple เผยฟีเจอร์ใหม่ของหูฟังตระกูล AirPods ที่จะมาพร้อมกับอัพเดต iOS 15 เริ่มต้นด้วย Conversation Boost ของ AirPods Pro ที่สามารถใช้ไมโครโฟนช่วยจับและขยายเสียงพูดของคนที่อยู่ตรงหน้าพร้อมตัดเสียงรบกวนอื่นๆ ได้</p>\n<p>ฟีเจอร์นี้เหมาะสำหรับช่วงที่อยากคุยกับเพื่อนโดยใส่หูฟังไปด้วย แต่อยู่ในที่ที่มีเสียงดัง และสามารถใช้เหมือนเป็นเครื่องช่วยฟังในการสนทนาได้ นอกจากนี้ยังมีเมนูตั้งค่าแบบใหม่ที่ละเอียดขึ้น ให้ผู้ใช้สามารถเปิด-ปิด Conversation Boost ปรับระดับการตัดเสียงรบกวนแบบสไลเดอร์ หรือปรับสมดุลเสียงด้านซ้ายและขวาได้</p>\n<p>AirPods ยังสามารถอ่านแจ้งเตือนให้ผู้ใช้ฟังได้แล้ว พร้อมปรับปรุงการค้นหาในแอป Find My ให้ทำได้ละเอียดขึ้น โดยใช้เครือข่ายอุปกรณ์ iOS เครื่องอื่นบน Find My (คล้าย AirTag) และสามารถสั่งเล่นเสียงบนหูฟังได้ ร่วมถึงให้หูฟังส่งแจ้งเตือนระบุตำแหน่งได้ เมื่อผู้ใช้อยู่ห่างจาก AirPods</p>\n<p>อีกฟีเจอร์ที่ขยายขอบเขตการใช้งานเพิ่มเติม คือ Spatial Audio ระบบเสียงรอบทิศทางที่ใช้การตรวจจับการหันหัวเพื่อเล่นเสียงตามทิศทางที่ถูกต้อง เตรียมเปิดให้ใช้งานได้บน tvOS และ macOS แล้ว แต่ยังไม่ระบุว่ารองรับแอปใดบ้าง</p>\n<p>ที่มา - WWDC21</p>\n<p><img src=\"https://www.blognone.com/sites/default/files/externals/dab6813f977bdeedd1d94e6ec87406e5.png\" /></p>\n</div></div></div><div><div>Topics: </div><div><div><a href=\"/topics/airpods\">AirPods</a></div><div><a href=\"/topics/ios-15\">iOS 15</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9e4dc447b9bd5a5dd64416e7be372b294830e7ca9aa021d899c8ada079b7cbd","category":"Thai"}