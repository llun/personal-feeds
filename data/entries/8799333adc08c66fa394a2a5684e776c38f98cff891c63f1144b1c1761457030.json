{"title":"กูเกิลเปิดตัว JioPhone Next มือถือราคาถูกในอินเดีย กล้องดี อัพเดตเร็ว ใช้ Android รุ่นพิเศษ","link":"https://www.blognone.com/node/123391","date":1624580454000,"content":"<div><div><div><p>เมื่อกลางปี 2020 <a href=\"https://www.blognone.com/node/117489\">กูเกิลลงทุน 4.5 พันล้านดอลลาร์ แลกกับหุ้น 7.7% ใน Jio โอเปอเรเตอร์รายใหญ่ของอินเดีย</a> พร้อมประกาศเป้าหมายว่าจะทำ Android ราคาถูกร่วมกัน</p>\n<p>เวลาผ่านมาเกือบ 1 ปี กูเกิลอัพเดตแผนการออกสมาร์ทโฟนร่วมกับ Jio ในชื่อว่า <strong>JioPhone Next</strong> กูเกิลบอกว่ามันใช้ Android เวอร์ชันปรับแต่งพิเศษมาสำหรับคนอินเดียโดยเฉพาะ เน้นการสั่งงานด้วยเสียงพูด เพื่อรองรับผู้ใช้ภาษาที่หลากหลายในอินเดีย มีประสบการณ์กล้องที่ดี เช่น รองรับการถ่ายในที่มืด, HDR, มี Snapchat Lens ในแอพกล้อง และจะได้อัพเดตฟีเจอร์และแพตช์ความปลอดภัย Android รุ่นล่าสุดเสมอ</p>\n<p>ในโพสต์ของกูเกิลยังโชว์การใช้ Google Assistant เพื่อสั่งงานแอพ MyJio, เพิ่มปุ่ม Listen เพื่ออ่านข้อความบนหน้าจอได้ง่าย และปุ่ม Translate สำหรับแปลข้อความบนหน้าจอหรือจากที่กล้องมองเห็น สองฟีเจอร์หลังจะฝังในหน้าจอ Recent Apps ของ Android เลย</p>\n<p>กูเกิลบอกว่า JioPhone Next จะเป็นมิติใหม่ของ Android ในแง่ฟีเจอร์ต่อระดับราคา (ยังไม่บอกว่าราคาเท่าไร) มีกำหนดวางขายในปีนี้</p>\n<p><img src=\"https://www.blognone.com/sites/default/files/externals/cb8cb98dab9289a50acdfaf034751d48.png\" /></p>\n<p><img src=\"https://www.blognone.com/sites/default/files/externals/49dcadb13665233a22c23c855aad82c2.png\" /></p>\n<p>ที่มา - <a href=\"https://india.googleblog.com/2021/06/partnering-with-jio-to-help-bring.html\">Google for India</a></p>\n</div></div></div><div><div>Topics: </div><div><div><a href=\"/topics/jio\">Jio</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8799333adc08c66fa394a2a5684e776c38f98cff891c63f1144b1c1761457030","category":"Thai"}