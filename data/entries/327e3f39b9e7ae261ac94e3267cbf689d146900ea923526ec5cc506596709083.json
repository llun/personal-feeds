{"title":"Mass Effect: Legendary Edition รัน 120fps บน Xbox Series X แต่ได้ 60fps บน PS5","link":"https://www.blognone.com/node/122530","date":1620261931000,"content":"<div><div><div><p>กลายเป็นวิวาทะในวงการเกมคอนโซลอีกรอบ หลัง Bioware เปิดเผยข้อมูลเทคนิคของ<a href=\"https://www.blognone.com/node/120997\">เกม Mass Effect: Legendary Edition ภาครีมาสเตอร์</a> ที่จะเริ่มขาย 14 พฤษภาคมนี้</p>\n<p>ประเด็นสำคัญอยู่ที่พลังกราฟิกของคอนโซลรุ่นท็อป ที่ได้เฟรมเรตสูงสุดไม่เท่ากันในโหมดเน้นเฟรมเรต (Favor Framerate)</p>\n<ul>\n<li><strong>Xbox Series X</strong> รองรับ 120fps ที่ความละเอียด 1440p</li>\n<li><strong>PS5</strong> รองรับ 60fps ที่ความละเอียด 1440p</li>\n</ul>\n<p>หากเล่นที่ความละเอียด 4K (Favor Quality) คอนโซลทั้งสองจะรันที่ 60 fps เท่ากัน</p>\n<p>ตรงนี้อาจไม่ใช่เรื่องน่าแปลกใจนัก เพราะสเปกของ Xbox Series X แรงกว่า PS5 อยู่แล้ว โดยเหตุผลหลักคือ <a href=\"https://www.blognone.com/node/119827\">Xbox Series X ใช้จีพียู RDNA รุ่นใหม่กว่า PS5</a></p>\n<p>อีกประเด็นที่น่าสนใจคือ PS5 จะได้เฟรมเรตที่ 60 fps ไม่ว่าจะเลือกโหมดไหน ความละเอียดไหนก็ตาม (แล้วใครล่ะจะเล่น 1440p หากได้เฟรมเรต 60fps เหมือกับ 4K) ซึ่ง IGN สอบถามไปยัง EA/Bioware แต่ก็ยังไม่ได้ความชัดเจนตรงนี้</p>\n<p>ส่วนคอนโซลรุ่นเก่าๆ ก็ได้เฟรมเรตลดหลั่นกันไปตามสเปก</p>\n<ul>\n<li><strong>PS4 Pro/Xbox Series S/Xbox One X</strong> รองรับ 30fps ที่ 4K (Favor Quality), 60 fps ที่ 1440p (Favor Framerate)</li>\n<li><strong>PS4/Xbox One</strong> รองรับ 30fps ที่ 1080p (Favor Quality), 60fps ที่ 1080p (Favor Framerate)</li>\n</ul>\n<p><img src=\"https://www.blognone.com/sites/default/files/externals/0047bca0949f87f6878cace82ad60cc0.jpg\" /></p>\n<p>ที่มา - <a href=\"https://www.ign.com/articles/mass-effect-legendary-edition-confirms-120fps-on-xbox-series-x-and-60fps-on-ps5\">IGN</a></p>\n</div></div></div><div><div>Topics: </div><div><div><a href=\"/topics/mass-effect\">Mass Effect</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div><div><a href=\"/topics/xbox-series-x\">Xbox Series X</a></div><div><a href=\"/topics/ps5\">PS5</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"327e3f39b9e7ae261ac94e3267cbf689d146900ea923526ec5cc506596709083","category":"Thai"}