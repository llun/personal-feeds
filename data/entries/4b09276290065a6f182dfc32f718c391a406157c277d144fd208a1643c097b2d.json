{"title":"[Canalys] ตลาดสมาร์ทโฟน Q1/2021 ซัมซุงยังแชมป์ Xiaomi เติบโตสูงสุด","link":"https://www.blognone.com/node/122450","date":1619758086000,"content":"<div><div><div><p>Canalys ออกสถิติยอดขายสมาร์ทโฟนประจำไตรมาส 1/2021 ที่ 347 ล้านเครื่อง เติบโตขึ้น 27% จากไตรมาสเดียวกันของปีก่อน</p>\n<p>ซัมซุงยังเป็นแชมป์สมาร์ทโฟนต่อไป ด้วยยอดขาย 76.5 ล้านเครื่อง เติบโต 28% จากไตรมาสเดียวกันของปีก่อน ครองส่วนแบ่งตลาด 22% ส่วนแอปเปิลตามมาอันดับสองที่ยอดขาย 52.4 ล้านเครื่อง ครองส่วนแบ่ง 15% โดย Canalys ให้ความเห็นว่าแม้ยอดขาย iPhone 12 Mini ไม่ดี แต่รุ่นย่อยอื่นของ iPhone 12 ยังไปได้ รวมถึงยอดขาย iPhone 11 ด้วยเช่นกัน</p>\n<p>การเติบโตของตลาดสมาร์ทโฟนในภาพรวม ทำให้ผู้ผลิต Top 5 มียอดขายเติบโตถ้วนหน้า รายที่อัตราเติบโตสูงสุดคือ Xiaomi ที่ 62% ยังครองอันดับสามของชาร์ท ส่วน Oppo เติบโตไล่เลี่ยกันที่ 60% ตามมาอันดับสี่ และ Vivo เติบโต 48% อยู่อันดับห้า</p>\n<p>ส่วน Huawei ที่ประสบปัญหาโดนกีดกันจากสหรัฐ และแยกแบรนด์ Honor ออกไปแล้ว ตกไปอยู่อันดับ 7 ที่ยอดขาย 18.6 ล้านเครื่อง</p>\n<p><img src=\"https://www.blognone.com/sites/default/files/externals/db5ebad95cd027fd8631be33ac551b2f.jpg\" /></p>\n<p><img src=\"https://www.blognone.com/sites/default/files/externals/796c62ad019ae7ca42aed97627fc0f24.jpg\" /></p>\n<p>ที่มา - <a href=\"https://www.canalys.com/newsroom/canalys-worldwide-smartphone-market-Q1-2021\">Canalys</a></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/market-share\">Market Share</a></div><div><a href=\"/topics/smartphone\">Smartphone</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b09276290065a6f182dfc32f718c391a406157c277d144fd208a1643c097b2d","category":"Thai"}