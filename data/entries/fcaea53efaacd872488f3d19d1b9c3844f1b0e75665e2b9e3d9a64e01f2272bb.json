{"title":"ทีมงานยืนยันเกม Guardians of The Galaxy โฟกัสการเล่นคนเดียว ไม่มี DLC ไม่มี Microtransactions","link":"https://www.blognone.com/node/123185","date":1623696892000,"content":"<div><div><div><p>หลัง Square Enix เปิดตัวเกม <a href=\"https://www.blognone.com/node/123165\">Guardians of the Galaxy</a> ไปเมื่อวานนี้ มีข้อมูลเพิ่มเติมจาก Mary DeMarle ที่เป็น Executive Narrative Director ของเกม ได้ออกมาให้สัมภาษณ์เพิ่มเติมกับเว็บไซต์เกม <a href=\"https://stevivor.com/news/guardians-galaxy-no-dlc-no-microtransactions/\">Stevivor</a> ของออสเตรเลีย ว่าเกมนี้จะไม่มีทั้ง DLC และ Microtransactions</p>\n<p>DeMarle ให้ข้อมูลเพิ่มเติมว่าทีมงานอยากให้ผู้เล่นได้สัมผัสตัวเกมที่สมบูรณ์ตั้งแต่วันแรกที่วางจำหน่าย ทั้งสกิล ชุด และสกินต่างๆ สามารถปลดล็อกได้จากการเล่นเกม รวมถึงสกินที่เป็นโบนัส pre-order ผู้เล่นก็สามารถเล่นเพื่อปลดล็อกเองได้ภายหลังเช่นกัน</p>\n<p>Square Enix และ Eidos Montreal ดูจะตั้งใจเดินทางที่ต่างไปจากเกม Marvel’s The Avengers ที่เป็นเกมออนไลน์แบบ live-service จากแฟรนไชส์ Marvel เกมแรกของบริษัท ที่ไม่ประสบความสำเร็จมากนัก แต่ก็ยังไม่ถูกทิ้งอย่างสิ้นเชิง โดยจะมีภาคเสริมฟรีอย่าง <a href=\"https://www.vg247.com/2021/06/13/black-panther-expansion-marvels-avengers-release-date/\">Black Panther: War for Wakanda</a> เพิ่มเข้ามาในเดือนสิงหาคมนี้</p>\n<p>ที่มา - <a href=\"https://stevivor.com/news/guardians-galaxy-no-dlc-no-microtransactions/\">Stevivor</a></p>\n<p><img src=\"https://www.blognone.com/sites/default/files/externals/fa493600f31139921f951c61e136aff7.png\" /></p>\n</div></div></div><div><div>Topics: </div><div><div><a href=\"/topics/guardians-of-the-galaxy\">Guardians of the Galaxy</a></div><div><a href=\"/topics/square-enix\">Square Enix</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcaea53efaacd872488f3d19d1b9c3844f1b0e75665e2b9e3d9a64e01f2272bb","category":"Thai"}