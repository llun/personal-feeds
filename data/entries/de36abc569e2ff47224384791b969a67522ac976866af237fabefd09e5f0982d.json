{"title":"[Counterpoint Research] ตลาดแท็บเล็ต Q1/2021 ยังเติบโตสูง, Apple ครองส่วนแบ่งตลาด 37%","link":"https://www.blognone.com/node/123220","date":1623771684000,"content":"<div><div><div><p>บริษัทวิจัยตลาด Counterpoint Research รายงานภาพรวมตลาดแท็บเล็ตทั่วโลก ของไตรมาสที่ 1 ประจำปี 2021 ยอดขายรวมเพิ่มขึ้น 53% เทียบกับไตรมาสที่ 1 ปี 2020 แต่ลดลง 22% เมื่อเทียบกับไตรมาสที่ 4 ปี 2020 ซึ่งเป็นไตรมาสที่ยอดส่งมอบสูงสุดในรอบ 5 ปี</p>\n<p>แอปเปิลและซัมซุง เป็นผู้ผลิตสองรายใหญ่ อันดับ 1-2 ที่ต่างก็มีส่วนแบ่งการตลาดเพิ่มขึ้น จากการเปิดตัวสินค้ารุ่นใหม่ต่อเนื่องตลอดปีที่ผ่านมา และจากภาพรวมตลาดที่มีการแข่งขันไม่สูง เนื่องจากผู้ผลิตรายเล็กส่วนใหญ่ถอนตัวไปจากตลาดก่อนหน้านี้</p>\n<p>แอปเปิลมีส่วนแบ่งการตลาด 37% และทำยอดขายในญี่ปุ่นทำสถิติสูงสุดใหม่ ข้อมูลน่าสนใจจากนักวิเคราะห์ของ Counterpoint คือ 56% ของยอดขายมาจาก iPad รุ่น entry ตามด้วย iPad Air และ iPad Pro ที่ 19% และ 18% ตามลำดับ</p>\n<p>ที่มา: <a href=\"https://www.counterpointresearch.com/tablet-shipments-q1-2021/\">Counterpoint Research</a></p>\n<p><img src=\"https://www.blognone.com/sites/default/files/externals/30616a3276f80722db6bf0a087635481.jpg\" /></p>\n</div></div></div><div><div>Topics: </div><div><div><a href=\"/topics/counterpoint-research\">Counterpoint Research</a></div><div><a href=\"/topics/tablet\">Tablet</a></div><div><a href=\"/topics/market-research\">Market Research</a></div><div><a href=\"/topics/ipad\">iPad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de36abc569e2ff47224384791b969a67522ac976866af237fabefd09e5f0982d","category":"Thai"}