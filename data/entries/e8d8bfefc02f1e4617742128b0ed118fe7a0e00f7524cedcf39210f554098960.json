{"title":"Sony เปิดตัว WF-1000XM4 หูฟังไร้สายตัดเสียงรบกวนระดับไฮเอนด์รุ่นใหม่","link":"https://www.blognone.com/node/123079","date":1623179492000,"content":"<div><div><div><p>วันที่ 8 ที่ผ่านมา Sony ได้เปิดตัวหูฟัง WF-1000XM4 รุ่นใหม่ที่จะขึ้นมาแทน WF-1000XM3 หูฟังตัดเสียงรบกวนระดับบไฮเอนด์ยอดนิยมของบริษัทที่มีอายุในตลาดร่วมสองปี</p>\n<p>จุดเด่นของ WF-1000XM4 นอกจากหน้าตางานออกแบบใหม่แล้ว ยังมีตัวประมวลผล Integrated Processor V1 รุ่นใหม่ซึ่งมีพลังในการประมวลผลสูงกว่าชิป QN1e เดิม ทำงานร่วมกับไมค์ 2 ตัวและไดร์เวอร์ขนาด 6 มม.ที่ออกแบบใหม่ ทำให้เพิ่มประสิทธิภาพของการตัดเสียงรบกวนมากขึ้น รวมทั้งสามารถนำความสามารถจากหูฟังรุ่นพี่ WH-1000XM4 อย่าง Speak-to-Chat และ DSEE Extreme มาใส่ลงในหูฟังรุ่นนี้ได้ ในขนาดที่เล็กลงกว่าเดิม 10%</p>\n<p>นอกจากนี้ทีมพัฒนายังได้เพิ่มไมค์ Beamforming และเซนเซอร์ Bone Conductor เพื่อช่วยให้รับเสียงสนทนาได้แม่นยำมากขึ้น เพิ่มระบบลดเสียงลมอัตโนมัติและการป้องกันของเหลวระดับ IPX4 เพื่อให้สามารถใช้งานออกกำลังกายได้ และออกแบบจุกหูฟังใหม่ที่ช่วยลดเสียงรบกวนจากภายนอกได้ดีขึ้น ซึ่งผู้ใช้สามารถใช้แอพ Headphones Connect เลือกขนาดจุกที่เหมาะสมได้จากภาพของใบหู</p>\n<p>ส่วนอายุแบตเตอรี่นั้น WF-1000XM4 สามารถใช้งานได้นาน 8 ชม. และเมื่อรวมกับเคสแบตเตอรี่ที่ออกแบบให้มีขนาดเล็กลงกว่าเดิม 40% แล้วสามารถใช้งานได้นานรวม 24 ชม. ตัวหูฟังรองรับการชาร์จเร็ว 5 นาที ใช้งานได้นาน 1 ชม. และตัวเคสรองรับการชาร์จไฟแบบไร้สายตามมาตรฐาน Qi ได้</p>\n<p>WF-1000XM4 จะเริ่มวางจำหน่ายในยุโรปภายในเดือนมิถุนายนนี้ สนนราคา 280 ยูโร มีให้เลือก 2 สีคือสีดำและสีเทา</p>\n<p><img src=\"https://www.blognone.com/sites/default/files/externals/ce256f1a2bb6fc45cdc4e3fcea14e19a.jpg\" /></p>\n<p>ที่มา - <a href=\"https://presscentre.sony.eu/pressreleases/your-sound-nothing-else-sony-announces-new-wf-1000xm4-truly-wireless-headphones-3107085\">Sony Press Centre</a></p>\n</div></div></div><div><div>Topics: </div><div><div><a href=\"/topics/sony\">Sony</a></div><div><a href=\"/topics/headphones\">Headphones</a></div></div></div>","author":"at1987","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8d8bfefc02f1e4617742128b0ed118fe7a0e00f7524cedcf39210f554098960","category":"Thai"}