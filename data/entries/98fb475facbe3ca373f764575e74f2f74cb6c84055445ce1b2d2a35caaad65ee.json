{"title":"ผลสำรวจของ Mastercard พบคนกลุ่ม Millennial 40% สนใจใช้จ่ายด้วยเงินคริปโตภายในหนึ่งปีข้างหน้า","link":"https://www.blognone.com/node/122499","date":1620131905000,"content":"<div><div><div><p>Mastercard ออกรายงานผลสำรวจดัชนีวิธีการจ่ายเงิน The Mastercard New Payments Index จากกลุ่มตัวอย่าง 15,569 คน จาก 18 ประเทศทั่วโลก ซึ่งรวมทั้งประเทศไทยด้วย พบว่าพฤติกรรมลูกค้าปรับเปลี่ยนมาใช้วิธีการจ่ายเงินรูปแบบใหม่มากขึ้น ซึ่งเป็นผลกระทบจากโควิด-19 ที่ทำให้คนเลือกวิธีจ่ายเงินที่ลดการสัมผัส</p>\n<p>ผลสำรวจพบว่า 93% มีแผนจะจ่ายเงินด้วยวิธีการชำระเงินรูปแบบใหม่ อาทิ เงินคริปโต, biometric, contactless หรือด้วย QR code 63% เคยลองจ่ายเงินด้วยวิธีการใหม่ ๆ ที่ไม่เคยใช้งานมาก่อน แต่ได้ลองเนื่องจากปัญหาการระบาดของโควิด-19 และมากกว่าครึ่งของกลุ่มตัวอย่างบอกว่า จะหลีกเลี่ยงร้านที่ไม่มีช่องทางการชำระเงินแบบอิเล็กทรอนิกส์</p>\n<p>ผลสำรวจอื่นที่น่าสนใจมีดังนี้</p>\n<ul>\n<li>40% โดยเฉพาะในกลุ่มคนรุ่นใหม่เจน Millennial มีแผนใช้จ่ายเงินด้วยคริปโตภายในปีหน้า, 77% บอกว่าสนใจศึกษาเรื่องเงินคริปโต และ 75% บอกว่าจะใช้เงินคริปโตเมื่อมีความเข้าใจดีกว่าตอนนี้</li>\n<li>53% มองว่าการจ่ายเงินด้วย Biometric มีความปลอดภัย</li>\n<li>76% ของกลุ่มตัวอย่างในเอเชียแปซิฟิก มองการจ่ายด้วย QR code ปลอดภัย ขณะที่ภูมิภาคอื่นเห็นแนวโน้มการใช้ QR code มากขึ้น ยกเว้นอเมริกาที่เน้นการจ่ายเงินแบบ contactless มากกว่า</li>\n</ul>\n<p>ที่มา: <a href=\"https://investor.mastercard.com/investor-news/investor-news-details/2021/Mastercard-New-Payments-Index-Consumer-Appetite-for-Digital-Payments-Takes-Off/default.aspx\">Mastercard</a></p>\n<p><img src=\"https://www.blognone.com/sites/default/files/externals/b28460c7832e928a43bae3d0e4f85fae.jpg\" /></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/payment\">Payment</a></div><div><a href=\"/topics/mobile-payment\">Mobile Payment</a></div><div><a href=\"/topics/contactless-payment\">Contactless Payment</a></div><div><a href=\"/topics/cryptocurrency\">Cryptocurrency</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98fb475facbe3ca373f764575e74f2f74cb6c84055445ce1b2d2a35caaad65ee","category":"Thai"}