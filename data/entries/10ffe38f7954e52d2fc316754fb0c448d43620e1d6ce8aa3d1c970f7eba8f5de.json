{"title":"Facebook กำลังทำ wristband อ่านคลื่นไฟฟ้ากล้ามเนื้อ ใช้ควบคุม AR, ย้ำ อ่านความคิดผู้ใช้ไม่ได้","link":"https://www.blognone.com/node/121781","date":1616136897000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Facebook เตรียมพัฒนากำไลข้อมือ (wristband) ที่จะอ่านคลื่นไฟฟ้ากล้ามเนื้อ ที่ถูกส่งจากสมองไปยังแขน เพื่อนำไปใช้ควบคุม UI หรือฟังก์ชั่นอื่นๆ ในระบบ Augmented Reality ของแว่น AR ที่ยังไม่วางจำหน่าย โดยใช้การเคลื่อนไหวร่างกาย หรือแค่เพียงความคิดเท่านั้น ซึ่งเป็นการต่อยอดจากการ<a href=\"https://www.blognone.com/node/112106\">ซื้อกิจการ CTRL-labs ในปี 2019</a> ซึ่งพัฒนา<a href=\"https://www.blognone.com/node/103179\">เทคโนโลยี wristband อ่านคลื่นสมองมาก่อนหน้านี้</a></p>\n<p>Andrew “Boz” Bosworth รองประธาน Facebook Reality Labs ยืนยันว่ากำไลนี้ไม่สามารถอ่านความคิดในสมองของผู้ใช้แบบละเอียดได้ แต่จะทำงานเหมือนเป็นคีย์บอร์ดที่สั่งการด้วย motor input หรือสัญญาณไฟฟ้าจากสมองที่สั่งให้กล้ามเนื้อเคลื่อนไหว แล้วแปลงไปเป็นคำสั่ง และจะตัดปัญหาการพิมพ์ผิดออกไปอย่างสิ้นเชิง</p>\n<p><img alt=\"No Description\" src=\"https://www.blognone.com/sites/default/files/externals/df631d4885ba1121dd72170e4a2a99c7.png\" ></p>\n<p>ในวิดีโอพรีเซ็นเทชั่น Facebook แสดงตัวอย่างการใช้งานคู่กับแว่น AR ที่เตรียมวางจำหน่ายในอนาคต เช่นใช้การคีบนิ้วโป้งกับนิ้วชี้เข้าหากัน ซึ่ง Facebook เรียกว่า Intelligent Click เพื่อตอบ Yes/No สำหรับตั้งเวลาต้มน้ำ ตอนผู้ใช้กำลังใส่แว่น AR ทำอาหาร</p>\n<p><img alt=\"No Description\" src=\"https://www.blognone.com/sites/default/files/externals/9f2baba950d56e571bd8726e2de1fe10.png\" ></p>\n<p>นอกจากนี้ยังมีฟังก์ชั่นใช้งานทั่วไป เช่นใช้มือสั่งออเดอร์ร้านกาแฟแบบออนไลน์ สร้างเพลย์ลิสต์ในแอปฟังเพลง หรือแม้แต่ปรับสีหลอดไฟอัจฉริยะในห้อง โดยไม่ต้องพูด Hey Siri หรือ Hey Google แต่ใช้แค่การแค่ขยับนิ้วเท่านั้น และจะมี Haptic Feedback หรือการสั่นสะเทือนเพื่อสะท้อนการใช้งาน ซึ่งอาจนำไปใช้ในการควบคุมเกม AR เช่นเกมยิงธนูอีกด้วย</p>\n<p><img alt=\"No Description\" src=\"https://www.blognone.com/sites/default/files/externals/b533b90d845d775b8ebaa72394c5e778.jpg\" ></p>\n<p>อุปกรณ์นี้ยังมีประโยชน์ในการช่วยให้ผู้พิการเข้าถึงฟีเจอร์ต่างๆ ได้ง่ายขึ้น โดย Facebook แสดงตัวอย่างผู้พิการที่มีนิ้วมือไม่ครบ 5 นิ้ว แต่สามารถขยับมือที่เป็นโมเดลสามมิติ ที่มีนิ้วมือครบห้านิ้ว เพื่อตอบสนองกับ UI ของแว่น AR ได้</p>\n<p>แต่ปัญหาหนึ่งที่ Facebook กำลังเผชิญในปัจจุบัน คือผู้ใช้ก็ไม่ค่อยไว้ใจการเก็บและดูแลรักษาข้อมูลส่วนตัวของผู้ใช้โดย Facebook เท่าไร และหากจะมีการจำหน่ายแว่น AR ที่อาจสามารถบันทึกภาพได้ หรือกำไลข้อมือที่สามารถอ่านคลื่นสมองได้จริง ก็อาจต้องใช้เวลาและความพยายามพอสมควร ในการเรียกความเชื่อมั่นจากผู้บริโภคกลับมาอีกครั้ง</p>\n<p>ที่มา - <a href=\"https://www.buzzfeednews.com/article/katienotopoulos/facebook-wrist-device\">BuzzfeedNews</a>, <a href=\"https://www.theverge.com/2021/3/18/22338008/facebook-reality-labs-emg-wristbands-ctrl-labs-ar-interface-demo\">The Verge</a></p>\n<iframe src=\"https://www.facebook.com/plugins/video.php?href=https%3A%2F%2Fwww.facebook.com%2FTechAtFacebook%2Fvideos%2F1146186389155473%2F&amp;show_text=0&amp;width=560\" width=\"640\" height=\"365\" scrolling=\"no\" frameborder=\"0\" allowfullscreen=\"true\" allow=\"autoplay; clipboard-write; encrypted-media; picture-in-picture; web-share\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/neuron\">Neuron</a></div><div class=\"field-item even\"><a href=\"/topics/wearable-computing\">Wearable Computing</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10ffe38f7954e52d2fc316754fb0c448d43620e1d6ce8aa3d1c970f7eba8f5de","category":"Thai"}