{"title":"หลายฟีเจอร์ใน macOS Monterey ใช้บน Mac ซีพียู Intel ไม่ได้ เพราะไม่มีชิป Neural Engine","link":"https://www.blognone.com/node/123102","date":1623295984000,"content":"<div><div><div><p>Apple ระบุในหน้า<a href=\"https://www.apple.com/macos/monterey-preview/\">ฟีเจอร์ของ macOS Monterey</a> ว่ามีฟีเจอร์บางส่วน ใช้งานได้บน Mac รุ่นที่ใช้ชิป M1 เท่านั้น แปลว่า Mac รุ่นอื่นๆ ที่ยังใช้ซีพียู Intel จะไม่สามารถใช้ฟีเจอร์เหล่านี้ได้</p>\n<ul>\n<li>เบลอแบคกราวด์ตอนวิดีโอคอลใน FaceTime</li>\n<li>แสกนตัวหนังสือจากภาพถ่าย (Live Text) ค้นหาภาพที่มีตัวหนังสือ รวมถึงการก็อปปี้และวางตัวหนังสือจากภาพ</li>\n<li>โมเดลลูกโลกแบบสามมิติในแอป Maps</li>\n<li>แผนที่รายละเอียดสูง เช่น ซานฟรานซิสโก, ลอสแองเจลิส, นิวยอร์ก และลอนดอนในแอป Maps</li>\n<li>ระบบ text-to-speech ในภาษาอื่น เช่นภาษาสวีเดน เดนมาร์ก นอร์เวย์ ฟินแลนด์</li>\n<li>ระบบพิมพ์จากเสียง ที่ประมวลผลบนเครื่องแบบออฟไลน์ (on-device keyboard dictation)</li>\n<li>ระบบพิมพ์จากคำพูดไม่จำกัด (แปลว่ายังถูกจำกัดความยาวเสียงพูดครั้งละ 60 วินาทีเหมือนเดิม)</li>\n</ul>\n<p>Apple ไม่ได้ระบุว่าทำไมเครื่องที่ยังใช้ซีพียู Intel ถึงใช้งานฟีเจอร์ใหม่เหล่านี้ไม่ได้ แต่ Rene Ritchie ยูทูบเบอร์สายเทคโนโลยี <a href=\"https://twitter.com/reneritchie/status/1402677344951803906\">ทวิตอธิบายเพิ่มเติม</a>ว่าฟีเจอร์เหล่านี้ต้องใช้ชิปประมวลผล Neural Engine บน M1 ทำให้ไม่สามารถใช้งานได้บนซีพียู Intel ได้</p>\n<p>หลังจากนี้ Mac รุ่นที่ใช้ซีพียู Intel น่าจะมีฟีเจอร์ที่ไม่สามารถใช้งานได้ เพิ่มขึ้นในทุกเวอร์ชั่น ยิ่งชิป M1 พัฒนาไปจนถึง M2 และต่อๆ ไป บางฟีเจอร์ใน macOS รุ่นถัดไป ก็อาจจะยิ่งพึ่งพาชิป Neural Engine มากขึ้น ผู้ที่ต้องการซื้อ Mac ที่ยังใช้ชิป Intel ในช่วงนี้ ควรพิจารณาเรื่องอายุการใช้งานเป็นอีกประเด็นที่สำคัญ</p>\n<p>ที่มา - <a href=\"https://www.apple.com/macos/monterey-preview/\">Apple</a> via <a href=\"https://www.macrumors.com/2021/06/09/macos-monterey-features-for-m1-macs-only/?scrolla=5eb6d68b7fedc32c19ef33b4\">Macrumors</a></p>\n<p><img src=\"https://www.blognone.com/sites/default/files/externals/bb804c9184c2505e03a5e7920257499b.jpg\" /></p>\n</div></div></div><div><div>Topics: </div><div><div><a href=\"/topics/macos\">macOS</a></div><div><a href=\"/topics/apple\">Apple</a></div><div><a href=\"/topics/apple-m1\">Apple M1</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d4ed3b1d3c589ec6fc8cee0fd45ebbc968a6ba62a6d9eab45a143b61746c89d","category":"Thai"}