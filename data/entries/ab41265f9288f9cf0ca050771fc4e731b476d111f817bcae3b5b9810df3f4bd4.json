{"title":"Facebook จะหยุดแนะนำ Groups ที่ทำผิดกฎบ่อย ด้านสมาชิกกลุ่มจะโดนห้ามเชิญคนใหม่เข้าร่วม","link":"https://www.blognone.com/node/121747","date":1616031694000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Facebook เตรียมปรับปรุงนโยบายสำหรับ Facebook Groups โดยเฉพาะกลุ่มและสมาชิกที่ทำผิดกฎแพลตฟอร์มบ่อยๆ ไม่ว่าจะเป็นการเผยแพร่ข้อมูลเท็จ การเผยแพร่ความเกลียดชัง โดยเป็นการลงโทษทั้งกลุ่มและสมาชิกที่อยู่ในกลุ่มด้วย</p>\n<p>เริ่มจากตัว Groups คือ Facebook จะลดการมองเห็น และหยุดแนะนำกลุ่มที่ทำผิดกฎบ่อยๆ บนหน้าฟีด และจะไม่แนะนำให้ผู้ใช้คนอื่นมองเห็นหรือกดเข้าร่วม นอกจากนี้ยังจำกัดจำนวนการเชิญเข้าร่วมกลุ่ม ลดการกระจายเนื้อหาของกลุ่มนั้นๆ ทำให้เนื้อหาแสดงบนหน้าฟีดข่าวน้อยลง</p>\n<p>สำหรับแอดมินกลุ่ม ทาง Facebook จะให้แอดมินทำการตรวจสอบทุกโพสต์ก่อนจะอนุมัติให้ขึ้นเนื้อหาบนไทม์ไลน์ได้เป็นการชั่วคราว เท่ากับว่าทุกโพสต์จะไม่แสดงให้เห็นทันทีจนกว่าแอดมินจะตรวจสอบแล้ว</p>\n<p>สำหรับสมาชิกกลุ่มที่ทำผิดบ่อย Facebook จะบล็อกไม่ให้โพสต์หรือแสดงความคิดเห็นในกลุ่มใดๆ เป็นระยะเวลาหนึ่ง นอกจากนี้ยังไม่สามารถเชิญผู้อื่นเข้าร่วมกลุ่มใด ๆ และจะไม่สามารถสร้างกลุ่มใหม่ได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/5977abd90e10957cb2ec98487a7cb262.png\" ></p>\n<p>ที่มา - <a href=\"https://about.fb.com/news/2021/03/changes-to-keep-facebook-groups-safe/\">Facebook</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook-groups\">Facebook Groups</a></div><div class=\"field-item odd\"><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab41265f9288f9cf0ca050771fc4e731b476d111f817bcae3b5b9810df3f4bd4","category":"Thai"}