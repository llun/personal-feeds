{"title":"สหภาพยุโรปเริ่มโครงการใบรับรอง COVID ยืนยันการติดเชื้อ, ผลทดสอบ, การฉีดวัคซีน","link":"https://www.blognone.com/node/123191","date":1623725184000,"content":"<div><div><div><p>สหภาพยุโรปเริ่มโครงการใบรับรอง COVID-19 เป็นแบบแอปพลิเคชั่นและกระดาษพร้อม QR ใช้สำหรับยืนยันผล 3 ประเภท ได้แก่ การฉีดวัคซีน, ผลทดสอบ COVID-19 เป็นลบ, หรือเป็นผู้ป่วย COVID-19 ที่หายแล้ว</p>\n<p>หลักการโดยทั่วไปของใบรับรองนี้คือชาติสมาชิกสหภาพยุโรปจะไม่วางเงื่อนไขการเดินทางสำหรับผู้ถือใบรับรอง อย่างไรก็ดีแต่ละชาติอาจจะมีเงื่อนไขการยอมรับใบรับรองต่างกัน เช่น บางชาติอาจจะยอมให้เดินทางทันทีเมื่อฉีดเข็มแรก ขณะที่บางชาติจะมีเงื่อนไขต้องฉีดครบโดสเท่านั้น สำหรับรายการวัคซีนที่ยอมรับได้ ทุกชาติจะยอมรับวัคซีนในรายการ EU marketing authorisation เหมือนกันหมด แต่บางชาติอาจจะยอมรับวัคซีนตัวอื่นๆ เพิ่มเติม</p>\n<p>ทางสหภาพยุโรประบุว่าข้อมูลการฉีดวัคซีนจะเก็บไว้ในฐานข้อมูลของชาติผู้ออกใบรับรองเท่านั้น ส่วนชาติอื่นที่ตรวจสอบความถูกต้องจะไม่เก็บข้อมูลไว้อีกหลังใช้งาน</p>\n<p>ที่มา - <a href=\"https://ec.europa.eu/commission/presscorner/detail/en/statement_21_2965\">European Comission</a></p>\n<p><img src=\"https://www.blognone.com/sites/default/files/externals/572f0fef42046e79e41e1e895f57620c.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f8beeaa9368616bcc5eac7bc508e5697a3eac5bbf79b49ea446cb9a8b67b8989","category":"Thai"}