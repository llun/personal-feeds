{"title":"YouTube เตรียมปรับค่าการมองเห็นวิดีโอ Unlisted ที่อัพโหลดก่อนปี 2017 เป็น Private ทั้งหมด","link":"https://www.blognone.com/node/123376","date":1624522953000,"content":"<div><div><div><p>ก่อนหน้านี้ YouTube เคยอัพเดตลิงก์สำหรับวิดีโอ Unlisted เป็นแบบใหม่ เพื่อทำให้การค้นหาคลิปเหล่านี้ทำได้ยากขึ้น ตั้งแต่ปี 2017 แต่วิดีโอที่อัพโหลดก่อน 1 มกราคม 2017 ยังใช้ลิงก์รูปแบบเก่าอยู่</p>\n<p>ปัจจุบัน YouTube กำลังเตรียมอัพเดตมาตรการความปลอดภัยใหม่วันที่ 23 กรกฎาคมนี้ ซึ่งจะรวมถึงการปรับลิงก์ของวิดีโอ Unlisted ที่อัพโหลดก่อนปี 2017 เป็นแบบใหม่ที่ปลอดภัยขึ้นด้วย และจะทำให้ลิงก์เก่าของวิดีโอที่เคยถูกแชร์ไปภายนอกใช้งานไม่ได้อีกต่อไป</p>\n<p>ผู้ใช้สามารถเข้าไปแก้วิดีโอที่ต้องการแชร์เป็น Unlisted กลับมาแบบเดิมได้ด้วยตัวเอง แต่ถ้าในบัญชีของผู้ใช้ มีวิดีโอ Unlisted ที่อัพโหลดก่อนปี 2017 และถูกแชร์ไปใช้งานภายนอกเป็นจำนวนมาก อาจต้องใช้เวลานานในการนั่งไล่ปรับคืนทีละคลิป</p>\n<p>YouTube จึงให้ผู้ใช้สามารถเข้าไปกรอก<a href=\"https://support.google.com/youtube/contact/older_unlisted_update\">แบบฟอร์มนี้</a> เพื่อ opt-out จากการปรับปรุงความปลอดภัยของวิดีโอเก่าได้ ซึ่งจะทำให้คลิป Unlisted เก่า ไม่ถูกเปลี่ยนค่าเป็น Private แต่ก็จะไม่ได้ใช้ลิงก์แบบใหม่ที่มีความปลอดภัยมากขึ้น ซึ่งผู้ใช้คงต้องเลือกเองว่าต้องการแบบไหน</p>\n<p>ที่มา - <a href=\"https://www.androidpolice.com/2021/06/23/YouTube-is-about-to-make-all-of-your-old-unlisted-videos-private-but-theres-a-workaround/\">AndroidPolice</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/google\">Google</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1df653bcc284798616923e19555ef44f067668c2a5a52c4f0922f168ee548627","category":"Thai"}