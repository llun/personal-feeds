{"title":"Halo: The Master Chief Collection มีผู้เล่นพีซี 10 ล้านคน ส่วนใหญ่ไม่เคยเล่น Halo มาก่อน","link":"https://www.blognone.com/node/122501","date":1620141364000,"content":"<div><div><div><p>ช่วงหลังเราเริ่มเห็นเกมเก่าๆ ที่กลับมารุ่งบน Steam เช่น <a href=\"https://www.blognone.com/node/122396\">Titanfall 2</a> อีกเกมที่กลับมารุ่งเช่นกันคือ Halo: The Master Chief Collection ที่ตัวเลขของไมโครซอฟท์เองระบุว่ามีผู้เล่นบนพีซีแตะหลัก 10 ล้านคนแล้ว</p>\n<p>เว็บไซต์ PCGamesN สัมภาษณ์ Shannon Loftis หัวหน้าสตูดิโอ World's Edge ในสังกัด Xbox Game Studios ที่ให้ข้อมูลว่า หลัง <a href=\"https://www.blognone.com/node/108607\">Halo: MCC ขายบน Steam ในปี 2019</a> ตอนนี้มีผู้เล่นบนพีซีเกิน 10 ล้านคน ซึ่งตัวเลขนี้เป็นไปไม่ได้เลยหากไม่ได้นำมาขายบน Steam</p>\n<p>Loftis บอกว่าผู้เล่นส่วนใหญ่ไม่เคยเล่นเกมตระกูล Halo มาก่อนเลย ถือเป็นการสร้างฐานแฟนเกม Halo รุ่นใหม่ๆ ด้วยอีกช่องทางหนึ่ง</p>\n<p>ที่มา - <a href=\"https://www.pcgamesn.com/halo-the-master-chief-collection/pc-player-count\">PCGamesN</a></p>\n<p><img src=\"https://www.blognone.com/sites/default/files/externals/edc0234dcc0eab002c3e008ff1fdd2fd.jpg\" /></p>\n</div></div></div><div><div>Topics: </div><div><div><a href=\"/topics/halo\">Halo</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1971c67c658bf43736411904f0084c9ff82db1d2d89447175c183441fd04625","category":"Thai"}