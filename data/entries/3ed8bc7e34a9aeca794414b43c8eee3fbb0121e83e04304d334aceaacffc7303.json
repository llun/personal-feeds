{"title":"Disney+ มีจำนวนสมาชิกล่าสุด 103.6 ล้านคน รายได้รวมกลุ่มธุรกิจโต 59%","link":"https://www.blognone.com/node/122666","date":1620943754000,"content":"<div><div><div><p>ดิสนีย์รายงานผลประกอบการประจำไตรมาส สิ้นสุดวันที่ 3 เมษายน 2021 โดยดิสนีย์อัพเดตตัวเลขผู้สมัครใช้งาน Disney+ ล่าสุดคือ 103.6 ล้านคน เพิ่มจากตัวเลขก่อนหน้านี้เมื่อเดือนมีนาคมที่บริษัท<a href=\"https://www.blognone.com/node/121617\">ประกาศ</a>ว่าครบ 100 ล้านคน และมีรายได้เฉลี่ยต่อเดือนต่อสมาชิกที่ 3.99 ดอลลาร์ ลดลงเนื่องจากรวมบริการพ่วง Disney+ Hotstar ในตลาดต่างประเทศที่มีค่าสมาชิกถูกกว่าในอเมริกาเข้ามา</p>\n<p>กลุ่มธุรกิจที่มี Disney+ นั้น ดิสนีย์เรียกรวมว่ากลุ่ม Direct-to-Consumer ซึ่งมี ESPN+ และ Hulu ด้วย รายได้เฉพาะส่วนธุรกิจนี้ เพิ่มขึ้น 59% เมื่อเทียบกับช่วงเดียวกันในปีก่อนเป็น 3,999 ล้านดอลลาร์ และยังขาดทุนจากการดำเนินงาน 290 ล้านดอลลาร์ โดยผู้บริหารคาดว่าจะเริ่มมีกำไรในปี 2024</p>\n<p>ดิสนีย์ยังใช้กลยุทธ์ผสมผสานสำหรับภาพยนตร์ โดยบางเรื่องเช่น Shang-Chi and the Ten Rings และ Free Guy จะฉายในโรงภาพยนตร์ก่อน 45 วันแล้วจึงลงสตรีมมิ่ง ขณะที่ Jungle Cruise จะฉายพร้อมกันผ่าน Disney+ Premier Access ที่ผู้ชมต้องจ่ายเงินเพิ่ม</p>\n<p>ที่มา: <a href=\"https://thewaltdisneycompany.com/app/uploads/2021/05/q2-fy21-earnings.pdf\">ดิสนีย์</a> (pdf) และ <a href=\"https://www.cnbc.com/2021/05/13/disney-dis-q2-2021-earnings.html\">CNBC</a></p>\n<p><img src=\"https://www.blognone.com/sites/default/files/externals/d1ca5bc2986e82dc90df6439f970f646.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ed8bc7e34a9aeca794414b43c8eee3fbb0121e83e04304d334aceaacffc7303","category":"Thai"}