{"title":"Apple ยอมรับ ไม่ทำ iMessage เวอร์ชั่น Android เพราะไม่อยากเสียผู้ใช้ไปจาก iOS","link":"https://www.blognone.com/node/122115","date":1617958690000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/118196\">ข้อพิพาทระหว่าง Epic Games กับ Apple</a> ทำให้เกิดการฟ้องร้องกันไปมาในหลายศาลทั่วโลก และล่าสุด <a href=\"https://www.courtlistener.com/recap/gov.uscourts.cand.364265/gov.uscourts.cand.364265.407.0.pdf\">เอกสารในชั้นศาลของ Epic Games</a> (หน้า 21) ที่เตรียมนำมาใช้โต้แย้งเรื่องการผูกขาดบน App Store จากกรณีที่ <a href=\"https://www.blognone.com/node/117949\">Fortnite ของ Epic Games ทำระบบจ่ายเงินเองบน iOS</a> <a href=\"https://www.blognone.com/node/117953\">จนถูก App Store แบน</a></p>\n<p>ในเอกสารมีข้อความคำให้การจาก Eddy Cue รองประธานอาวุโสฝ่าย Internet Software and Services ของ Apple ที่ระบุว่า Apple สามารถทำแอพแชท iMessage เวอร์ชั่น Android ที่สื่อสารข้ามแพลตฟอร์มกับ iOS ได้ แต่ผู้บริหารหลายคนลงความเห็นว่าจะไม่ทำ เพราะไม่อยากสูญเสียผู้ใช้ไปจากอีโคซิสเท็มของ iOS</p>\n<p>รายงานการสอบสวนแสดงให้เห็นว่า Epic พยายามโยงข้อเท็จจริงว่าแอปแปิลครองตลาดแอปบน iOS อย่างเบ็ดเสร็จ และพยายามล็อกไม่ให้ผู้ใช้ข้ามไปใช้แพลตฟอร์มอื่น ขณะเดียวกันกระบวนการตั้งราคาค่าธรรมเนียมก็ไม่ได้สนใจต้นทุนการให้บริการนักเนื่องจากไม่มีการแข่งขัน</p>\n<p><img src=\"https://www.blognone.com/sites/default/files/externals/e92a01d415836dd1b7642f9390deed7d.png\" alt=\"\" /></p>\n<p>Cue ยังให้การว่า Apple ตัดสินใจจะไม่ทำ iMessage เวอร์ชั่น Android ตั้งแต่ปี 2013 และระบุว่า Craig Federighi รองประธานฝ่าย Software Engineering และผู้บริหารที่ดูแล iOS (คนที่แง้มจอ Macbook M1) กล่าวว่า “การทำ iMessage บน Android จะเป็นการขจัดอุปสรรคของครอบครัวที่ใช้ iPhone ในการซื้อมือถือ Android ให้ลูกๆ” หรือพูดงายๆ คือล็อก iMessage ไว้ พ่อแม่จะได้ซื้อ iPhone ให้ลูกต่อไป</p>\n<p>เขายังระบุอีกว่า Phil Schiller ผู้บริหารฝั่ง App Store ก็เห็นด้วยว่า Apple ไม่ควรทำ iMessage เวอร์ชั่น Android และยืนยันว่าการทำ iMessage เวอร์ชั่น Android จะส่งผลเสียมากกว่าผลดีต่อ Apple หลังมีพนักงานส่งอีเมลภายในว่า iMessage คือเหตุผลอันดับ 1 ที่ล็อกผู้ใช้ไว้ในจักรวาลแอพของ Apple</p>\n<p>อย่างไรก็ตาม การกระทำนี้ไม่ผิดกฎหมาย และอาจไม่ส่งผลอะไรในระยะยาวนัก นอกจากเป็นอีกหนึ่งเหตุผลสนับสนุนประเด็นอื่น Epic Games เพราะผู้ใช้และคนในวงการไอทีส่วนใหญ่รับรู้กันอยู่แล้วว่าการที่ iMessage อยู่แค่บน iOS เป็นความพยายามที่จะล็อกผู้ใช้ไว้บนอีโคซิสเท็มของ Apple เพียงแต่นี่เป็นครั้งแรกที่มีการยอมรับจากปากผู้บริหาร Apple โดยตรง</p>\n<p>ที่มา - <a href=\"https://www.courtlistener.com/recap/gov.uscourts.cand.364265/gov.uscourts.cand.364265.407.0.pdf\">เอกสาร Epic Games กรณีฟ้อง Apple App Store</a> via <a href=\"https://www.androidpolice.com/2021/04/08/apple-admits-that-imessage-for-android-was-killed-to-keep-its-walled-garden/?amp\">Android Police</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/imessage\">iMessage</a></div><div class=\"field-item even\"><a href=\"/topics/epic-games\">Epic Games</a></div><div class=\"field-item odd\"><a href=\"/topics/lawsuits\">Lawsuits</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5d7aa4e043d978b7a3a5e31f8b08b253ac8633c7b64bf11eaec0c5099b63ceb","category":"Thai"}