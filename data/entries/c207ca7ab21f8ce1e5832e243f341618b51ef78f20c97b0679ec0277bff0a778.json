{"title":"Bang & Olufsen เปิดตัว Beoplay HX หูฟังแบบครอบหูไร้สายพร้อม ANC ใช้ได้นานสุด 35 ชั่วโมง","link":"https://www.blognone.com/node/121880","date":1616681414000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bang &amp; Olufsen เปิดตัวหูฟังรุ่นใหม่ Beoplay HX เป็นหูฟังแบบครอบหู (over-ear) พร้อมระบบตัดเสียงรบกวน และใช้งานได้นานสุดถึง 35 ชั่วโมง</p>\n<p>สำหรับตัว Beoplay HX รองรับ Bluetooth 5.1 มี codec ที่รองรับคือ aptX Adaptive, AAC และ SBC พร้อมระบบเชื่อมต่อแบบ Google Fast Pair และ Microsoft Swift Pair เพื่อให้เชื่อมต่อหูฟังกับแพลตฟอร์มที่รองรับได้ง่ายขึ้น ช่องเสียบหูฟัง 3.5 มิลลิเมตรให้ในตัว พร้อมสายเสียบในกล่อง และพอร์ต USB-C สำหรับชาร์จแบตเตอรี่ มีปุ่มควบคุมอยู่ทั้งซ้ายและขวา ส่วนระบบสัมผัสมีเฉพาะทางฝั่งขวาเท่านั้น ซึ่งตัวหูฟังมีระบบตัดเสียง ANC ในตัว และใช้งานได้นานสุดถึง 35 ชั่วโมง (ถ้าปิด ANC จะใช้ได้นานสุด 40 ชั่วโมง)</p>\n<p>วัสดุของตัว Beoplay HX ทาง B&amp;O ระบุว่าทำมาจากหนังลูกแกะพร้อมบุเมมโมรี่โฟมด้านใน ส่วนครอบหัวทำมาจากหนังวัวฟอกและผ้า ส่วน ear cup ทำมาจากอะลูมิเนียมดิสก์ล้อมรอบด้วยเฮ้าส์ซิ่งพลาสติกรีไซเคิล ส่วน arm slider ก็ทำมาจากอะลูมิเนียมเช่นกัน</p>\n<p>Bang &amp; Olufsen วางขาย Beoplay HX ที่ราคา 499 ดอลลาร์ หรือราว 15,500 บาท โดยเริ่มวางจำหน่ายสีดำแล้วในบางประเทศ ส่วนสีขาวจะตามมาเดือนหน้า และสีขาวน้ำตาลจะตามมาในเดือนพฤษภาคม</p>\n<p>ที่มา - <a href=\"https://www.theverge.com/2021/3/25/22348546/bang-and-olufsen-beoplay-hx-headphones-active-noise-cancellation-battery-life-price-release-date\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/5304f902a144bca41624fdac217daf09.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/034b9447985bfd3a5c19e1b13cd36e31.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bang-olufsen\">Bang &amp; Olufsen</a></div><div class=\"field-item odd\"><a href=\"/topics/headphone\">Headphone</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c207ca7ab21f8ce1e5832e243f341618b51ef78f20c97b0679ec0277bff0a778","category":"Thai"}