{"title":"Node.js ออกเวอร์ชัน 16.0 รุ่นเลขคู่ของปี 2021","link":"https://www.blognone.com/node/122305","date":1619076078000,"content":"<div><div><div><p>Node.js ออกเวอร์ชันเลขคู่ประจำปี 2021 คือ Node.js 16.0.0 โค้ดเนม Gallium ที่จะกลายเป็นเวอร์ชันซัพพอร์ตระยะยาว (LTS) ในอนาคต</p>\n<p>ปกติแล้ว Node.js ออกเวอร์ชันใหม่ปีละ 2 รอบคือ รุ่นเลขคู่ในเดือนเมษายน และรุ่นเลขคี่ในเดือนตุลาคม โดยรุ่นเลขคู่จะเข้าสถานะ LTS เมื่อรุ่นเลขคี่ออกตามมา (เช่น 16.x จะเป็น LTS เมื่อ 17.0 ออก)</p>\n<p>ของใหม่ใน Node.js 16.0 คือรองรับ Apple Silicon, ปรับมาใช้เอนจินจาวาสคริปต์ V8 เวอร์ชัน 9.0, เพิ่ม Timers Promises API, เลิกซัพพอร์ต Python 2 เป็นต้น</p>\n<p>Node.js จะมีรุ่นที่ซัพพอร์ตพร้อมกันครั้งละ 3 รุ่น ปัจจุบันคือ 10.x, 12.x, 14.x เมื่อออกรุ่นใหม่คือ 16.0 จะทำให้รุ่น 10.x สิ้นสถานะซัพพอร์ตตอนสิ้นเดือนเมษายนนี้</p>\n<p>ที่มา - <a href=\"https://nodejs.org/en/blog/release/v16.0.0/\">Node.js</a>, <a href=\"https://www.theregister.com/2021/04/20/nodejs_16_apple/\">The Register</a></p>\n<p><img src=\"https://www.blognone.com/sites/default/files/externals/6f0264238e38c3b1da8c0323ef08f46f.png\" /></p>\n</div></div></div><div><div>Topics: </div><div><div><a href=\"/topics/nodejs\">Node.js</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2cc2571246ca5b94d6111b10cad69a16f25830e6120d381d114025170593e8f0","category":"Thai"}