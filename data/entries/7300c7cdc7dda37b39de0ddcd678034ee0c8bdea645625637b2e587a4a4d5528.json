{"title":"Parler แอปโซเชียลฝ่ายขวากลับมาออนไลน์หลังโดนปิดไปเป็นเดือน ส่วนแอปยังไม่กลับมา","link":"https://www.blognone.com/node/121208","date":1613440356000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Parler แพลตฟอร์มโซเชียลที่เป็นข่าวครึกโครมเมื่อเดือนมกราคมที่ผ่านมา โดนแบนจากแอปเปิล, กูเกิล และ AWS ทำให้เว็บไซต์ถูกปิดด้วย เพราะสืบพบว่า ม็อบบุกรัฐสภาสหรัฐฯ ส่วนหนึ่งใช้ Parler ไว้สื่อสารกันเรื่องการโจมตี รวมถึงมีเนื้อหารุนแรง ไร้ระบบคัดกรอง</p>\n<p>ล่าสุด Parler กลับมาออนไลน์แล้ว และได้แหล่งโฮสต์เว็บใหม่คือ Epik ซึ่งเว็บไซต์ฝ่ายขวามักไปจดทะเบียนใช้งานกัน นอกจากนี้ Parler ยังได้ซีอีโอใหม่คือ Mark Meckle ผู้ก่อตั้งกลุ่มเคลื่อนไหวทางการเมืองที่ออกไปทางขวาจัด Tea Party Patriots</p>\n<p>บัญชีผู้ใช้งานเก่า ได้รับการกู้คืน แต่เนื้อหาส่วนใหญ่หายไป โดย Parler อธิบายตัวเองว่าไม่มีความเกี่ยวข้องทางการเมือง แต่ด้วยระบบที่ไม่มีการคัดกรองเนื้อหา ทำให้ Parler ได้รับความนิยมในกลุ่มอนุรักษ์นิยม และคนที่ถูกแบนจากระบบคัดกรองของ Facebook, Twitter เป็นต้น อย่างไรก็ตาม สถานการณ์ Parler ก็ยังคงไม่มั่นคง เพราะแอปพลิเคชั่นยังไม่กลับมา กูเกิลและแอปเปิลยังแบนแอปนี้ต่อไป และแม้ Parler จะฟ้อง AWS ข้อหาผูกขาด แต่<a href=\"https://www.blognone.com/node/120759\">ศาลก็ปัดตกคำฟ้องไปแล้ว</a></p>\n<p><img alt=\"No Description\" src=\"https://www.blognone.com/sites/default/files/externals/ba53766c66a682032b0fe906c4224795.png\" ></p>\n<p>ที่มา - <a href=\"https://www.theverge.com/2021/2/15/22284036/parler-social-network-relaunch-new-hosting\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/parler\">Parler</a></div><div class=\"field-item odd\"><a href=\"/topics/social-media\">Social Media</a></div><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7300c7cdc7dda37b39de0ddcd678034ee0c8bdea645625637b2e587a4a4d5528","category":"Thai"}