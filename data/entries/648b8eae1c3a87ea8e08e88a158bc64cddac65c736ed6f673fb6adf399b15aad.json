{"title":"กูเกิลเตรียมสนับสนุนโครงการโอเพนซอร์สให้ย้ายโค้ดมาเป็นภาษา Rust ลดบั๊กหน่วยความจำ","link":"https://www.blognone.com/node/121272","date":1613673364000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลประกาศความร่วมมือกับ ISRG องค์กรแม่ของ Let's Encrypt เตรียมช่วยเหลือโครงการโอเพนซอร์สสำคัญให้อิมพลีเมนต์ใหม่ด้วยภาษา Rust เพื่อแก้ปัญหาช่องโหว่หน่วยความจำ</p>\n<p>เมื่อต้นเดือนที่ผ่านมากูเกิลประกาศความร่วมมือรูปแบบนี้โดยเข้าไป<a href=\"https://www.blognone.com/node/120986\">สนับสนุนโครงการ mod_tls ของ Apache</a> การประกาศขยายความร่วมมือครั้งนี้ทาง ISRG จะเข้าไปสนับสนุนให้โครงการต่างๆ ให้ค่อยๆ อิมพลีเมนต์เครื่องมือและไลบรารีส่วนต่างๆ เสียใหม่</p>\n<p>กูเกิลมีประวัติช่วยเหลือโครงการโอเพนซอร์สแก้ปัญหาช่องโหว่จากบั๊กหน่วยความจำมานาน เช่น <a href=\"https://www.blognone.com/node/87888\">โครงการ OSS-Fuzz</a> ชุดทดสอบหน่วยความจำอัตโนมัติ ที่เปิดตัวตั้งแต่ปี 2016 และจนตอนนี้พบช่องโหว่ไปแล้ว 5,500 รายการจาก 375 โครงการ หากดูเฉพาะช่องโหว่ความปลอดภัยของโครงการ curl จำนวน 95 รายการ จะพบว่าช่องโหว่กว่าครึ่งจะหายไปหากอิมพลีเมนต์ด้วยภาษาที่ปลอดภัยจากช่องโหว่หน่วยความจำ</p>\n<p>ที่มา - <a href=\"https://security.googleblog.com/2021/02/mitigating-memory-safety-issues-in-open.html\">Google Security Blog</a></p>\n<p><img src=\"https://www.blognone.com/sites/default/files/externals/764b7f9da17c5c0234719cfa8439a354.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/rust\">Rust</a></div><div class=\"field-item even\"><a href=\"/topics/security\">Security</a></div><div class=\"field-item odd\"><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"648b8eae1c3a87ea8e08e88a158bc64cddac65c736ed6f673fb6adf399b15aad","category":"Thai"}