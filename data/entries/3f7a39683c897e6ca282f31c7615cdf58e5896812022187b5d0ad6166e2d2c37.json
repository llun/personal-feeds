{"title":"Apple เลื่อนเปิดให้บริการ Apple Podcasts Subscriptions เป็นเดือนมิถุนายน","link":"https://www.blognone.com/node/122919","date":1622257630000,"content":"<div><div><div><p>แอปเปิลได้ประกาศ<a href=\"https://www.blognone.com/node/122269\">บริการ Apple Podcasts Subscriptions</a> ที่ผู้ผลิตคอนเทนต์ลงพอดคาสต์ สามารถเพิ่มตัวเลือกให้ผู้ฟังจ่ายเงินรายเดือนได้ ซึ่งเดิมประกาศว่าจะเริ่มให้บริการในเดือนพฤษภาคม แต่ล่าสุดแอปเปิลแจ้งผู้ผลิตคอนเทนต์แล้วว่าจะเลื่อนออกไปเป็นเดือนมิถุนายน</p>\n<p>มีรายงานว่าสาเหตุมาจากผู้ผลิตคอนเทนต์หลายราย พบปัญหาในการใช้งาน Apple Podcast Connect เพื่อจัดการเนื้อหาที่จะใช้ใน subscription ตั้งแต่ล็อกอินไม่ได้ ไปจนถึงการจัดการลำดับเนื้อหาที่จะเผยแพร่</p>\n<p>ทั้งนี้บริการ Apple Podcasts Subscriptions จะรองรับตั้งแต่ <a href=\"https://www.blognone.com/node/122831\">iOS 14.6</a> เป็นต้นไป ซึ่งมีอัพเดตออกมาเมื่อต้นสัปดาห์</p>\n<p>ที่มา: <a href=\"https://www.theverge.com/2021/5/28/22459129/apple-delays-podcasts-subscriptions-june\">The Verge</a></p>\n<p><img src=\"https://www.blognone.com/sites/default/files/externals/164fe6dbe2373053a4f8b7411e3f9432.jpg\" /></p>\n</div></div></div><div><div>Topics: </div><div><div><a href=\"/topics/podcast\">Podcast</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f7a39683c897e6ca282f31c7615cdf58e5896812022187b5d0ad6166e2d2c37","category":"Thai"}