{"title":"เปิดตัว AIS Media Cloud Service บริการสร้างเนื้อหาออกอากาศ ทำร่วมกับ VMware และ Vizrt ผู้ทำซอฟต์แวร์สื่อ","link":"https://www.blognone.com/node/123204","date":1623747812000,"content":"<div><div><div><p>AIS Business เปิดตัวบริการใหม่ <a href=\"https://business.ais.co.th/solution/media-cloud-service.html\">AIS Media Cloud Service</a> เป็นบริการในรูปแบบ SaaS เจาะกลุ่มธุรกิจสื่อ โดยร่วมมือกับ VMware ผู้ให้บริการคลาวด์แพลตฟอร์ม และ Vizrt ผู้ให้บริการพัฒนาซอฟต์แวร์สื่อและการออกอากาศสำหรับอุตสาหกรรมสื่อดิจิทัล เปิดโอกาสให้สื่อมาใช้บริการสร้างเนื้อหา ทำรายการสด เข้าถึงห้องถ่ายทอดสดหรือสตูดิโอแบบ virtual และทำการตัดต่อเนื้อหาได้บนคลาวด์ ลดค่าใช้จ่ายการเช่าซื้อสตูดิโอ</p>\n<p>AIS Media Cloud Service ให้บริการสองรูปแบบหลักๆ คือ</p>\n<ul>\n<li>ระบบบริหารจัดการสื่อ (Media Workflow Suite) สื่อสามารถจัดเก็บ ค้นหา จัดการลิขสิทธิ์ของเนื้อหา รวมถึงการจัดการในเรื่องของความปลอดภัยของข้อมูล พร้อมด้วยเครื่องมือในการตัดต่อ แก้ไข เปลี่ยนแปลงวิดีโอ หรือเนื้อหาต่างๆ ผ่านระบบคลาวด์ได้</li>\n<li>ระบบผลิตและควบคุมสื่อ (Production Control Suite)  ระบบโปรดักชั่นแบบออนไลน์เสมือนการยกระบบการถ่ายทำจากในสตูดิโอมาอยู่บนออนไลน์ เพื่อช่วยให้การสร้างสรรค์คอนเทนต์ สามารถผลิตเนื้อหาที่น่าสนใจได้ โดยไม่จำเป็นต้องลงทุนสร้างสตูดิโอหรือซื้อระบบการถ่ายทอดสดราคาสูง</li>\n</ul>\n<p>ค่าใช้จ่ายของ AIS Enterprise Cloud จะเป็นรูปแบบของค่าบริการรายเดือนโดยคิดตามการใช้งานจริงทำให้ธุรกิจสื่อและบันเทิง และในการใช้งานจริง ทาง AIS Business จะมีทีมงานเข้าไปช่วยคิดว่าควรใช้เทคโนโลยีใด เครือข่ายอินเทอร์เน็ตรูปแบบใด เพื่อให้การออกอากาศสามารถทำงานบนคลาวด์ได้</p>\n<p><img src=\"https://www.blognone.com/sites/default/files/externals/9cdcda1d580e22c9354bc8e05e9b989a.jpg\" /><img src=\"https://www.blognone.com/sites/default/files/externals/135d50f745895a3b80a10966b3260423.jpg\" /></p>\n<p>ที่มา - ข่าวประชาสัมพันธ์และงานแถลงข่าว</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/vmware\">VMware</a></div><div><a href=\"/topics/vizrt\">Vizrt</a></div><div><a href=\"/topics/media\">Media</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d6041688c0d1a95fd7e7409c4bab15ac8efd421e1e50ab218e7a479d46d53bc","category":"Thai"}