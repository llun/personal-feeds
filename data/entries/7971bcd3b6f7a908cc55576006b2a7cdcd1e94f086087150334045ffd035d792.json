{"title":"Tables เครื่องมือติดตามงานของ Google จะเข้ามาเป็นส่วนหนึ่งในบริการ Google Cloud","link":"https://www.blognone.com/node/123209","date":1623754429000,"content":"<div><div><div><p>ปีที่แล้ว Area 120 หน่วยงานบ่มเพาะนวัตกรรมใน Google เปิดตัว <a href=\"https://www.blognone.com/node/118592\">Tables เครื่องมือติดตามการทำงานทั้งของตัวเองและทีมงาน</a> ล่าสุด Tables ได้เข้ามาเป็นหนึ่งในบริการ Google Cloud แล้ว</p>\n<p>Tables มีเครื่องมือช่วยงานหลังบ้านคือระบบอัตโนมัติหรือบ็อท ช่วยรวบรวมงานของแต่ละคน จัดการคิวงานของคนในทีมและแสดงเป็นแดชบอร์ด โดยทีมงานมองเห็นความเป็นไปได้ที่จะใช้งานในหลายๆ use case เช่นงาน project management, การดำเนินงานด้านไอที, การติดตามการบริการลูกค้า, CRM, การสรรหาบุคลากร, การพัฒนาผลิตภัณฑ์ เป็นต้น</p>\n<p>ทาง Google บอกว่ากรณีการใช้งานที่ได้รับความนิยม ได้แก่ การจัดการสินค้าคงคลัง, การติดตามด้านการดูแลสุขภาพ อย่างไรก็ตาม ทีมงานพบว่า โดยเฉลี่ยแล้ว ลูกค้ามีการใช้ Tables ในแผนกที่มีพนักงานประมาณ 30 ถึง 40 คนขึ้นไป</p>\n<p>ผู้ใช้งานทั่วไปสามารถใช้ Tables ได้ฟรี โดยรองรับตารางได้ 100 ตารางและ 1,000 แถว สำหรับเวอร์ชั่นพรีเมี่ยมคาดว่ามีค่าใช้จ่าย 10 ดอลลาร์ต่อผู้ใช้ต่อเดือน รองรับ 1,000 ตารางและ 10,000 แถว และสามารถแนบไฟล์ขนาดใหญ่ การแนบฟอร์ม และการดูประวัติ</p>\n<p><img src=\"https://www.blognone.com/sites/default/files/externals/457d112d7f48e4e3c7e8d1ec9bbde6b5.png\" /></p>\n<p>ที่มา - <a href=\"https://techcrunch.com/2021/06/14/googles-airtable-rival-tables-graduates-from-beta-test-to-become-a-google-cloud-product/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-cloud\">Google Cloud</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7971bcd3b6f7a908cc55576006b2a7cdcd1e94f086087150334045ffd035d792","category":"Thai"}