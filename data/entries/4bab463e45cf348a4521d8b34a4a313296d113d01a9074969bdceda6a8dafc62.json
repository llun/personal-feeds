{"title":"Spotify เพิ่มการฟังเพลงแบบออฟไลน์ผ่าน Apple Watch โดยตรง เฉพาะผู้ใช้ Premium","link":"https://www.blognone.com/node/122802","date":1621655788000,"content":"<div><div><div><p>Spotify ประกาศว่าผู้ใช้ Apple Watch จะสามารถดาวน์โหลดเพลย์ลิสต์ อัลบั้ม และพอดคาสต์ ลง Apple Watch เพื่อฟังแบบออฟไลน์ โดยไม่ต้องมีโทรศัพท์เชื่อมต่อแล้ว มีผลเฉพาะกับผู้ใช้งานแบบ Premium</p>\n<p>ในการใช้งานสามารถกำหนดผ่านแอป Spotify บน Apple Watch ได้เลยว่าจะให้เล่นเพลงและเนื้อหาผ่านอุปกรณ์ใด รวมทั้งสามารถสั่งการด้วยเสียงได้ผ่าน Siri ในการกำหนดเพลย์ลิสต์ที่จะให้ดาวน์โหลดลงใน Apple Watch ให้กด (…) เลือก Download to Apple Watch</p>\n<p>คุณสมบัตินี้รองรับ Apple Watch Series 3 ขึ้นไป และเป็นระบบปฏิบัติการ watchOS 6.0 ขึ้นไป แต่ Spotify แนะนำ 7.1 ขึ้นไป รวมทั้งแอป Spotify บน iPhone ต้องเป็นเวอร์ชันล่าสุด</p>\n<p>ที่มา: <a href=\"https://newsroom.spotify.com/2021-05-21/enjoy-more-ways-than-ever-to-use-spotify-on-your-apple-watch-now-with-downloads/\">Spotify</a></p>\n<p><img src=\"https://www.blognone.com/sites/default/files/externals/f7fd046dd896223efb7e024472f9005b.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/apple-watch\">Apple Watch</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bab463e45cf348a4521d8b34a4a313296d113d01a9074969bdceda6a8dafc62","category":"Thai"}