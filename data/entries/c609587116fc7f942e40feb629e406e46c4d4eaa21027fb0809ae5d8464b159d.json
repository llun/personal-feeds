{"title":"เปิดตัวฟีเจอร์ TikTok Jump แทรกวิดีโอและรูปจากเว็บไซต์อื่นเข้ามาในวิดีโอสั้นได้","link":"https://www.blognone.com/node/123320","date":1624327182000,"content":"<div><div><div><p>TikTok เปิดตัวฟีเจอร์ TikTok Jump ครีเอเตอร์สามารถทำการแทรกลิงค์เพื่อเพิ่มวิดีโอสั้น หรือรูปภาพจากเว็บไซต์ภายนอกเข้ามาเป็นส่วนหนึ่งของวิดีโอตัวเองได้</p>\n<p>โดย TikTok ได้เริ่มต้นทดสอบฟีเจอร์นี้กับ Whisk แอปแชร์สูตรอาหาร, Breathwrk แอปฝึกลมหายใจเพื่อทำสมาธิ , Wikipedia, Quizlet แอปทำควิซ, StatMuse รวมสถิติเกี่ยวกับการแข่งกีฬา, Tabelog แหล่งค้นหาร้านอาหารในญี่ปุ่น เท่ากับว่าเนื้อหาเกี่ยวกับการสอน สามารถแทรกวิดีโอจาก Quizlet เพื่อประกอบการสอนได้ หรือเนื้อหาเกี่ยวกับการออกกำลังกาย สามารถแทรกเนื้อหาจาก Breathwrk เพื่อฝึกลมหายใจได้ เป็นต้น</p>\n<p><img src=\"https://www.blognone.com/sites/default/files/externals/c0730467957f2050c30d1fb26f6fe5d2.png\" /></p>\n<p>ในการเปิดตัวอย่างเป็นทางการของ TikTok Jump ได้ประกาศเว็บไซต์ภายนอกที่เข้าร่วมคือ BuzzFeed เว็บไซต์ข่าว, Jumprope แหล่งรวมฮาวทู, IRL โซเชียลเพื่อการรวมกลุ่มทำกิจกรรมร่วมกัน และ WATCHA สตรีมมิ่งหนัง</p>\n<p>TikTok ระบุด้วยว่ากำลังเปิดรับเว็บไซต์ภายนอกที่ใช้ HTML5 ที่อยากเข้าร่วม TikTok Jump</p>\n<p>ที่มา - <a href=\"https://newsroom.tiktok.com/en-us/tiktok-jump-enriching-the-tiktok-experience-with-new-integrations\">TikTok</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c609587116fc7f942e40feb629e406e46c4d4eaa21027fb0809ae5d8464b159d","category":"Thai"}