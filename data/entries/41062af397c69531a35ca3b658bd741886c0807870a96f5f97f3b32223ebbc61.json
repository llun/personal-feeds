{"title":"สงครามยังไม่จบ Kakao M ระบุพยายามต่อสัญญากับ Spotify แล้ว, ศิลปินบางส่วนเริ่มใช้ตัวแทนจำหน่ายรายอื่น","link":"https://www.blognone.com/node/121468","date":1614673165000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ความขัดแย้งระหว่าง Kakao M และ Spotify กระทบทั้งแฟนเพลงและศิลปินเกาหลีใต้จำนวนมากที่ไม่สามารถฟังเพลง K-Pop จากแอป Spotify ได้ ก่อนหน้านี้ Spotify ออกมาโทษ Kakao M ว่าไม่ยอมต่อสัญญา ทาง Kakao M ก็ออกมาตอบโต้ว่าบริษัทพยายามต่อสัญญาเช่นกันแต่ Spotify เองไม่ยอมต่อสัญญาแยกระหว่างตลาดนอกประเทศกับตลาดเกาหลีใต้เช่นเดิม</p>\n<p>ก่อนหน้านี้ Spotify เพิ่งเปิดบริการในเกาหลีใต้เมื่อต้นปีที่ผ่านมาโดยไม่มีเพลงของ Kakao M ตั้งแต่แรก ทาง Kakao M ระบุว่ากำลังอยู่ระหว่างเจรจาสัญญาในตลาดเกาหลีใต้กันอยู่และ Kakao M ต้องการต่อสัญญานอกเกาหลีใต้ตั้งแต่ก่อนสัญญาหมดอายุ แต่ Spotify กลับยืนยันว่าต้องเซ็นสัญญาทั้งในเกาหลีใต้และนอกเกาหลีใต้พร้อมๆ กัน เมื่อสองบริษัทตกลงกันไม่ได้จึงกลายเป็นว่า Spotify ไม่สามารถใช้เพลงของ Kakao M หลังวันที่ 28 กุมภาพันธ์ที่ผ่านมาได้อีกต่อไป</p>\n<p>ศิลปินบางส่วนเช่น HyunA และ Epik High นำเพลงกลับเข้าไปยัง Spotify ผ่านทางผู้จัดจำหน่ายรายอื่นๆ ได้สำเร็จ แต่เพลงของศิลปินดังจำนวนมากก็ยังหายไปจาก Spotify เช่นเดิม</p>\n<p>ที่มา - <a href=\"https://www.soompi.com/article/1456887wpp/kakao-m-releases-statement-explaining-that-spotify-was-the-one-to-end-their-licensing-agreement\">Soompi</a>, <a href=\"https://www.scmp.com/lifestyle/k-pop/article/3123695/k-pop-fans-cancel-their-spotify-memberships-explore-alternatives\">South China Morning Post</a></p>\n<p><img alt=\"No Description\" src=\"https://www.blognone.com/sites/default/files/externals/ee2e156b684a4c52e6abe18a08ed01c4.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/spotify\">Spotify</a></div><div class=\"field-item odd\"><a href=\"/topics/south-korea\">South Korea</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"41062af397c69531a35ca3b658bd741886c0807870a96f5f97f3b32223ebbc61","category":"Thai"}