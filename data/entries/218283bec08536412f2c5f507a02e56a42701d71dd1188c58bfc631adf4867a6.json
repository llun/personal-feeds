{"title":"รัฐบาลญี่ปุ่นห้าม จนท. คุยงานผ่านไลน์หากมีข้อมูลลับ หลังมีวิศวกรจีนเข้าถึงข้อมูลที่ญี่ปุ่นได้","link":"https://www.blognone.com/node/121938","date":1617073054000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>รัฐบาลญี่ปุ่นสั่งห้ามเจ้าหน้าที่รัฐคุยงานผ่านแอพลิเคชันไลน์ หากการคุยงานนั้นมีข้อมูลที่เป็นความลับ Katsunobu Kato เลขาธิการใหญ่ของคณะรัฐมนตรีญี่ปุ่นระบุเมื่อวันที่ 29 มีนาคมที่ผ่านมา</p>\n<p>มาตรการดังกล่าวออกมาหลังมีรายงานว่าวิศวกรชาวจีน 4 คนที่ทำงานให้กับบริษัทลูกของไลน์ในเซี่ยงไฮ้ สามารถเข้าถึงข้อมูลผู้ใช้เช่นชื่อ, เบอร์โทรศัพท์ และอีเมล ที่อยู่ในเซิฟเวอร์ญี่ปุ่นได้ตั้งแต่ปี 2018 โดยล่าสุดโฆษกของไลน์ระบุว่าบริษัทได้ปิดการเข้าถึงดังกล่าวแล้ว</p>\n<p>ด้านนาย Kato ระบุว่ารัฐบาลญี่ปุ่นจะหยุดการใช้ไลน์ไปก่อนหากมีข้อมูลลับ และจะตั้งคณะทำงานขึ้นมาจัดทำแนวทางการใช้งานเร็วๆ นี้</p>\n<p>ปัจจุบัน LINE Corporation เป็นส่วนหนึ่งของ <a href=\"https://www.blognone.com/node/121455\">Z Holdings</a> ที่มี SoftBank และ NAVER เป็นผู้ถือหุ้นใหญ่ เพิ่งควบรวมกิจการกับ Yahoo! Japan เสร็จเมื่อวันที่ 1 มีนาคมที่ผ่านมา</p>\n<p>ที่มา - <a href=\"https://www.straitstimes.com/asia/east-asia/japan-government-halts-use-of-message-app-line-for-sensitive-information\">The Straits Times</a></p>\n<p><img alt=\"No Description\" src=\"https://www.blognone.com/sites/default/files/externals/4703b489db96ae59905e0e1d56ead3ac.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/line\">LINE</a></div><div class=\"field-item odd\"><a href=\"/topics/japan\">Japan</a></div><div class=\"field-item even\"><a href=\"/topics/security\">Security</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"218283bec08536412f2c5f507a02e56a42701d71dd1188c58bfc631adf4867a6","category":"Thai"}