{"title":"Clubhouse ประกาศรับเงินลงทุน Series C เพื่อรองรับการเติบโต","link":"https://www.blognone.com/node/122233","date":1618785803000,"content":"<div><div><div><p>Clubhouse ประกาศรับเงินลงทุนรอบใหม่ซีรี่ส์ C มีผู้ลงทุนหลักคือ Andrew Chen จากกองทุน Andreessen Horowitz, DST Global, Tiger Global และ Elad Gil</p>\n<p>ทั้งนี้มูลค่าเงินลงทุนไม่มีการเปิดเผยออกมา แต่ Reuters บอกว่าจะทำให้มูลค่ากิจการของ Clubhouse อยู่ที่ราว 4,000 ล้านดอลลาร์ <a href=\"https://www.blognone.com/node/122081\">ตามที่มีข่าวก่อนหน้านี้</a> และเป็นตัวเลขเดียวกับที่ <a href=\"https://www.blognone.com/node/122087\">Twitter เคยเสนอซื้อ</a>กิจการ</p>\n<p>Clubhouse ระบุว่าจะนำเงินลงทุนใหม่นี้มาใช้ขยายกิจการ เจาะตลาดต่างประเทศมากขึ้น เพิ่มฟีเจอร์ใหม่ ๆ ไปจนถึงทำโครงการสำหรับสร้างรายได้ให้ครีเอเตอร์ พัฒนาระบบค้นหาห้องที่น่าสนใจให้ดียิ่งขึ้น ตลอดจนขยายทีมงานฝ่ายสนับสนุน</p>\n<p>ที่มา: <a href=\"https://www.reuters.com/technology/clubhouse-closes-new-round-funding-that-would-value-app-4-billion-source-2021-04-18/\">Reuters</a> และ <a href=\"https://www.joinclubhouse.com/blog/growing-a-global-community\">Clubhouse</a></p>\n<p><img src=\"https://www.blognone.com/sites/default/files/externals/3acb2e8e8c12c791a3273d6e6a9c617b.png\" /></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4f7420109b4c0e5c4137857b96ab3f654ea86efb9d0ea5b59f45e1c024dc1de4","category":"Thai"}