{"title":"ปัญหาชิปขาดตลาด ทำให้ราคาทีวีจอใหญ่แพงขึ้นแล้ว 30% จากปีที่แล้ว","link":"https://www.blognone.com/node/122695","date":1621126863000,"content":"<div><div><div><p>จากปัญหาชิปขาดแคลนยืดเยื้อยาวนาน บริษัทวิจัยตลาด NPD ประเมินตัวเลขว่าราคาของทีวีจอใหญ่ๆ เริ่มปรับตัวสูงขึ้นถึง 30% เมื่อเทียบกับราคาช่วงกลางปีที่แล้ว และคาดว่าสินค้าอิเล็กทรอนิกส์อื่นๆ จะปรับตัวขึ้นตามในไม่ช้า</p>\n<p>ผู้ผลิตฮาร์ดแวร์หลายรายก็เคยเตือนปัญหาราคาพุ่งมาก่อนแล้ว เช่น ASUS หรือ Synaptics ที่ผลิตชิ้นส่วนอิเล็กทรอนิกส์สำหรับใช้ในสินค้า ระบุว่าชิ้นส่วนขาดแคลนตั้งแต่ต้นน้ำอาจทำให้สินค้าราคาแพงขึ้น ส่วนเว็บไซต์ขายชิ้นส่วน Monoprice ก็ยอมรับว่าเจอปัญหาสต๊อกขาดแคลนแล้ว บริษัทยืนยันว่าไม่ขึ้นราคา แต่ก็อาจต้องเลิกโปรโมชั่นหรือส่วนลดแทน</p>\n<p>ข่าวที่เกี่ยวข้องก่อนหน้านี้ <a href=\"https://www.blognone.com/node/122345\">ปัญหาชิปขาดตลาดเริ่มกระทบเครื่องใช้ไฟฟ้า เครื่องซักผ้า เครื่องปิ้งขนมปัง</a> และ <a href=\"https://www.blognone.com/node/122599\">ชิปรถขาดแคลนจนผู้ผลิตต้องตัดฟีเจอร์ฉลาดๆ ออก เช่น จอใหญ่, กระจกมองหลังอัจฉริยะ</a></p>\n<p>ที่มา - <a href=\"https://arstechnica.com/gadgets/2021/05/the-chip-shortage-is-driving-up-tech-prices-starting-with-tvs/\">Ars Technica</a>, ภาพจาก <a href=\"https://www.sony.co.th/en/electronics/bravia-gaming?cpint=1:HOMEPAGE_THELATEST8SPAN_GAMESOOFM_2755\">Sony</a></p>\n<p><img src=\"https://www.blognone.com/sites/default/files/externals/fe2fe53d3f197c05bb8c45720025db0f.jpg\" /></p>\n</div></div></div><div><div>Topics: </div><div><div><a href=\"/topics/semiconductor\">Semiconductor</a></div><div><a href=\"/topics/tv\">TV</a></div><div><a href=\"/topics/supply-chain\">Supply Chain</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"813f0d2b02c9034e4ec4d038c60a9052b8b2d4107737a61de2a5f8a90a7487e0","category":"Thai"}