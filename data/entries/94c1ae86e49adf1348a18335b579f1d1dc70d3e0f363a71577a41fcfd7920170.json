{"title":"ไมโครซอฟท์ยอมรับถูกหลอกเซ็นรับรองมัลแวร์ หลังแฮกเกอร์ปลอมตัวเป็นผู้ผลิตฮาร์ดแวร์","link":"https://www.blognone.com/node/123428","date":1624710118000,"content":"<div><div><div><p>ไมโครซอฟท์ยอมรับว่าถูกหลอกให้ออกใบรับรองดิจิทัลสำหรับรับรองมัลแวร์ที่ใช้ชื่อว่า Netfilter โดยอาศัยการปลอมตัวเป็นผู้ผลิตฮาร์ดแวร์ในโครงการ Windows Hardware Compatibility Program (WHCP)</p>\n<p>ตอนนี้ยังไม่มีหลักฐานว่าระบบออกใบรับรองซอฟต์แวร์ถูกแฮกโดยตรง และบัญชีของผู้ผลิตรายที่ถูกปลอมตัวก็ถูกปิดบัญชีพร้อมสอบไดร์เวอร์ก่อนหน้านี้ที่ส่งเข้ามาขอรับรองทั้งหมดแล้ว</p>\n<p>ผลวิเคราะห์มัลแวร์พบว่าตัวมัลแวร์พยายามติดต่อกลับไอพีสองหมายเลขในจีน ทาง BleepingComputer ตรวจสอบมัลแวร์พบว่าเมื่อเชื่อมต่อกลับไปยังเซิร์ฟเวอร์แล้วจะได้ไอพีอื่นๆ  รวมถึงอาจจะดาวน์โหลดอัพเดตตัวมัลแวร์มาติดตั้งเพิ่ม</p>\n<p>ที่มา - <a href=\"https://www.bleepingcomputer.com/news/security/microsoft-admits-to-signing-rootkit-malware-in-supply-chain-fiasco/\">BleepingComputer</a>, <a href=\"https://msrc-blog.microsoft.com/2021/06/25/investigating-and-mitigating-malicious-drivers/\">Microsoft</a></p>\n<p><img src=\"https://www.blognone.com/sites/default/files/externals/a579b85ed6a994600b2defb2d28ad83d.png\" /></p>\n<p>ภาพ<a href=\"https://support.microsoft.com/th-th/windows/%E0%B8%AD%E0%B8%B1%E0%B8%9B%E0%B9%80%E0%B8%94%E0%B8%95%E0%B9%82%E0%B8%9B%E0%B8%A3%E0%B9%81%E0%B8%81%E0%B8%A3%E0%B8%A1%E0%B8%84%E0%B8%A7%E0%B8%9A%E0%B8%84%E0%B8%B8%E0%B8%A1%E0%B9%83%E0%B8%99-windows-10-ec62f46c-ff14-c91d-eead-d7126dc1f7b6\">หน้าจออัพเดตไดร์เวอร์ของ Windows 10</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/malware\">Malware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"94c1ae86e49adf1348a18335b579f1d1dc70d3e0f363a71577a41fcfd7920170","category":"Thai"}