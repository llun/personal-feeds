{"title":"TiMi สตูดิโอสร้าง Call of Duty: Mobile และ RoV ทำรายได้กว่าหนึ่งหมื่นล้านดอลลาร์ ในปี 2020","link":"https://www.blognone.com/node/122039","date":1617599709000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.reuters.com/article/us-tencent-videogames-exclusive-idUSKBN2BP0FG\">Reuters</a> รายงานว่า TiMi Studios สตูดิโอสร้างเกม Call of Duty: Mobile และ Honor of Kings หรือ RoV ในไทย ที่ Tencent เป็นเจ้าของ ทำรายได้ไปกว่าหนึ่งหมื่นล้านดอลลาร์ ในปี 2020</p>\n<p>รายได้ของ TiMi Studios สูงกว่า Activision Blizzard ผู้สร้างเกม Call of Duty เวอร์ชั่นพีซีและคอนโซล ที่มีรายได้ประจำปี 2020 ที่ 8.09 พันล้านดอลลาร์ และ Reuters ระบุว่า TiMi กลายเป็น “สตูดิโอที่มีรายได้มากที่สุดในโลก” (world’s largest developer) ไปเรียบร้อยแล้ว</p>\n<p>Call of Duty: Mobile มียอดดาวน์โหลดในสัปดาห์แรกที่เปิดตัวในปี 2019 ถึง 100 ล้านครั้งทั่วโลก และ <a href=\"https://www.blognone.com/node/118806\">Sensor Tower ประเมิณรายได้เมื่อ 1 ตุลาคม 2020</a> (เปิดตัวครบ 1 ปี) ว่าทำรายได้ไปแล้วกว่า 480 ล้านดอลลาร์ ส่วน Honor of Kings หรือเกม RoV มี<a href=\"https://www.reuters.com/article/us-tencent-videogames-honorofkings/tencents-honor-of-kings-reports-100-million-daily-users-expands-into-new-genres-idUSKBN27H1HX\">ยอดผู้เล่นกว่า 100 ล้านคนต่อวัน</a> ในช่วงเดือนพฤศจิกายน ปี 2020 ที่ผ่านมา</p>\n<p>โปรเจกต์ต่อไปของ TiMi Studios ที่กำลังรับสมัครทีมงาน จะเป็นเกมระดับ AAA ที่จะมีชุมชนออนไลน์ “คล้ายคลึงกับใน Ready Player One” และบริษัทก็กำลังสร้างสตูดิโอในเมืองลอสแอนเจลิส รัฐแคลิฟอร์เนียอีกด้วย</p>\n<p>ส่วน Tencent บริษัทแม่ นอกจากจะเป็นเจ้าของ TiMi Studios แล้ว ยังเป็นเจ้าของ Riot Games ตั้งแต่ปี 2015 ถือหุ้น Epic Games กว่า 40% ตั้งแต่ปี 2012 และเป็นเจ้าของ Lightspeed &amp; Quantum ผู้สร้าง PUBG: Mobile ที่เพิ่งทำ<a href=\"https://www.theverge.com/2021/3/25/22350782/pubg-mobile-one-billion-downloads-tencent\">ยอดดาวน์โหลดทะลุ 1 พันล้านครั้ง</a> ไปเมื่อวันที่ 25 มีนาคมที่ผ่านมาอีกด้วย</p>\n<p>ที่มา - <a href=\"https://www.reuters.com/article/us-tencent-videogames-exclusive-idUSKBN2BP0FG\">Reuters</a> via <a href=\"https://www.theverge.com/2021/4/4/22367089/tencent-timi-studios-call-of-duty-mobile-10-billion-2020\">The Verge</a></p>\n<p><img src=\"https://www.blognone.com/sites/default/files/externals/fb89909f5b2df132de7dbd0ff44baadd.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/call-of-duty\">Call of Duty</a></div><div class=\"field-item odd\"><a href=\"/topics/rov\">RoV</a></div><div class=\"field-item even\"><a href=\"/topics/timi-studios\">TiMi Studios</a></div><div class=\"field-item odd\"><a href=\"/topics/tencent\">Tencent</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"594105ba7aafd8f7c778116d2984ff8fa1c5a15cf921993b96e1d764a28a6f7f","category":"Thai"}