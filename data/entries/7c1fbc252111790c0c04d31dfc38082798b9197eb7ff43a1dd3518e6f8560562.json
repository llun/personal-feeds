{"title":"กูเกิลปรับปรุง Google Meet ใน Chromebook ใช้งานหลายแอปได้ไม่กระทบคุณภาพวิดีโอคอล","link":"https://www.blognone.com/node/121078","date":1612772841000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลประกาศเพิ่มประสิทธิภาพ Google Meet ใน Chromebook และระบบ Chrome OS เพื่อให้ผู้ใช้งานโดยเฉพาะนักเรียนนักศึกษา สามารถใช้งานแอปอื่นๆ ควบคู่ไปกับการเรียนได้โดยไม่กระทบต่อคุณภาพของวิดีโอคอล ดังนี้</p>\n<p>สามารถใช้งาน grid view หรือโหมดแสดงหน้าคนเข้าประชุมสูงสุด 49 คนได้ โดยไม่ส่งผลต่อประสิทธิภาพของแอปอื่นๆ เช่นเวลาที่นักเรียนใช้ Google Doc จดโน้ต หรือใช้ Kahoot! ระหว่างเรียน, ปรับปรุงประสิทธิภาพกล้องดีขึ้น ลดการประมวลผลที่ไม่จำเป็นเพื่อให้คุณภาพเสียงและกล้องยังทำงานได้ดี,<br />\nปรับการใช้งาให้เข้ากับความเร็วของเครือข่ายที่ผู้ใช้งานใช้อยู่ ปิดฟีดวิดีโอบางรายการชั่วคราวเพื่อให้ไม่กระทบเวลาครูแชร์หน้าจอ</p>\n<p>นอกจากนี้กูเกิลยังร่วมกับทีมงานของ Zoom พัฒนาประสิทธิภาพการใช้งาน Zoom บน Chromebook ด้วย แต่ไม่ได้ระบุละเอียดว่าปรับเพิ่มด้านใดบ้าง</p>\n<p><img alt=\"No Description\" src=\"https://www.blognone.com/sites/default/files/externals/240aa8929768c29803c3215eac543b09.png\" ></p>\n<p>ที่มา - <a href=\"https://blog.google/outreach-initiatives/education/improving-meet-chromebooks\">กูเกิล</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-meet\">Google Meet</a></div><div class=\"field-item odd\"><a href=\"/topics/chromebook\">Chromebook</a></div><div class=\"field-item even\"><a href=\"/topics/zoom\">Zoom</a></div><div class=\"field-item odd\"><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c1fbc252111790c0c04d31dfc38082798b9197eb7ff43a1dd3518e6f8560562","category":"Thai"}