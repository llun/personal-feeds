{"title":"กูเกิลเปิดตัว Google Workspace Individual เปิดให้คนทั่วไปใช้งาน ไม่ต้องมีบัญชีองค์กร","link":"https://www.blognone.com/node/123197","date":1623733172000,"content":"<div><div><div><p>ซอฟต์แวร์อีเมลและแอพสายทำงานของกูเกิล เคยแยกขาดจากกันเป็น 2 ส่วนชัดเจนคือ Gmail/GDocs/Drive สำหรับผู้ใช้ทั่วไป และ G Suite สำหรับบัญชีองค์กร ถึงแม้พื้นฐานเป็นซอฟต์แวร์ตัวเดียวกัน แต่ฟีเจอร์ไม่เท่ากัน</p>\n<p>หลัง<a href=\"https://www.blognone.com/node/118860\">กูเกิลเปลี่ยน G Suite มาเป็น Google Workspace ในช่วงปลายปี 2020</a> ก็มีนโยบายใหม่ว่าจะควบรวมทั้ง 2 ระบบเข้าด้วยกัน วันนี้กูเกิลเปิดตัว Google Workspace Individual เปิดให้ผู้ใช้ทั่วไป (ขอแค่มีบัญชีกูเกิล) เข้ามาใช้งาน Google Workspace ได้แล้ว</p>\n<p>กูเกิลบอกว่านโยบายนี้ออกมาเพื่อตอบโจทย์เจ้าของธุรกิจขนาดเล็ก ผู้ประกอบการ ให้สามารถทำงานได้ดีขึ้น โดยไม่ต้องแยกบัญชีกัน สามารถใช้บัญชีเดียวทำได้ทั้งเรื่องงานและเรื่องส่วนตัว</p>\n<p>Google Workspace Individual จะเริ่มเปิดให้ผู้ใช้ใน 6 ประเทศแรกคือ สหรัฐอเมริกา แคนาดา เม็กซิโก บราซิล ออสเตรเลีย ญี่ปุ่น เริ่มใช้งานก่อน ส่วนผู้ใช้ประเทศอื่นๆ จะตามมาในลำดับถัดไป</p>\n<p>ที่มา - <a href=\"https://blog.google/products/workspace/google-workspace-everyone\">Google</a></p>\n<p><img src=\"https://www.blognone.com/sites/default/files/externals/953dcde0bb3d345e3c8cf6c6b62183f0.jpg\" /></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c4643ea1495d0b9113e3568187dab05258d620f64c4b7856dcf41abd0264229","category":"Thai"}