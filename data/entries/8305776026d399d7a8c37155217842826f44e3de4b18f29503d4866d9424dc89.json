{"title":"หลักฐานในซอร์สโค้ดเคอร์เนลชี้ Samsung อาจกำลังทำสมาร์ทวอทช์ Wear OS จริง","link":"https://www.blognone.com/node/121500","date":1614778974000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังก่อนหน้านี้มีข่าวลือว่า <a href=\"https://www.blognone.com/node/121305\">Samsung กำลังพัฒนาสมาร์ทวอทช์รัน Wear OS และอาจเลิกใช้ Tizen</a> ล่าสุดนักพัฒนาชื่อ <a href=\"https://forum.xda-developers.com/m/ivan_meler.4610599/\">Ivan_Meler</a> บนฟอรั่ม XDA Developer ค้นพบโค้ดในไดรเวอร์ WiFi บนซอร์สโค้ดเคอร์เนลของ Galaxy S20 ที่พูดถึงโค้ดเนมอุปกรณ์ชื่อ “Merlot WearOS” อยู่กับรหัสชิป BCM43013 ซึ่งเป็นชิป WiFi/Bluetooth ของ Broadcom</p>\n<p>นอกจากนี้อีกจุดที่พบคำว่า Merlot คือจุดที่เป็นโค้ด config อยู่คู่กับโค้ดเนมอุปกรณ์อื่นที่ใช้ชิป Broadcom เช่น A7LTE (Galaxy Tab A7 LTE) และ NOBLESSE (Galaxy Watch 3) ทำให้มีความเป็นไปได้ที่อุปกรณ์ใหม่นี้อาจเป็นสมาร์ทวอทช์รุ่นต่อไปของ Samsung ที่รัน Wear OS แทน Tizen ตามข่าว ซึ่งคงต้องติดตามกันต่อไปว่าจะเป็นการทิ้ง Tizen ไปเลย หรือเป็นเพียงการเพิ่มตัวเลือกให้กับผู้ใช้</p>\n<p>ที่มา - <a href=\"https://www.xda-developers.com/samsung-galaxy-watch-android-wear-os/#update1\">XDA Developers</a></p>\n<p><img src=\"https://www.blognone.com/sites/default/files/externals/7a2f857ebce5ed6ac4d422e608374cf1.jpg\" alt=\"\" /><em>ภาพ Galaxy Watch 3 ที่ยังใช้ Tizen อยู่</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/galaxy-watch\">Galaxy Watch</a></div><div class=\"field-item even\"><a href=\"/topics/wear-os\">Wear OS</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8305776026d399d7a8c37155217842826f44e3de4b18f29503d4866d9424dc89","category":"Thai"}