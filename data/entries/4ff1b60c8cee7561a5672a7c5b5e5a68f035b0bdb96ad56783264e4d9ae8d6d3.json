{"title":"Linux Foundation เปิดโครงการช่วยยืนยัน \"ความแท้\" ของซอฟต์แวร์ ไม่ถูกยัดไส้กลางทาง","link":"https://www.blognone.com/node/121628","date":1615388986000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กรณีการแฮ็ก SolarWinds ทำให้คนหันมาสนใจเรื่องความปลอดภัย supply chain ของซอฟต์แวร์กันมากขึ้น แต่ปัญหานี้ไม่ใช่เรื่องใหม่ของวงการ เมื่อไม่นานนี้เพิ่งมี<a href=\"https://www.blognone.com/node/121153\">นักวิจัยความปลอดภัยลองสร้างไลบรารีปลอม และมีบริษัทชื่อดังหลายแห่งดาวน์โหลดไปใช้งาน</a></p>\n<p>ล่าสุด Linux Foundation เปิดตัวโครงการ <a href=\"https://sigstore.dev/\">sigstore</a> ที่พยายามแก้ปัญหานี้ โดยกระตุ้นให้โลกโอเพนซอร์สใช้วิธี sign ไฟล์ที่เกี่ยวข้อง (เช่น ซอร์สโค้ด อิมเมจ และไบนารี) ทุกครั้งที่ออกรุ่นใหม่ และนำลายเซ็นเหล่านี้ไปเก็บไว้ใน log ที่แก้ไขไม่ได้ แต่สาธารณะสามารถเข้าถึง (transparency log) เพื่อตรวจสอบข้อมูลย้อนกลับได้ว่าเป็นไฟล์ของจริงจากนักพัฒนาโดยตรง ไม่ถูกแก้ไขหรือดัดแปลงโดยแฮ็กเกอร์ในภายหลัง</p>\n<p>โครงการนี้ได้รับการสนับสนุนจากบริษัทใหญ่อย่างกูเกิลและ Red Hat ซึ่งก่อนหน้านี้ <a href=\"https://www.blognone.com/node/121199\">กูเกิลเพิ่งบริจาคเงินยกระดับ supply chain ให้กับแพ็กเกจของ Python</a> เช่นกัน</p>\n<p>ตอนนี้ sigstore ยังอยู่ในช่วงเริ่มพัฒนาเครื่องมือเก็บ log ชื่อ Rekor ที่มีทั้งฝั่งไคลเอนต์และเซิร์ฟเวอร์ ทางโครงการบอกว่าเลือกใช้ระบบไคลเอนต์-เซิร์ฟเวอร์ธรรมดา แทนการใช้บล็อคเชน เพราะเอาจริงๆ แล้วบล็อคเชนก็มักมีส่วนที่รวมศูนย์อยู่ดี และอัลกอริทึมแบบ consensus ก็มีข้อเสียเรื่อง majority attack ดังนั้นก็ไม่ต้องกระจายศูนย์ไปตั้งแต่ต้นดีกว่า (ตัว Rekor เปิดให้ใครนำไปใช้ตั้งเซิร์ฟเวอร์เองก็ได้ แต่ระบบที่ใช้จริงจะรันโดย Linux Foundation เอง)</p>\n<p><img alt=\"No Description\" src=\"https://www.blognone.com/sites/default/files/externals/104096991a842933badb8514b1162443.png\" ></p>\n<p>ช่องโหว่ในกระบวนการพัฒนาซอฟต์แวร์ ที่อาจเกิด supply chain attack</p>\n<p>ที่มา - <a href=\"https://www.linuxfoundation.org/en/press-release/linux-foundation-announces-free-sigstore-signing-service-to-confirm-origin-and-authenticity-of-software/\">Linux Foundation</a>, <a href=\"https://sigstore.dev/what_is_sigstore/\">sigstore</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/linux-foundation\">Linux Foundation</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ff1b60c8cee7561a5672a7c5b5e5a68f035b0bdb96ad56783264e4d9ae8d6d3","category":"Thai"}