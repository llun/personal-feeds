{"title":"สถาบันวิจัยในเกาหลีสร้างแอปตรวจจับ Deepfake หวังลดสื่อโป๊ที่เหยื่อมักเป็นคนดัง","link":"https://www.blognone.com/node/121944","date":1617081801000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สถาบันวิทยาศาสตร์และเทคโนโลยีขั้นสูงแห่งเกาหลี หรือ KAIST (The Korea Advanced Institute of Science and Technology) เปิดตัวแอปพลิเคชั่นตรวจจับ Deepfake โดยซอฟต์แวร์ที่มีชื่อว่า KaiCatch จะใช้ AI ตรวจจับความผิดปกติ หรือความบิดเบือดบนใบหน้า ผู้ใช้งานสามารถอัพโหลดรูปภาพหรือวิดีโอเข้ามาในแอปเพื่อให้ระบบช่วยตรวจสอบ โดยมีการคิดค่าใช้งานที่ 2,000 วอน หรือประมาณรูปละ 55 บาท</p>\n<p>Lee Heung-kyu ศาสตราจารย์ในสถาบันผู้อยู่เบื้องหลัง KaiCatch ระบุว่าความคาดหวังว่า KaiCatch จะช่วยให้คนทั่วไปสามารถตรวจจับ Deepfake ได้มากขึ้น ซึ่ง Deepfake กลายเป็นประเด็นในเกาหลีใต้เนื่องจากมีการใช้ Deepfake เพื่อสร้างคลิปโป๊ และบ่อยครั้งที่เหยื่อเป็นผู้หญิงคนดัง</p>\n<p>จนถึงตอนนี้ KaiCatch สามารถใช้งานเฉพาะบนแอนดรอยด์ในเกาหลีเท่านั้น ซึ่งจะขยายไปยัง iOS ต่อไป และจะเพิ่มการรองรับภาษาจีน อังกฤษ ญี่ปุ่น</p>\n<p><img alt=\"No Description\" src=\"https://www.blognone.com/sites/default/files/externals/cc5aacb57f1de4a2505659523d974205.png\" ></p>\n<p>ที่มา - <a href=\"http://www.koreaherald.com/view.php?ud=20210330000699\">Korea Herald</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/south-korea\">South Korea</a></div><div class=\"field-item odd\"><a href=\"/topics/deepfake\">DeepFake</a></div><div class=\"field-item even\"><a href=\"/topics/application\">Application</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15057f53a3b875d8bee87ac6087c2d87558415754b77c8b864ff9e4f839f4feb","category":"Thai"}