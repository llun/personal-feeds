{"title":"Amazon ขยายเทคโนโลยีร้านค้าไม่มีแคชเชียร์ สู่ซูเปอร์มาร์เก็ต Amazon Fresh ที่ใหญ่ขึ้น","link":"https://www.blognone.com/node/123217","date":1623764336000,"content":"<div><div><div><p>Amazon ประกาศนำเทคโนโลยีร้านค้าแบบไม่มีแคชเชียร์ ที่ลูกค้าสามารถเดินเข้ามาหยิบสินค้าแล้วเดินออกไปได้เลย ซึ่ง Amazon ใช้ชื่อว่า <a href=\"https://www.blognone.com/node/115080\">Just Walk Out</a> จากเดิมมีในร้าน Amazon Go ขยายมาสู่ซูเปอร์มาร์เก็ต Amazon Fresh ที่มีขนาดพื้นที่ร้านใหญ่ขึ้นถึง 25,000 ตารางฟุต (ประมาณ 2,300 ตารางเมตร) มากกว่าซูเปอร์มาร์เก็ต <a href=\"https://www.blognone.com/node/114839\">Amazon Go Grocery</a> ที่เปิดเมื่อปีที่แล้วมากกว่าเท่าตัว</p>\n<p>Amazon Fresh สาขาแรกที่ใช้เทคโนโลยี Just Walk Out นี้ เป็นสาขาใหม่แห่งที่ 14 ในอเมริกา ตั้งอยู่ในเมืองเบลเลอวู รัฐวอชิงตัน กำหนดเปิดให้บริการ 17 มิถุนายนนี้</p>\n<p>Dilip Kumar รองประธานฝ่ายเทคโนโลยีร้านค้าของ Amazon บอกว่าร้านค้าแห่งใหม่ในเมืองเบลเลอวูนี้ จะเป็นการนำเสนอตัวอย่างว่าเทคโนโลยี Just Walk Out สามารถสเกลไปกับร้านค้าที่มีขนาดใหญ่ขึ้น รวมทั้งทำงานได้ในสภาพแวดล้อม การจัดวางสินค้าที่แตกต่างออกไป แต่ยังคงให้ประสบการณ์ที่ดีกับลูกค้าในการเลือกซื้อของได้</p>\n<p>ที่มา: <a href=\"https://www.aboutamazon.com/news/retail/amazon-fresh-grocery-store-meet-just-walk-out-shopping\">Amazon</a></p>\n<p><img src=\"https://assets.aboutamazon.com/dims4/default/916c6cb/2147483647/strip/true/crop/1920x1081+0+100/resize/1320x743!/format/webp/quality/90/?url=https%3A%2F%2Famazon-blogs-brightspot.s3.amazonaws.com%2F92%2Fc0%2Fcf6674f240d4b892a23638633656%2Fgrace-exit-0875-blog.jpg\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-go\">Amazon Go</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d4c131eb1f2f93d2ff2312987f69dcfba6a9ef7e838162458014af9984afeb15","category":"Thai"}