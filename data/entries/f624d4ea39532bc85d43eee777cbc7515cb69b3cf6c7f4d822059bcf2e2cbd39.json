{"title":"รัฐบาลโจ ไบเดน เตรียมลงนามแก้ปัญหาชิปขาดแคลน ด้านผู้ผลิตในสหรัฐฯ หนุนการผลิตในประเทศ","link":"https://www.blognone.com/node/121162","date":1613095245000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Jen Psaki เลขาธิการสำนักข่าวทำเนียบขาว เผยว่ารัฐบาล โจ ไบเดน วางแผนจะดำเนินการแก้ไข<a href=\"https://www.blognone.com/node/120660\">ปัญหาการขาดแคลนชิปทั่วโลก</a> ส่งผลกระทบต่อผู้ผลิตรถยนต์, ผู้ผลิตแล็ปท็อป และอุตสาหกรรม semiconductor ต่างๆ  ซึ่งเป็นปัญหาที่ยิ่งเพิ่มขึ้นเมื่อเกิดโรคระบาด และคนต้องทำงานและเรียนที่บ้าน</p>\n<p>Psaki บอกด้วยว่า ตอนนี้คณะรัฐบาล กำลังทำงานร่วมกับบุคคลในอุตสาหกรรมนั้นๆ และ โจ ไบเดน จะลงนามในคำสั่งผู้บริหารในอีกไม่กี่สัปดาห์ข้างหน้า ตรวจสอบห่วงโซ่อุปทานของสินค้าสำคัญ โดยต้องผ่านการตรวจสอบ 100 วัน นำโดยสภาเศรษฐกิจแห่งชาติและสภาความมั่นคงแห่งชาติ</p>\n<p><img alt=\"No Description\" src=\"https://www.blognone.com/sites/default/files/externals/0e517d4ba51b80f14689a243422f087f.png\" ></p>\n<p>เมื่อวันพฤหัสบดีที่ผ่านมาประธานเจ้าหน้าที่บริหารของ บริษัท ชิปรวมถึง Intel Corp. , Qualcomm Inc. และ Advanced Micro Devices Inc. เขียนจดหมายถึงไบเดน กระตุ้นให้เกิดการผลิตชิปในประเทศ เพื่อที่ประเทศชาติจะไม่สูญเสียความได้เปรียบทางนวัตกรรม เสนอให้รัฐบาลสร้างแรงจูงใจอย่างเงินทุน เครดิตภาษีเพื่อมาฟื้นฟูโครงสร้างพื้นฐานการผลิต เพราะส่วนแบ่งของสหรัฐในการผลิตชิปทั่วโลกลดลงเหลือ 12% จาก 37% ในปี 1990</p>\n<p>ในจดหมายนั้นมีผู้บริหารคนสำคัญร่วมลงนาม 21 คน เช่น Bob Swan จาก Intel, Steve Mollenkopf จาก Qualcomm และ Lisa Su จาก AMD โดยปัจจุบันการผลิตชิปในบริษัทสหรัฐ มักพึ่งพาเอาท์ซอร์สจากไต้หวันและเกาหลีใต้ ซึ่งล่าสุด <a href=\"https://www.blognone.com/node/120780\">ซัมซุงก็อาจตั้งโรงงานผลิตชิป 3nm ในสหรัฐเพื่อแข่ง TSMC</a> และบริษัทจีนเองก็รุกหนักเพื่อขยายอุตสาหกรรมชิปของตนเองเพื่อแก้ปัญหาการกีดกันการค้า จีน-สหรัฐ</p>\n<p>ที่มา - <a href=\"https://www.bloomberg.com/news/articles/2021-02-11/biden-team-pledges-aggressive-steps-to-address-chip-shortage?sref=P6Q0mxvj\">Bloomberg</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/joe-biden\">Joe Biden</a></div><div class=\"field-item odd\"><a href=\"/topics/semiconductor\">Semiconductor</a></div><div class=\"field-item even\"><a href=\"/topics/chip\">Chip</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f624d4ea39532bc85d43eee777cbc7515cb69b3cf6c7f4d822059bcf2e2cbd39","category":"Thai"}