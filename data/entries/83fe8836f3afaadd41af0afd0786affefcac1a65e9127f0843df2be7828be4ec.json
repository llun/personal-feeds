{"title":"ถึงยุค Google Silicon? ข่าวลือบอก Pixel 6 จะใช้ชิป Whitechapel ที่พัฒนาร่วมกับซัมซุง","link":"https://www.blognone.com/node/122024","date":1617416580000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อปี 2020 เคยมี<a href=\"https://www.blognone.com/node/115811\">ข่าวลือว่ากูเกิลร่วมพัฒนาชิปกับซัมซุง ใช้โค้ดเนมว่า Whitechapel</a> แล้วเงียบหายไป ล่าสุดมีข่าวลือออกมาอีกรอบว่าเราจะได้เห็น Whitechapel ถูกใช้กับสมาร์ทโฟน Pixel รุ่นถัดไป ซึ่งก็น่าจะชื่อ Pixel 6</p>\n<p>เว็บไซต์ 9to5google อ้างว่าเห็นเอกสารภายในของกูเกิล ระบุว่า Pixel รุ่นของปี 2021 สองตัว ใช้โค้ดเนม Raven และ Oriole พัฒนาอยู่บนแพลตฟอร์ม Whitechapel SoC และชิปตัวนี้มีรหัสรุ่นว่า GS101 ซึ่งคาดว่า GS ย่อมาจาก \"Google Silicon\"</p>\n<p>9to5google ยังมองว่าการที่โครงการ Whitechapel เป็นความร่วมมือกับซัมซุงด้วย จึงมีโอกาสสูงที่ชิปตัวนี้จะคล้ายกับ Exynos หรือมีชิ้นส่วนบางอย่างที่เหมือนกัน</p>\n<p>ที่ผ่านมา สมาร์ทโฟนตระกูล Pixel ใช้ชิปของ Qualcomm มาโดยตลอด ถ้าข่าวนี้เป็นจริงก็ถือเป็นครั้งแรกที่ Pixel เลิกใช้ Qualcomm แล้ว</p>\n<p>ที่มา - <a href=\"https://9to5google.com/2021/04/02/pixel-6-google-gs101-whitechapel/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/e3d2a9cb5d59303fd732f1be72ebec5e.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/samsung\">Samsung</a></div><div class=\"field-item even\"><a href=\"/topics/mobile\">Mobile</a></div><div class=\"field-item odd\"><a href=\"/topics/google-pixel\">Google Pixel</a></div><div class=\"field-item even\"><a href=\"/topics/soc\">SoC</a></div><div class=\"field-item odd\"><a href=\"/topics/rumor\">Rumor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83fe8836f3afaadd41af0afd0786affefcac1a65e9127f0843df2be7828be4ec","category":"Thai"}