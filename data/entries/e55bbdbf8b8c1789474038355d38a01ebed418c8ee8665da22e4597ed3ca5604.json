{"title":"Michael Dell อธิบาย แยก VMware กับ Dell ออกจากกัน เป็นผลดีกับทั้งสองฝ่าย","link":"https://www.blognone.com/node/123046","date":1623055618000,"content":"<div><div><div><p>Michael Dell ซีอีโอของ Dell Technologies ให้สัมภาษณ์ถึง<a href=\"https://www.blognone.com/node/122193\">แผนการแยกหุ้นของ Dell กับ VMware</a> ที่จะทำให้ VMware เป็นอิสระจาก Dell อีกครั้ง (EMC ซื้อ VMware ในปี 2003 แล้วนำหุ้นบางส่วนมาขาย IPO ก่อนที่ EMC จะถูก Dell ซื้อในปี 2016)</p>\n<p>เขาให้เหตุผลว่าการที่ VMware เป็นอิสระจาก Dell ทำให้ทั้งสองบริษัทมีอิสระในการเลือกโซลูชันมากขึ้น โดย Dell จะยังเลือกใช้โซลูชันของ VMware ต่อไปในหลายส่วน แต่ก็เปิดโอกาสให้ทำงานร่วมกับพาร์ทเนอร์รายอื่นได้ด้วย</p>\n<p>เขายังพูดถึงแนวทางของ Dell หลังจากนี้ว่าจะขยายไปยังตลาด edge computing, ตลาดโทรคมนาคมที่มี 5G และ<a href=\"https://www.blognone.com/node/119167\">แนวทางการให้บริการแบบ IT-as-a-Service ที่ใช้แบรนด์ Apex ทำตลาด</a></p>\n<p>ที่มา - <a href=\"https://www.crn.com/news/data-center/michael-dell-vmware-is-great-but-it-s-not-the-only-solution-?itc=refresh\">CRN</a></p>\n<p><img src=\"https://www.blognone.com/sites/default/files/externals/fb562b4ef947153cdce94c6c143ba789.jpg\" /></p>\n</div></div></div><div><div>Topics: </div><div><div><a href=\"/topics/dell-technologies\">Dell Technologies</a></div><div><a href=\"/topics/vmware\">VMware</a></div><div><a href=\"/topics/michael-dell\">Michael Dell</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e55bbdbf8b8c1789474038355d38a01ebed418c8ee8665da22e4597ed3ca5604","category":"Thai"}