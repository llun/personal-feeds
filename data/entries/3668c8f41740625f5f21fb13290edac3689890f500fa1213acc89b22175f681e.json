{"title":"บริษัทแม่ของ WordPress.com เข้าซื้อ Day One แอปจดบันทึกส่วนตัวบน iPhone และ Mac","link":"https://www.blognone.com/node/123210","date":1623755627000,"content":"<div><div><div><p>Automattic บริษัทแม่ของ WordPress.com เข้าซื้อ Day One แอปจดบันทึกสำหรับ iPhone และ Mac เป็นแอปจดบันทึกส่วนตัวใช้งานฟรี มีเทมเพลตและ UI สวยงาม สามารถแนบรูปภาพและแผนที่ได้ ปัจจุบันมีผู้ดาวน์โหลดไปใช้แล้ว 15 ล้านครั้ง</p>\n<p>การเข้าซื้อจะช่วยให้เนื้อหาที่เขียนลงใน Day One สามารถอิมพอร์ตมาที่ WordPress หากผู้เขียนอยากแชร์เรื่องนี้ให้คนอื่นได้อ่านบ้าง นอกจากนี้ ทาง Automattic จะเข้าไปร่วมพัฒนาประสบการณ์และฟีเจอร์ใหม่ๆ เช่น การเข้ารหัสและซิงค์เนื้อหาบนคลาวด์, การจัดรูปแบบ Rich text และ markdown, เทมเพลตต่างๆ, นำเข้ารูปจาก Instagram, บันทึกเสียง และเขียนตามคำบอก, ประวัติพิกัดที่ไปมา, รูปแบบการจัดพิมพ์เป็นหนังสือ</p>\n<p><img src=\"https://www.blognone.com/sites/default/files/externals/69cf4387c6ab2015dbde98f3600cbacd.jpg\" /></p>\n<p>ที่มา - <a href=\"https://techcrunch.com/2021/06/14/wordpress-com-owner-automattic-acquires-journaling-app-day-one/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a>, <a href=\"https://wordpress.com/blog/2021/06/14/day-one-the-journaling-app-joins-automattic/\">WordPress</a></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/automattic\">Automattic</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3668c8f41740625f5f21fb13290edac3689890f500fa1213acc89b22175f681e","category":"Thai"}