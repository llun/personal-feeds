{"title":"Google Play ลดค่าส่วนแบ่งเหลือ 15% สำหรับแอพกลุ่ม Media วิดีโอ เพลง อีบุ๊ก","link":"https://www.blognone.com/node/123373","date":1624520427000,"content":"<div><div><div><p>กูเกิลเคยมี<a href=\"https://www.blognone.com/node/121725\">แคมเปญลดค่าส่วนแบ่ง Play Store จาก 30% เหลือ 15% สำหรับรายได้ 1 ล้านดอลลาร์แรก</a> ล่าสุดกูเกิลออกแคมเปญคล้ายๆ กันชื่อ Play Media Experience Program ที่ลดเหลือ 15% เหมือนกัน ไม่มีข้อจำกัดเรื่องรายได้ แต่จำกัดรูปแบบของแอพแทน</p>\n<p>แอพที่มีสิทธิเข้าร่วม Play Media Experience Program จะต้องเป็นแอพกลุ่มสื่อ (media) ที่แยกย่อยได้ 3 แขนงคือ  วิดีโอ (ภาพยนตร์ ทีวี กีฬาสด) เสียง (เพลงสตรีมมิ่ง) และหนังสือ (เช่น อีบุ๊ก คอมมิก หนังสือเสียง) โดยหารายได้จากคอนเทนต์แบบพรีเมียม</p>\n<p>เป้าหมายของกูเกิลคือผลักดันแอพทั้ง 3 ประเภทบนแพลตฟอร์มใหม่ๆ เช่น Wear OS, Android Auto, Android TV, Google TV, Google Cast จึงออกมากระตุ้นให้นักพัฒนาเหล่านี้ปรับแอพของตัวเองให้พร้อม แลกกับการให้ส่วนลดเหลือ 15% ซึ่งต้อง<a href=\"https://play.google.com/console/about/mediaprogram/\">สมัครเข้าร่วมโครงการ</a></p>\n<p>ที่มา - <a href=\"https://android-developers.googleblog.com/2021/06/continuing-to-boost-developer-success.html\">Android Developers Blog</a></p>\n<p><img src=\"https://www.blognone.com/sites/default/files/externals/c49ca0c4592077e7c8e16f4f46a8320c.png\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb49f6713e476649ce1e3fa55d70d0360c949ec79330e459e9396c24fcd3af20","category":"Thai"}