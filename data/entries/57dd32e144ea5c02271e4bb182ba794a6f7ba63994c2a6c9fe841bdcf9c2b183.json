{"title":"Humpty Dumpty","link":"https://markpeak.net/humpty-dumpty/","date":1614934569000,"content":"<p>ในฐานะเด็กไทยที่ไม่ได้เติบโตมากับ English nursery rhyme และไม่เคยอ่าน Alice&#8217;s Adventures in Wonderland มาก่อน ผมได้ยินชื่อ Humpty Dumpty ครั้งแรกจากการ์ตูนเรื่อง ARMS ของ Ryoji Minagawa ตอนวัยรุ่น</p>\n<p>สมัยนั้นอินเทอร์เน็ตยังไม่พัฒนามากนัก ก็ไม่ค่อยเข้าใจหรอกว่า <a href=\"https://en.wikipedia.org/wiki/Humpty_Dumpty\">Humpty Dumpty</a> มันคือตัวอะไรกันแน่ เขาบอกว่าไข่ ก็เป็นไข่แหละ แต่ไข่อะไรยังไง หน้าตาแบบไหน จินตนาการไม่ออกจริงๆ</p>\n<p>พอโตขึ้นมาจนถึงยุคปัจจุบัน เกิดความสงสัยขึ้นมาเลยมาหาข้อมูลเพิ่มดู พบว่า Humpty Dumpty เป็นตัวละครที่อยู่ใน nursery rhyme ของอังกฤษมาก่อน ที่มีหลักฐานบ่งชี้ชัดคือปี 1797</p>\n<blockquote><p>Humpty Dumpty sat on a wall,<br />\nHumpty Dumpty had a great fall.<br />\nFour-score Men and Four-score more,<br />\nCould not make Humpty Dumpty where he was before.</p></blockquote>\n<p>แต่เวอร์ชันที่โด่งดังที่สุด คือ เวอร์ชันที่ร้องกันแปลงไปมาหลังจากนั้น</p>\n<blockquote><p>Humpty Dumpty sat on a wall,<br />\nHumpty Dumpty had a great fall.<br />\nAll the king&#8217;s horses and all the king&#8217;s men<br />\nCouldn&#8217;t put Humpty together again.</p></blockquote>\n<p>จะเห็นว่าเพลงสั้นๆ แทบไม่มีรายละเอียดอะไรเลย บอกว่านั่งบนกำแพงแล้วตกลงมาเท่านั้นเอง ส่วนตัวคาแรกเตอร์ Humpty Dumpty เป็นตัวอะไรนั้น ขึ้นกับการตีความของแต่ละคน ซึ่งในยุคแรกๆ ก็มองกันว่าเป็นเด็ก</p>\n<p>ส่วน Lewis Carroll ผู้แต่งเรื่อง Alice นำตัวละคร Humpty Dumpty ไปใช้ต่ออีกทีในเรื่อง Through the Looking-Glass ภาคสองของ Alice ในปี 1871 โดยบรรยายว่า &#8220;หน้าตาเหมือนไข่&#8221; นับตั้งแต่นั้นมา Humpty Dumpy เลยถูกมองว่าเป็น &#8220;มนุษย์ไข่&#8221;</p>\n<p>เพลง Humpty Dumpty ยังได้รับความนิยมสูง ถึงแม้เป็นเพลงสั้นๆ แต่บางท่อนในเพลงจึงถูกนำไปใช้เป็นชื่อหนังหรือชื่อเพลง โดยเฉพาะคำว่า All the king&#8217;s horses และ all the king&#8217;s men</p>The post <a href=\"https://markpeak.net/humpty-dumpty/\">Humpty Dumpty</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"57dd32e144ea5c02271e4bb182ba794a6f7ba63994c2a6c9fe841bdcf9c2b183","category":"Thai"}