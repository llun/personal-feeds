{"title":"Red Hat ประกาศแนวทาง Red Hat Edge พาซอฟต์แวร์องค์กรไปถึงปลายทาง","link":"https://www.blognone.com/node/122385","date":1619553133000,"content":"<div><div><div><p>Red Hat ประกาศแนวทาง Red Hat Edge แนวทางการขยายฟีเจอร์ซอฟต์แวร์ของ Red Hat ให้รองรับการทำงานบนอุปกรณ์ในกลุ่ม Edge มากขึ้น</p>\n<p>แนวทาง Red Hat Edge ทำให้ทาง Red Hat ขยายผลักดันฟีเจอร์ที่ต้องทำงานบนอุปกรณ์ที่มีทรัพยากรไม่มากนัก เช่น Red Hat Universal Base Image (UBI) ก็ออกเวอร์ชั่น micro ขนาดเล็กมาก, OpenShift รองรับ remote worker ทำให้โหลดงานไปรันที่ปลายทางโดยตัวจัดการเป็นคลัสเตอร์ Kubernetes อยู่ในศูนย์ใหญ่, Red Hat 8.4 เพิ่มฟีเจอร์ Image Builder สำหรับติดตั้งบนเซิร์ฟเวอร์แบบ bare metal ได้สะดวก</p>\n<p>การนำซอฟต์แวร์ระดับองค์กรไปรันบนเครื่องปลายทางนั้นมีมาระยะหนึ่งแล้ว หลายปีก่อนร้าน <a href=\"https://www.blognone.com/node/107111\">Chick-fil-A ก็เคยแชร์ประสบการณ์ว่าใช้ Kubernetes สำหรับรันซอฟต์แวร์ตามสาขา</a> สำหรับการประกาศแนวทาง Red Hat Edge ทาง Red Hat เน้นจับ 3 กลุุ่ม ได้แก่ องค์กรที่อาจจะมีสาขาและต้องการระบบไอทีตามสาขา, โรงงานที่มีอุปกรณ์ IoT จำนวนมาก และต้องการให้มีระบบไอทีประมวลผลข้อมูลในสายการผลิต, ผู้ให้บริการเครือข่ายสื่อสารที่ต้องเพิ่มบริการใหม่ๆ บนเซิร์ฟเวอร์ที่อยู่ใกล้ผู้ใช้ขึ้นเรื่อยๆ</p>\n<p>ที่มา - <a href=\"https://www.redhat.com/en/about/press-releases/red-hat-powers-next-wave-edge-computing-latest-version-worlds-leading-enterprise-linux-platform\">Red Hat</a></p>\n<p><img src=\"https://www.blognone.com/sites/default/files/externals/9e7e79243956bf6c5c82579ee148671f.png\" /></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c66752039b2ed29422400d5d17d69d1073806df0e1a3fea2d0ae745a1360318","category":"Thai"}