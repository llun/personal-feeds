{"title":"เผย Microsoft เป็นผู้เสนอซื้อกิจการ Discord ที่มูลค่าหมื่นล้านดอลลาร์ แต่ดีลยังไม่มีข้อสรุป","link":"https://www.blognone.com/node/121835","date":1616478313000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จาก<a href=\"https://www.blognone.com/node/111909\">รายงานข่าว</a>เมื่อเช้าว่า Discord แอปแชตยอดนิยมในกลุ่มเกมเมอร์ กำลังพิจารณาขายกิจการที่มูลค่ากว่า 10,000 ล้านดอลลาร์ ล่าสุด Bloomberg อ้างแหล่งข่าวที่เกี่ยวข้องบอกว่าบริษัทที่เสนอซื้อกิจการก็คือไมโครซอฟท์</p>\n<p>Matthew Kanterman นักวิเคราะห์ของ Bloomberg Intelligence มองว่าดีลนี้มีโอกาสเป็นไปได้สูง เนื่องจากไมโครซอฟท์สามารถนำ Discord มาต่อยอดธุรกิจเกมของบริษัท โดยเฉพาะตัวบริการเสียเงิน Discord Nitro ที่สามารถนำมารวมกับบริการ Game Pass ของ Xbox ได้</p>\n<p>อย่างไรก็ตาม Bloomberg ก็อ้างแหล่งข่าวใกล้ชิดอีกราย บอกว่า Discord อาจเลือกไม่ขายกิจการ และนำบริษัทเข้าตลาดหุ้นเองมากกว่า ทั้งนี้ตัวแทนของ Discord และไมโครซอฟท์ปฏิเสธที่จะให้ความเห็นในข่าวดังกล่าวหลัง Bloomberg ติดต่อไป</p>\n<p>ที่มา: <a href=\"https://www.bloomberg.com/news/articles/2021-03-23/microsoft-said-to-be-in-talks-to-buy-discord-for-more-than-10b\">Bloomberg</a></p>\n<p><img alt=\"alt=&quot;Discord&quot;\" src=\"https://www.blognone.com/sites/default/files/externals/6bc0763c8b369662a3d411de564e1b4e.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/discord\">Discord</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/acquisition\">Acquisition</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a242f0501293d4641101ddbfffff6abc61c9e2d47d3484590f0a6862ac683d62","category":"Thai"}