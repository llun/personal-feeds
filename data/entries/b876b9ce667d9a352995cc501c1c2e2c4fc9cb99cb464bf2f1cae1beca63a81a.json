{"title":"GMM Music เผยคนไทยฟังเพลงแกรมมี่ผ่าน YouTube มากที่สุด 66% ฟัง Spotify แค่ 4%","link":"https://www.blognone.com/node/121735","date":1615973594000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>GMM Music เผยตัวเลขพฤติกรรมสตรีมเพลงในไทยจากแพลตฟอร์มต่างๆ เฉพาะเดือนมกราคมที่ผ่านมามียอดสตรีม 1,490 ล้านสตรีม โดยช่องทางหลักยังเป็น YouTube คิดเป็นสัดส่วน 66% รองลงมา คือ Facebook 27%, Spotify 4% และช่องทางอื่นๆ 3% เช่น Joox, Apple Music, LINE TV, AIS Play และ True ID เป็นต้น</p>\n<p>โดยยอดสตรีมเพลงในเดือนมกราคมเพิ่มขึ้น 40% เมื่อเทียบกับเดือนมกราคมปีก่อนหน้า และพบพฤติกรรมการฟังเพลงผ่าน Facebook เพิ่มขึ้น 248%</p>\n<p>นายภาวิต จิตรกร ประธานเจ้าหน้าที่บริหารสายธุรกิจ จีเอ็มเอ็ม มิวสิค บริษัท จีเอ็มเอ็ม แกรมมี่ จำกัด (มหาชน) ระบุว่า “เริ่มพัฒนาช่องทางการฟังเพลงบนแพลตฟอร์มของเฟซบุ๊คในช่วงปลายปี 2562 ถือเป็นช่องทางที่มีอัตราการเติบโตอย่างต่อเนื่อง โดยเฉพาะช่วงสถานการณ์โควิด จากพฤติกรรมของผู้บริโภคที่ต้องอยู่บ้านมากขึ้น การ Work from Home ทำให้มีการฟังเพลงมากขึ้น เพลงกลายเป็นส่วนสำคัญในไลฟ์สไตล์ของผู้คน และสื่อสังคมออนไลน์อย่างเฟซบุ๊คกลายเป็นช่องทางหลักในการเข้าถึงกลุ่มผู้ฟังที่หลากหลาย ครอบคลุมทั้งเพลงป็อบ ร็อค โดยเฉพาะเพลงลูกทุ่งมียอดวิวสูงมาก”</p>\n<p><img alt=\"No Description\" src=\"https://www.blognone.com/sites/default/files/externals/9718906dc637070dd229d39cccd4824c.jpg\" ></p>\n<p>ที่มา - ข่าวประชาสัมพันธ์</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/gmm-grammy\">GMM Grammy</a></div><div class=\"field-item odd\"><a href=\"/topics/youtube\">YouTube</a></div><div class=\"field-item even\"><a href=\"/topics/spotify\">Spotify</a></div><div class=\"field-item odd\"><a href=\"/topics/joox\">JOOX</a></div><div class=\"field-item even\"><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b876b9ce667d9a352995cc501c1c2e2c4fc9cb99cb464bf2f1cae1beca63a81a","category":"Thai"}