{"title":"Team Fortress 2 มีผู้เล่นถึง 150,000 คนเป็นครั้งแรก ตั้งแต่เกมเปิดให้เล่นในปี 2007","link":"https://www.blognone.com/node/123453","date":1624852118000,"content":"<div><div><div><p>Team Fortress 2 เกมยิงแบบทีมของ Valve ที่ตัวละครแต่ละตัวมีความสามารถแตกต่างกันไป เรียกได้ว่าเป็นเกมแรกๆ ของเกมยิงแนวนี้ ทำสถิติผู้เล่นใหม่อีกครั้งหลังเกมเปิดตัวในปี 2007 หรือหลังจากเปิดตัวกว่า 14 ปี โดยมีผู้เล่นพร้อมกันสูงสุดถึง 150,000 คน เป็นครั้งแรกในประวัติศาสตร์ อ้างอิงสถิติจาก <a href=\"https://steamdb.info/app/440/graphs/\">SteamDB</a> ช่วงตี 2:36 นาที ของวันที่ 26 มิถุนายน ตามเวลาประเทศไทย</p>\n<p>ปัญหาของ Team Fortress 2 คือเกมนี้เต็มไปด้วยบอต ตั้งแต่เปิดให้เล่นฟรีในปี 2011 แต่อัพเดตใหม่ของ Valve ในวันที่ 24 มิถุนายนที่ผ่านมา เป็นอัพเดตที่ <a href=\"https://www.eurogamer.net/articles/2020-06-25-team-fortress-2s-bot-wars-continue-as-valve-cracks-down-again\">Valve พยายามกำจัดบอตอีกครั้ง</a> โดยผู้เล่นบน <a href=\"https://www.reddit.com/r/tf2/comments/o7uev2/the_numbers_are_on_an_all_time_high/\">Reddit</a> คาดเดาว่าบอตน่าจะเหลืออยู่ในหลักหลายพันตัว แต่เมื่อนับผู้เล่นจริงก็ยังเป็นตัวเลขที่สูงมากอยู่ดี</p>\n<p>อัพเดตวันที่ 24 มิถุนายนนี้ อาจเป็นสาเหตุหลักที่ผู้เล่นเดิมกลับมาเล่นอีกครั้งพร้อมๆ กัน เพราะเป็นอีกครั้งที่ Valve พยายามกำจัดบอตออกไปจากเกมให้ได้อย่างเด็ดขาด รวมถึงมีอัพเดตของแต่งกายเพิ่มมาเล็กน้อย ผู้เล่นอาจจะอยากเห็นสภาพเกมว่าปราศจากบอตจริงหรือไม่</p>\n<p>ที่มา - <a href=\"https://kotaku.com/for-the-first-time-ever-team-fortress-2-just-hit-over-1847180231\">Kotaku</a></p>\n<p><img src=\"https://www.blognone.com/sites/default/files/externals/ccfa260f4a5258f8a11ba65927d323bc.jpg\" /></p>\n</div></div></div><div><div>Topics: </div><div><div><a href=\"/topics/team-fortress-2\">Team Fortress 2</a></div><div><a href=\"/topics/valve\">Valve</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24583348a553ddbd1e1d180719d277a5d3724e397e4406935af642228080448e","category":"Thai"}