{"title":"HPE ซื้อกิจการ Determined AI สตาร์ทอัพสาย Machine Learning","link":"https://www.blognone.com/node/123318","date":1624317951000,"content":"<div><div><div><p>HPE (Hewlett Packard Enterprise) ประกาศซื้อกิจการ Determined AI สตาร์ทอัพผู้พัฒนาแพลตฟอร์ม Machine Learning ที่มีจุดเด่นคือการเทรนโมเดล AI ได้รวดเร็วมากรองรับทุกสเกล มูลค่าของดีลดังกล่าวไม่มีการเปิดเผย</p>\n<p>HPE บอกว่าจะนำโซลูชันของ Determined AI มารวมเข้ากับผลิตภัณฑ์ด้าน AI และ High Performance Computing (HPC) ในปัจจุบัน</p>\n<p>Determined AI ก่อตั้งเมื่อปี 2017 และเปิดตัวแพลตฟอร์มแบบโอเพนซอร์สในปี 2020 มีลูกค้าระดับองค์กรในหลากหลายอุตสาหกรรม ดีลซื้อกิจการนี้เป็นดีลล่าสุดที่มีการรายงานอย่างเป็นทางการของ HPE นับตั้งแต่ปี 2019 ที่<a href=\"https://www.blognone.com/node/111215\">ซื้อ MapR</a></p>\n<p>ที่มา: <a href=\"https://www.crn.com/news/data-center/hpe-buys-ai-startup-determined-ai-to-boost-hpc-ml\">CRN</a> และ <a href=\"https://www.hpe.com/us/en/newsroom/press-release/2021/06/hewlett-packard-enterprise-acquires-determined-ai-to-accelerate-artificial-intelligence-innovation-with-fast-and-simple-machine-learning-modeling.html\">HPE</a></p>\n<p><img src=\"https://www.blognone.com/sites/default/files/externals/2f73cc3849e67e1a4bb00279a636a34a.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div><div><a href=\"/topics/machine-learning\">Machine Learning</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1af928d437322104a72a7fe9073b1d938690826d5d375d8e960836bb5e0373c8","category":"Thai"}