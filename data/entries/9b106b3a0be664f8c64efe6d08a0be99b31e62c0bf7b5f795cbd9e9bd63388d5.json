{"title":"Krafton บริษัทแม่ของ PUBG เตรียมขายหุ้น IPO มุลค่าสูงสุดของเกาหลีใต้","link":"https://www.blognone.com/node/123229","date":1623814016000,"content":"<div><div><div><p>Krafton บริษัทเกมเกาหลี และบริษัทแม่ของ PUBG ยื่นเอกสารเตรียมขายหุ้น IPO ในตลาดหลักทรัพย์เกาหลีใต้ คาดว่าจะระดมทุน 5.6 ล้านล้านวอน (ราว 5 พันล้านดอลลาร์) ซึ่งจะกลายเป็นสถิติใหม่ของ IPO ในเกาหลีใต้ ทำลายสถิติเดิมของบริษัทประกันชีวิต Samsung Life ในปี 2010 ที่ 4.9 ล้านล้านวอน</p>\n<p>ชื่อเดิมของ Krafton คือ Bluehole ก่อตั้งในปี 2007 ก่อนมาประสบความสำเร็จระดับโลกกับ PlayerUnknown's Battlegrounds (PUBG) ในปี 2017 ทำให้ Bluehole จัดโครงสร้างองค์กรใหม่ในปี 2019 ตั้งบริษัทแม่ Krafton มาดูแลสตูดิโอภายในทั้งหมด 5 สตูดิโอ ได้แก่ Bluehole, PUBG, RisingWings, Striking Distance, Dreamotion</p>\n<p>ผลงานเกมอื่นๆ ของ Krafton ได้แก่ Tera, Elyon, Mistover และเกมมือถือ Golf King, Bowling King</p>\n<p>ที่มา - <a href=\"https://www.reuters.com/technology/game-maker-krafton-aims-up-5-bln-skoreas-biggest-ipo-2021-06-16/\">Reuters</a></p>\n<p><img src=\"https://www.blognone.com/sites/default/files/externals/a099b32152cdf9f462c72d0878c29fb7.jpg\" /></p>\n</div></div></div><div><div>Topics: </div><div><div><a href=\"/topics/krafton\">Krafton</a></div><div><a href=\"/topics/games\">Games</a></div><div><a href=\"/topics/south-korea\">South Korea</a></div><div><a href=\"/topics/ipo\">IPO</a></div><div><a href=\"/topics/pubg\">PUBG</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b106b3a0be664f8c64efe6d08a0be99b31e62c0bf7b5f795cbd9e9bd63388d5","category":"Thai"}