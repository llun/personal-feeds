{"title":"กูเกิลโอเพนซอร์ส Lyra ปัญญาประดิษฐ์บีบอัดเสียงพูด ใช้แบนวิดท์เพียง 3kbps","link":"https://www.blognone.com/node/122071","date":1617780613000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อเดือนที่แล้ว<a href=\"https://www.blognone.com/node/121456\">กูเกิลประกาศปัญญาประดิษฐ์ Lyra</a> สำหรับการเข้ารหัสและถอดรหัสเสียง ทำให้สามารถส่งข้อมูลเสียงพูดได้โดยใช้แบนวิดท์ต่ำเพียง 3kbps เท่านั้น วันนี้กูเกิลก็ประกาศโอเพนซอร์สโครงการ Lyra ให้ใช้งานได้ฟรี</p>\n<p>โครงการ Lyra โอเพนซอร์สนี้เป็นไลบรารีภาษา C++ สามารถคอมไพล์ได้บนลินุกซ์และแอนดรอยด์ ตัวโครงการมาพร้อมกับตัวอย่างแอปแอนดรอยด์ที่ใช้อัดเสียงและเล่นเสียงกลับมาเพื่อทดสอบคุณภาพเสียงหลังเข้ารหัสด้วย Lyra</p>\n<p>โครงการใช้สัญญาอนุญาตแบบ Apache 2.0 แต่มีไบนารีในไฟล์ libsparse_inference.so ที่ไม่สามารถเปิดซอร์สออกมาได้เนื่องจากติดเงื่อนไขคอมไพล์เลอร์เฉพาะทาง</p>\n<p>ที่มา - <a href=\"https://opensource.googleblog.com/2021/04/lyra-enabling-voice-calls-for-next-billion-users.html\">Google Open Source Blog</a></p>\n<p><img src=\"https://www.blognone.com/sites/default/files/externals/2d6e8d884b071996185d3efa377d9f9e.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22ac4f95730fade601fd83579d92184af2b86dc0d850a7d5cc815fe8789519cf","category":"Thai"}