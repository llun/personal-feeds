{"title":"กลุ่มพนักงานมุสลิมแอปเปิลยื่นจนหมายถึง ทิม คุก ชี้บริษัทนิ่งเฉยต่อความรุนแรงในฉนวนกาซา","link":"https://www.blognone.com/node/122784","date":1621563593000,"content":"<div><div><div><p>ก่อนหน้านี้ <a href=\"https://www.blognone.com/node/122750\">พนักงานกูเกิลยื่นจดหมายถึงซีอีโอเรียกร้องให้ออกมาประณามความรุนแรงในปาเลสไตน์</a> ล่าสุดพนักงานแอปเปิลก็ยื่นจดหมายถึง ทิม คุกในลักษณะเดียวกันด้วย มีพนักงานร่วมลงชื่อหลักพันราย</p>\n<p>กลุ่มผู้เขียนจดหมายส่วนหนึ่งเป็นกลุ่ม Apple Muslim Association เรียกร้องขอให้บริษัทตระหนักเป็นพิเศษว่าปัจจุบันชาวปาเลสไตน์หลายล้านคนต้องทนทุกข์ทรมาน และบริษัทก็ล้มเหลวในการออกแถลงการณ์ประณามความรุนแรงที่มีต่อชาวปาเลสไตน์ พวกเรารู้สึกท้อแท้และผิดหวังเพราะหลายคนที่อยู่ในตำแหน่งเลือกที่จะนิ่งเฉยกับเหตุการณ์นี้</p>\n<p>การเคลื่อนไหวดังกล่าวเกิดขึ้นจากการทิ้งระเบิดร้ายแรงของอิสราเอลในฉนวนกาซาซึ่งคร่าชีวิตผู้คนไปแล้วประมาณ 227 คนรวมถึงเด็กอย่างน้อย 63 คน จนเมื่อวันพฤหัสบดีที่ผ่านมารัฐบาลอิสราเอลได้อนุมัติการหยุดยิง</p>\n<p>แหล่งข่าวกล่าวกับ The Verge ว่า ในองค์กรมีการพูดคุยประเด็นการเมือง และในบางครั้งก็ถูกครอบงำการสนทนาด้วยกลุ่มโปรไซออนนิสต์ หรือแนวคิดสนับสนุนยิวแบบอนุรักษ์นิยม</p>\n<p><img src=\"https://www.blognone.com/sites/default/files/externals/bc16462e1b70855b74b4dbfce60de4d4.jpg\" /></p>\n<p>ที่มา - <a href=\"https://www.theverge.com/2021/5/20/22446059/apple-employees-palestinians-support-internal-letter-tim-cook\">The Verge</a></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/palestine\">Palestine</a></div><div><a href=\"/topics/israel\">Israel</a></div><div><a href=\"/topics/crime\">Crime</a></div><div><a href=\"/topics/tim-cook\">Tim Cook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad11094457016a3da76ead88960b2fe14c7951d4efb15c15639907fd0e25f22f","category":"Thai"}