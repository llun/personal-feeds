{"title":"UiPath บริษัทซอฟต์แวร์ทำงานอัตโนมัติ (RPA) ยื่นเอกสารเตรียมขายหุ้น IPO","link":"https://www.blognone.com/node/121905","date":1616903831000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>UiPath บริษัทซอฟต์แวร์ด้าน robotic process automation (RPA) ที่มีต้นกำเนิดจากโรมาเนีย ยื่นเอกสาร S-1 ต่อ ก.ล.ต. สหรัฐ เพื่อเตรียมขายหุ้น IPO ในตลาดหลักทรัพย์แล้ว</p>\n<p>ซอฟต์แวร์ที่เรียกว่า robotic process automation (RPA) เป็นซอฟต์แวร์ที่ใช้เปลี่ยนการทำงานซ้ำๆ (เช่น การเคลมประกัน อ่านข้อมูลจากฟอร์มเอกสาร) ให้เป็นอัตโนมัติ ลดการใช้มนุษย์ลง ซึ่งถือเป็นตลาดที่กำลังมาแรงในโลกยุค digital transformation ที่องค์กรทั่วโลกเริ่มนำระบบอัตโนมัติมาใช้งาน ลดการใช้คน ลดความผิดพลาดจากมนุษย์ลง</p>\n<p>UiPath ก่อตั้งในปี 2005 ที่เมืองบูคาเรสต์ ประเทศโรมาเนีย และค่อยๆ ขยายตัวขึ้นมาอย่างช้าๆ จนมาเริ่มรับเงินลงทุนซีรีส์ A ในปี 2017 จนมาถึงซีรีส์ E ช่วงต้นปี 2021 มีมูลค่าบริษัทสูงถึง 35 พันล้านดอลลาร์ และเตรียมขายหุ้น IPO แล้ว</p>\n<p>นอกจากซอฟต์แวร์ RPA ที่เป็นจุดกำเนิดของบริษัทแล้ว ช่วงหลัง UiPath ยังหันมาขยายงานด้าน automation อื่นๆ เช่น การเขียนโปรแกรมแบบ low-code เพื่อทำงานง่ายๆ ภายในองค์กร และการซื้อบริษัท Cloud Elements เพื่อเปิด API ด้าน automation ให้บริษัทอื่นใช้งานด้วย</p>\n<p><img alt=\"No Description\" src=\"https://www.blognone.com/sites/default/files/externals/e84e57354e929b0c8ac2a8a31c6e7e74.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/632025dba7599019b8f4f3049fe13b2f.jpg\" ></p>\n<p>ช่วงหลังๆ มีบริษัทเข้ามาในตลาด RPA กันมากขึ้น เช่น <a href=\"https://www.blognone.com/node/121722\">Automation Anywhere ที่เป็นพันธมิตรกับ Google Cloud</a> หรือยักษ์ใหญ่อย่าง<a href=\"https://www.blognone.com/node/121478\">ไมโครซอท์เองก็มีผลิตภัณฑ์กลุ่ม Power Automate</a> ออกมาจับลูกค้ากลุ่มนี้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/5e95f4544f85e3a10c5866d8f3a6d5ad.png\" ></p>\n<p>ที่มา - <a href=\"https://www.uipath.com/newsroom/confidential-submission-proposed-public-offering\">UiPath</a>, <a href=\"https://www.sec.gov/Archives/edgar/data/1734722/000119312521094920/d98556ds1.htm\">SEC</a>, <a href=\"https://techcrunch.com/2021/03/26/uipaths-meteoric-rise-from-unknown-startup-to-35b-rpa-juggernaut/\">TechCrunch</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uipath\">UiPath</a></div><div class=\"field-item odd\"><a href=\"/topics/ipo\">IPO</a></div><div class=\"field-item even\"><a href=\"/topics/enterprise\">Enterprise</a></div><div class=\"field-item odd\"><a href=\"/topics/rpa\">RPA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a53e4bb7714b3b3071065d53de22c70618803df96405ef2a72e02ec271a67b8","category":"Thai"}