{"title":"Spatial Audio และ Lossless Audio บน Apple Music ใช้งานบนมือถือแอนดรอยด์ได้ด้วย","link":"https://www.blognone.com/node/123190","date":1623723180000,"content":"<div><div><div><p>แอปเปิลเปิดใช้งาน Spatial Audio และ Lossless Audio หรือการฟังเพลงแบบไม่สูญเสียคุณภาพ บน  Apple Music ซึ่งในช่วงแรกจำกัดการใช้งานเฉพาะผู้ใช้อุปกรณ์ iOS เท่านั้น ล่าสุดแอปเปิลอัพเดตให้ใช้งานบนมือถือแอนดรอยด์ได้ด้วย แต่ต้องเป็นผู้ใช้แอนดรอยด์ที่เข้าไปสมัครใช้งานเวอร์ชั่นเบต้าบน Play Store ก่อน</p>\n<p>เมื่อได้รับการอัพเดตแล้ว ผู้ใช้สามารถเข้าไปตั้งค่าใช้งานที่เมนูตั้งค่า และจะมองเห็นเมนู “Audio Quality” ซึ่งเข้าไปเปิดใช้งานฟีเจอร์ Lossless Audio ได้ นอกจากนี้ Apple Music ยังเพิ่มฟังก์ชั่น Automatic Crossfade หรือการเปลี่ยนผ่านจากเพลงหนึ่งไปยังอีกเพลงหนึ่งได้อย่างแนบเนียน สามารถตั้งค่าได้ว่าอยากให้เริ่ม Crossfade ในกี่วินาทีก่อนเพลงจบ โดยสามารถตั้งค่าสูงสุดได้ 12 วินาที</p>\n<p>อ่านบทความอธิบาย Spatial Audio บน Apple Music ได้<a href=\"https://www.blognone.com/node/123095\">ที่นี่</a></p>\n<p><img src=\"https://www.blognone.com/sites/default/files/externals/f727349bc7873975cf14de7265e1fe74.jpg\" /></p>\n<p>ที่มา - <a href=\"https://9to5google.com/2021/06/14/apple-music-android-spatial-lossless/\">9to5Google</a></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/android\">Android</a></div><div><a href=\"/topics/spatial-audio\">Spatial Audio</a></div><div><a href=\"/topics/dolby-atmos\">Dolby Atmos</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1eb6cf23ccea8cd1d481dd3314d7c2e0ee853cc797d993c0ef8d940395692c90","category":"Thai"}