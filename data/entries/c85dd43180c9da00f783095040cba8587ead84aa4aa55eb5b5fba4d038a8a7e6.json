{"title":"AIS ไตรมาส 4/63 รายได้-กำไรลดลงจากภาวะเศรษฐกิจ แต่ธุรกิจไฟเบอร์ยังโตต่อเนื่อง","link":"https://www.blognone.com/node/121085","date":1612791817000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>AIS ประกาศผลประกอบการประจำไตรมาส 4/2020 และผลประกอบการตลอดทั้งปี 2020</p>\n<p>ตัวเลขของไตรมาส 4/2020 รายได้รวม 4.6 หมื่นล้านบาท ลดลง 4.4% จากไตรมาส 4/2019 โดยธุรกิจที่มีรายได้ลดลงคือธุรกิจหลักอย่างโทรศัพท์มือถือ รายได้ลดลง 8.7% จากภาวะเศรษฐกิจหดตัว และนักท่องเที่ยวที่หายไป (แม้ตัวเลขลูกค้ารวมจะกลับมาโตในไตรมาส 4 แล้ว) อย่างไรก็ตาม ธุรกิจไฟเบอร์ยังเติบโตต่อเนื่องจากกระแส work from home รายได้เติบโต 17% โดยมีลูกค้าเพิ่มขึ้น 8.1 หมื่นรายในไตรมาสล่าสุด ยอดสมาชิกรวม 1.33 ล้านคน</p>\n<p>AIS รายงานตัวเลขผู้ใช้ 5G ณ สิ้นปี 2020 ที่ 239,300 เลขหมาย คิดเป็น 2.4% ของลูกค้ากลุ่มรายเดือน โดยสูงกว่าเป้าหมายที่วางไว้ 1 แสนเลขหมาย บริษัทคาดว่าเมื่อราคาโทรศัพท์มือถือ 5G เริ่มลดลงจะทำให้อัตราการใช้งาน 5G เพิ่มขึ้นอย่างรวดเร็ว และตั้งเป้าฐานลูกค้า 5G ที่ 1 ล้านคน ณ สิ้นปี 2021</p>\n<p><img alt=\"No Description\" src=\"https://www.blognone.com/sites/default/files/externals/edb0792879cff35fc0faf12bd5fe82a8.png\" ></p>\n<p><img alt=\"No Description\" src=\"https://www.blognone.com/sites/default/files/externals/b4af83f20d8c8722307379870653c783.png\" ></p>\n<p><img alt=\"No Description\" src=\"https://www.blognone.com/sites/default/files/externals/3ef66bb1e632f013d89448113883e259.png\" ></p>\n<p><strong>ผลประกอบการทั้งปี 2020</strong></p>\n<p>หากดูตัวเลขทั้งปี 2020 รายได้รวมของ AIS อยู่ที่ 1.72 แสนล้านบาท ลดลง 4.4% จากรายได้ปี 2019 โดยธุรกิจมือถือทั้งปีหดตัว 6.5%, ธุรกิจไฟเบอร์เติบโต 22%, ธุรกิจภาคองค์กรเติบโต 6%</p>\n<p>ภาพรวมการเงินของ AIS ยังแข็งแกร่ง มีกำไร 2.8 หมื่นล้านบาท แม้ลดลง 8.9% จากปีก่อน โดย AIS ระบุว่าจัดการต้นทุนได้ดี มีต้นทุนหลายอย่างลดลง เช่น ค่าธรรมเนียม ค่าการตลาด ค่าใช้จ่ายในการบริหาร ฯลฯ</p>\n<p><img alt=\"No Description\" src=\"https://www.blognone.com/sites/default/files/externals/a3469f489dcf4ff8eefd579e847b35fe.png\" ></p>\n<p>ที่มา - <a href=\"https://investor.ais.co.th/misc/mdna/2020/20210208-advanc-mdna-fy2020-th.pdf\">AIS</a>, <a href=\"https://investor.ais.co.th/misc/presentation/2020/20210208-advanc-conference_call-fy2020.pdf\">AIS</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ais\">AIS</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c85dd43180c9da00f783095040cba8587ead84aa4aa55eb5b5fba4d038a8a7e6","category":"Thai"}