{"title":"เปิดตัว Huawei Watch 3, Watch 3 Pro รัน HarmonyOS วัดออกซิเจนในเลือดได้","link":"https://www.blognone.com/node/123004","date":1622783338000,"content":"<div><div><div><p>Huawei เปิดตัว Huawei Watch 3 และ Watch 3 Pro หน้าจอ AMOLED 1.43 นิ้วความละเอียด 466x466 พิกเซล ความสว่างสูดสุด 1,000 nits รัน HarmonyOS ใช้เม็ดมะยมในการควบคุม UI ใช้ eSim รองรับ 4G ได้ และกันน้ำ 5ATM</p>\n<p>ทั้งสองรุ่นมีเซ็นซอร์วัดออกซิเจนในเลือด เซ็นเซอร์วัดอัตราการเต้นหัวใจ 24 ชั่วโมง มี Fall Detection ตรวจจับการลื่นล้ม สเปกภายในแรม 2GB หน่วยความจำภายใน 16GB</p>\n<p>รุ่นธรรมดาแบตเตอรี่ 450mAh แสตนด์บายได้ 14 วัน หรือ 3 วันเมื่อเปิด 4G มีสายให้เลือก 4 แบบ รุ่น Active สายแบบยาง, รุ่น Classic สายหนัง, รุ่น Elite สายโลหะ และรุ่น Classic สายถักทอแบบพรีเมี่ยมจากอิตาลี</p>\n<p><img src=\"https://www.blognone.com/sites/default/files/externals/8e1d0ec1d0b660da648f5d9d080cca29.jpg\" /></p>\n<p>รุ่น Pro สเปกภายในอื่นไม่ได้ต่างจากรุ่นธรรมดา แต่เพิ่มแบตเตอรี่เป็น 790mAh ทำให้สแตนด์บายได้สูงสุด 21 วัน และ 5 วันเมื่อเปิด 4G เน้นดีไซน์ที่พรีเมี่ยมขึ้น ดูเป็นนาฬิกาทำงานมากกว่า สายมีสองแบบ รุ่น Classic เป็นหนัง รุ่น Elite สายเป็นไทเทเนียม-เซรามิก พร้อมกระจกแซฟไฟร์ป้องกันการขีดข่วน</p>\n<p><img src=\"https://www.blognone.com/sites/default/files/externals/caef0dba351754245f7993e88c762267.jpg\" /></p>\n<p>ทั้งสองรุ่นเปิดให้จองแล้วในประเทศจีน Huawei Watch 3 ราคา 2,600 หยวน (ราว 12,700 บาท) Huawei Watch 3 Pro ราคา 3,300 หยวน (ราว 16,000 บาท) วางขายอย่างเป็นทางการ 11 มิถุนายนนี้</p>\n<p>ที่มา - <a href=\"https://www.huaweicentral.com/huawei-watch-3-and-watch-3-pro-launched-the-first-harmonyos-powered-smartwatches-with-new-health-features/\">Huawei Central</a></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/smartwatch\">Smartwatch</a></div><div><a href=\"/topics/harmonyos\">HarmonyOS</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"160606f376ca484a97d5db9a541a6daee124efcf8f1bdf63fe41bedd4f3925ed","category":"Thai"}