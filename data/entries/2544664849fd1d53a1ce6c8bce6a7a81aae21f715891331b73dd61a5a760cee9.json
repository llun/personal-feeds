{"title":"Richard Branson ขึ้นสัมผัสอวกาศบนยาน VSS Unity สำเร็จ","link":"https://www.blognone.com/node/123657","date":1626023203000,"content":"<div><div><div><p>Virgin Galactic ส่งผู้โดยสาร 6 คนขึ้นไปกับยาน VSS Unity ที่ระดับความสูงใต้ระดับวงโคจร (sub-orbital) เป็นผลสำเร็จ โดยรอบนี้มีความพิเศษคือ Richard Branson ผู้ก่อตั้งแบรนด์ Virgin เป็นผู้โดยสารขึ้นไปด้วย</p>\n<p>ยาน VSS Unity เป็นยานที่นำส่งด้วยเครื่องบินเป็นขั้นแรกที่ระดับความสูงประมาณ 15 กิโลเมตร จากนั้นยานอาศัยเครื่องยนต์บนยานเองขึ้นไปสู่ความสูงระดับ 86 กิโลเมตรซึ่งเกินระดับ 80 กิโลเมตรที่ถือว่าเป็นอวกาศ</p>\n<p>เที่ยวบินนี้กินเวลาทั้งหมดเพียง 40 นาที และผู้โดยสารทั้งหมดได้สัมผัสสภาพไร้น้ำหนักเป็นช่วงเวลาสั้นๆ</p>\n<p>Virgin Galactic เป็นบริษัทอวกาศที่เน้นการท่องเที่ยวโดยเฉพาะ ค่าโดยสารอยู่ที่ 250,000 ดอลลาร์หรือประมาณ 8 ล้านบาทต่อเที่ยว เทียบกับ Blue Origin ที่จับตลาดเดียวกัน ยังไม่ประกาศราคาแน่ชัด แต่ที่นั่งเที่ยวบินแรกที่ขายตั๋วมีคนประมูลไปถึง 28 ล้านดอลลาร์ (900 ล้านบาท)</p>\n<p>Blue Origin มีกำหนดบินพร้อมผู้โดยสารครั้งแรกวันที่ 20 กรกฎาคมนี้ โดย Jeff Bezos จะขึ้นบินด้วย พร้อมผู้ชนะการประมูลตั๋วใบแรก ที่ผ่านมา Blue Origin สามารถขึ้นไปถึงความสูงเกิน 100 กิโลเมตร</p>\n<p>ที่มา - <a href=\"https://www.youtube.com/watch?v=RTpWYWIfP7Y\">YouTube: Virgin Galactic</a></p>\n<p><img src=\"https://www.blognone.com/sites/default/files/externals/58305f31401e9877386ac6830c766826.jpg\" /></p>\n<p>ภาพภายในห้องโดยสารยาน VSS Unity ในสภาพไร้น้ำหนัก โดย <a href=\"https://twitter.com/virgingalactic/status/1414260353131696131\">Virgin Galactic</a></p>\n</div></div></div><div><div>Topics: </div><div><div><a href=\"/topics/virgin\">Virgin</a></div><div><a href=\"/topics/space\">Space</a></div><div><a href=\"/topics/richard-branson\">Richard Branson</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2544664849fd1d53a1ce6c8bce6a7a81aae21f715891331b73dd61a5a760cee9","category":"Thai"}