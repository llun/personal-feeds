{"title":"“ไข่แมว” ลงขายงานศิลปะ NFT บน OpenSea ราคาเริ่มต้น 0.3 ETH ราว 21,000 บาท","link":"https://www.blognone.com/node/123667","date":1626082068000,"content":"<div><div><div><p>ไข่แมว ศิลปินภาพการ์ตูนแนวเสียดสีสังคม ลงขายงานศิลปะแบบ NFT (Non-Fungible Token) หรืองานศิลปะดิจิทัลที่มีโทเค่นเอกลักษณ์แนบไปด้วย เพื่อเป็นเครื่องหมายระบุความเป็นเจ้าของบนบล็อคเชน</p>\n<p>งานศิลปะของไข่แมวลงขายบนเว็บไซต์ <a href=\"https://opensea.io/cartooneggcatx\">OpenSea</a> เว็บไซต์ตลาดซื้อขาย NFT บนเครือข่าย Ethereum ในราคาชิ้นละ 0.3 ETH หรือราว 21,000 บาท ภาพที่นำออกขายในครั้งแรกมีจำนวนถึง 31 ภาพ แต่มีภาพหนึ่งเป็นเพียงกรอบ 4 ช่องเปล่าๆ โดยไข่แมว<a href=\"https://www.facebook.com/cartooneggcatx/posts/2282725658524020\">โพสต์แชร์บน Facebook</a></p>\n<p>งานศิลปะแบบ NFT มีคุณค่าสำหรับนักสะสม เพราะสามารถระบุความเป็นเจ้าของที่ไม่สามารถปลอมแปลงหรือทำซ้ำได้ โดยตัวศิลปินจะปล่อยโทเค็นออกมาจำกัด แม้ตัวไฟล์งานศิลปะจะสามารถทำสำเนาไปดูได้ก็ตาม</p>\n<p>ที่มา - <a href=\"https://www.facebook.com/cartooneggcatx/posts/2282725658524020\">ไข่แมว</a></p>\n<p><img src=\"https://www.blognone.com/sites/default/files/externals/57013914fbff2974bb151668e314ec44.png\" /></p>\n</div></div></div><div><div>Topics: </div><div><div><a href=\"/topics/nft\">NFT</a></div><div><a href=\"/topics/blockchain\">Blockchain</a></div><div><a href=\"/topics/arts\">Arts</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"122f4c8eaa38a93f88547f4901b2663ed39539ecf87cef7c69a7bea3ac5a586d","category":"Thai"}