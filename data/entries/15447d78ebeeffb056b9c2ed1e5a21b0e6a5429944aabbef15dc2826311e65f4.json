{"title":"Shin Megami Tensei V วางจำหน่ายบน Nintendo Switch 12 พฤศจิกายนนี้","link":"https://www.blognone.com/node/123234","date":1623824288000,"content":"<div><div><div><p>Shin Megami Tensei V เกมแอ็กชั่นอาร์พีจีจับมอนสเตอร์ จากทีม Atlus ที่ไปสร้างเกม Persona จนหลายคนนึกว่าลืม Shin Megami Tensei V ไปแล้ว เพราะภาค IV วางจำหน่ายในปี 2013 และภาค V <a href=\"https://www.blognone.com/node/96517\">ก็เปิดตัวตั้งแต่ปี 2017</a></p>\n<p>แต่ในที่สุดตัวอย่างใหม่ช่วง Nintendo ในงาน E3 2021 ก็เผยวันวางจำหน่าย 12 พฤศจิกายนนี้ เป็นเกมเอ็กซ์คลูซีฟบน Nintendo Switch และวางจำหน่ายพร้อมกันทั้งเวอร์ชั่นภาษาญี่ปุ่นและอังกฤษ</p>\n<p>ใน Shin Megami Tensei V ตัวเอกเป็นนักเรียนมัธยมที่ถูกดึงไปยังกรุงโตเกียวต่างมิติ ที่เป็นโลกหลังภัยพิบัติ เต็มไปด้วยเทวทูตและปีศาจ ก่อนจะได้รับพลัง เพื่อต่อสู้กับปีศาจเหล่านี้ หรือชวนมาเป็นพวกได้ผ่านการเจรจาแลกบางสิ่ง รวมถึงยังมีระบบฟิวชั่น รวมร่างปีศาจสองชนิดเพื่อสร้างปีศาจชนิดใหม่ที่แข็งแกร่งกว่าอีกด้วย</p>\n<p>ที่มา - <a href=\"https://www.youtube.com/watch?v=KYl58I5099Y\">Nintendo Direct</a></p>\n</div></div></div><div><div>Topics: </div><div><div><a href=\"/topics/shin-megami-tensei\">Shin Megami Tensei</a></div><div><a href=\"/topics/atlus\">Atlus</a></div><div><a href=\"/topics/nintendo-switch\">Nintendo Switch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"15447d78ebeeffb056b9c2ed1e5a21b0e6a5429944aabbef15dc2826311e65f4","category":"Thai"}