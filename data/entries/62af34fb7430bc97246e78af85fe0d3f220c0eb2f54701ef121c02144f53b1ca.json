{"title":"Tencent Cloud เปิดศูนย์ข้อมูลแห่งที่สองที่กรุงเทพ เปิดเป็น Availability Zone 2","link":"https://www.blognone.com/node/123199","date":1623739943000,"content":"<div><div><div><p>Tencent Cloud ประกาศเปิดศูนย์ข้อมูลแห่งที่ 2 ที่กรุงเทพ นับเป็น availability zone ที่สอง (AZ2) เพิ่มจากศูนย์ข้อมูลเดิมที่มีอยู่แล้ว (<a href=\"https://www.blognone.com/node/114832\">ศูนย์ข้อมูลแห่งแรกใช้ True IDC</a> แห่งที่สองไม่ระบุยี่ห้อ บอกแต่ว่าเป็นระดับ Tier 3))</p>\n<p>มร. ชาง ฟู ประธานเจ้าหน้าที่ฝ่ายปฏิบัติการ บริษัท เทนเซ็นต์ (ประเทศไทย) จํากัด  บอกว่าการเปิดศูนย์ข้อมูลแห่งนี้จะทำให้ Tencent เปิดบริการประมวลผล GPU ในประเทศไทยได้เพิ่มขึ้นด้วย</p>\n<p>นอกจากที่กรุงเทพแล้ว Tencent ยังเปิดศูนย์ข้อมูลแห่งใหม่ที่แฟรงก์เฟิร์ต ฮ่องกง และโตเกียว ไปพร้อมกัน ปัจจุบัน Tencent มีศูนย์ข้อมูลใน 27 ภูมิภาค และ 66 พื้นที่บริการทั่วโลก</p>\n<p>ที่มา - <a href=\"https://intl.cloud.tencent.com/express/400/100122\">Tencent Cloud</a></p>\n<p><img src=\"https://www.blognone.com/sites/default/files/externals/a976f3f0ad631e4e2486c5ee721b8136.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/cloud-computing\">Cloud Computing</a></div><div><a href=\"/topics/thailand\">Thailand</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62af34fb7430bc97246e78af85fe0d3f220c0eb2f54701ef121c02144f53b1ca","category":"Thai"}