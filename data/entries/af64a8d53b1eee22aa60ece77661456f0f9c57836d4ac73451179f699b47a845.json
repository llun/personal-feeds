{"title":"Android Studio 4.2 ออกแล้ว รุ่นสุดท้ายที่ใช้เลขรุ่นแบบเดิม","link":"https://www.blognone.com/node/122508","date":1620182190000,"content":"<div><div><div><p>Android Studio ออกรุ่นเสถียร 4.2 ซึ่งเป็นรุ่นสุดท้ายที่ใช้ระบบเลขรุ่นแบบเดิม <a href=\"https://www.blognone.com/node/119905\">หลังจากนี้จะเปลี่ยนไปใช้ระบบเลขรุ่นแบบ IntelliJ เช่น 2020.3.1</a></p>\n<p>ของใหม่ใน Android Studio 4.2 ได้แก่</p>\n<ul>\n<li>Android Gradle plugin (AGP) 4.2 เปลี่ยนมาใช้ JDK 11 แทน JDK 8, เพิ่ม Upgrade Assistant ช่วยอัพเกรดปลั๊กอินเวอร์ชันเก่า</li>\n<li>Database Inspector ปรับปรุงหลายอย่าง ทั้งหน้าตา และฟีเจอร์ สามารถเชื่อมต่อฐานข้อมูลได้แม้โพรเซสแอพตายไปแล้ว เพื่อให้ดีบั๊กการแครชของแอพได้</li>\n<li>System Trace เพิ่มฟีเจอร์หลายอย่าง เช่น วัดค่าความถี่ของซีพียูแยกตามคอร์ ดูได้ว่าคอร์ไหนทำงานหนัก, แสดงปริมาณแรมทั้งหมดที่โพรเซสนั้นใช้งาน</li>\n<li>Layout Inspector สามารถตรวจสอบแอพในช่วงที่บันทึก snapshot มาได้ ไม่ต้องรันสดแบบเรียลไทม์</li>\n<li>Deploy to multiple devices ส่งแอพไปทดสอบบนอุปกรณ์หลายๆ ตัวได้ในครั้งเดียว</li>\n<li>หน้า New Project ปรับโฉมใหม่ เลือกชนิดของโปรเจคต์ง่ายขึ้น</li>\n</ul>\n<p><img src=\"https://www.blognone.com/sites/default/files/externals/fa84d8d1d7c3a799e7067ed19f9bbbd6.png\" /></p>\n<p><img src=\"https://www.blognone.com/sites/default/files/externals/8a6328e22864fec82f22e71b263f570c.png\" /></p>\n<p><img src=\"https://www.blognone.com/sites/default/files/externals/2ba46aa02da7317d4c0153880da9a50a.png\" /></p>\n<p>ที่มา - <a href=\"https://developer.android.com/studio/releases/\">Android Studio</a></p>\n</div></div></div><div><div>Topics: </div><div><div><a href=\"/topics/android-studio\">Android Studio</a></div><div><a href=\"/topics/android\">Android</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af64a8d53b1eee22aa60ece77661456f0f9c57836d4ac73451179f699b47a845","category":"Thai"}