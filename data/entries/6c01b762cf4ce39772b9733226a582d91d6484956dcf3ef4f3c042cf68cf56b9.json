{"title":"McDonald's โดนแฮกเกอร์ขโมยข้อมูลในสหรัฐฯ, เกาหลีใต้ และไต้หวัน","link":"https://www.blognone.com/node/123159","date":1623578115000,"content":"<div><div><div><p>McDonald’s ประกาศพบแฮกเกอร์ขโมยข้อมูลจากระบบในสหรัฐฯ, เกาหลีใต้ และไต้หวัน โดยทางบริษัทระบุว่าได้จ้างที่ปรึกษาเพื่อทำการตรวจสอบเหตุการณ์นี้แล้ว</p>\n<p>McDonald’s ระบุว่าข้อมูลลูกค้าที่ผู้บุกรุกได้ไปมีทั้งอีเมล, เบอร์โทรศัพท์, ที่อยู่สำหรับลูกค้าดิลิเวอรี่ในเกาหลีใต้และไต้หวัน และชื่อกับข้อมูลการติดต่อลูกค้าเฉพาะในไต้หวัน ซึ่งทางบริษัทยืนยันว่าไม่มีข้อมูลการจ่ายเงินหลุดออกไป และมีไฟล์ที่หลุดออกไปจำนวนน้อย แต่ไม่ระบุชัดเจนว่ามีผู้ได้รับผลกระทบเท่าไร</p>\n<p>ส่วนในสหรัฐฯ McDonald’s ระบุว่าผู้บุกรุกได้ข้อมูลการติดต่อของพนักงานในประเทศและผู้รับสิทธิ์ในการดำเนินธุรกิจแบบแฟรนไชส์ของบริษัท รวมถึงข้อมูลเกี่ยวกับร้านอาหาร เช่น จำนวนที่นั่งหรือพื้นที่เล่น แต่ในสหรัฐฯ ไม่มีข้อมูลลูกค้าที่หลุดออกไป และข้อมูลของพนักงานก็ไม่ใช่ข้อมูลสำคัญ ซึ่งทางบริษัทเตือนพนักงานและผู้รับสิทธิ์แฟรนไชส์ว่าให้ระวังอีเมลฟิชชิ่ง รวมถึงระมัดระวังเมื่อในการให้ข้อมูลเมื่อถูกสอบถาม</p>\n<p>นอกจากสามประเทศที่ได้รับผลกระทบอย่างชัดเจนแล้ว McDonald’s ได้แจ้งเตือนพนักงานในแอฟริกาใต้และรัสเซียด้วยว่ามีโอกาสที่ข้อมูลของประเทศเหล่านี้อาจรั่วไหลได้เช่นกัน (แต่ยังไม่ยืนยัน)</p>\n<p>สำหรับการดำเนินธุรกิจของ McDonald’s ไม่ได้รับผลกระทบจากการรั่วไหลของข้อมูลครั้งนี้ และบริษัทไม่ได้โดนมัลแวร์โจมตีเพื่อเรียกค่าไถ่ใด ๆ</p>\n<p>ที่มา - <a href=\"https://www.wsj.com/articles/mcdonalds-hit-by-data-breach-in-south-korea-taiwan-11623412800\">WSJ</a></p>\n<p><img src=\"https://www.blognone.com/sites/default/files/externals/c1768c1495cdd363123dc22d5d5dea0e.jpg\" /><br />\nภาพโดย <a href=\"https://pixabay.com/photos/mcdonalds-redaktionel-chain-1340199/\">andres160578/Pixabay</a></p>\n</div></div></div><div><div>Topics: </div><div><div><a href=\"/topics/mcdonalds\">McDonalds</a></div><div><a href=\"/topics/data-breach\">Data Breach</a></div><div><a href=\"/topics/security\">Security</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c01b762cf4ce39772b9733226a582d91d6484956dcf3ef4f3c042cf68cf56b9","category":"Thai"}