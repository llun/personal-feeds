{"title":"1Password เปิดตัวบริการใหม่สำหรับลูกค้าองค์กร Secrets Automation","link":"https://www.blognone.com/node/122175","date":1618367739000,"content":"<div><div><div><p>1Password เปิดตัวบริการใหม่ Secrets Automation เครื่องมือสำหรับจัดการรหัสผ่านและสิทธิการเข้าถึง สำหรับลูกค้าระดับองค์กร ผ่านการซื้อกิจการ SecretHub โดยไม่เปิดเผยมูลค่าของดีลนี้ ทำให้บริการของ 1Password ขยายมาสู่ตลาดลูกค้าระดับองค์กรมากขึ้น</p>\n<p>ทีมงานของ SecretHub รวมทั้ง Marc Mackenbach จะเข้ามาร่วมทีมกับ 1Password มีผลทันที ทั้งนี้ SecretHub ให้ข้อมูลว่ามีลูกค้าองค์กรเก็บข้อมูลสำคัญผ่านบริการมากกว่า 5 ล้านชุดต่อเดือน</p>\n<p>Jeff Shiner ซีอีโอ 1Password กล่าวว่าปัจจุบันองค์กรต่างต้องการป้องกันรหัสผ่านและการเข้าถึงโครงสร้างพื้นฐานระบบ ในระดับเดียวกับรหัสผ่านข้อมูลของพนักงาน ด้วยเครื่องมืออย่าง Secrets Automation ช่วยให้องค์กรสามารถจัดการข้อมูลสำคัญนี้ได้ในที่เดียว ใช้งานง่าย และควบคุมการเข้าถึงได้ทุกจุด</p>\n<p>ในประกาศนี้ 1Password ยังประกาศความร่วมมือกับ GitHub เพื่อนำบริการ Secrets Automation มาใช้งานอีกด้วย</p>\n<p>ที่มา: <a href=\"https://www.prnewswire.com/news-releases/1password-launches-secrets-automation-and-makes-acquisition-to-protect-infrastructure-secrets-301267859.html\">1Password</a></p>\n<p><img src=\"https://www.blognone.com/sites/default/files/externals/c64d227ba79207e14fef2cbcb1086001.png\" /></p>\n</div></div></div><div><div>Topics: </div><div><div><a href=\"/topics/1password\">1Password</a></div><div><a href=\"/topics/password-manager\">Password Manager</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a72aaa01d2c2c4c86b605d4287bf1eed47c9329333f9304bf586420dee37c9aa","category":"Thai"}