{"title":"เปิดตัว Metal Slug Tactics เมื่อเกมยิง Metal Slug กลายเป็นเกมวางแผนเทิร์นเบส","link":"https://www.blognone.com/node/123124","date":1623379539000,"content":"<div><div><div><p>Metal Slug เกมยิง 2D ด้านข้างของ SNK กลายเป็นเกมวางแผนการรบแบบเทิร์นเบส Metal Slug Tactics มุมมองเฉียงจากด้านบน (ลักษณะเดียวกับ Final Fantasy Tactics)</p>\n<p>Metal Slug Tactics ยังใช้ตัวละครเดิมๆ ที่แฟนๆ คุ้นเคยจากภาคก่อนๆ เช่น Marco, Eri, Fio, Tarma รวมถึงอาวุธเด่นๆ ของซีรีส์อย่างรถถัง สไตล์ภาพยังเป็นแบบพิกเซลเหมือนเดิม แผนที่ในฉากเป็นแบบสุ่มไม่ซ้ำกัน จากคลิปเทรลเลอร์จะเห็นการทำลายสภาพแวดล้อมในฉากได้ด้วย</p>\n<p>เกมภาคนี้พัฒนาโดย Leikir Studio สตูดิโอเกมอินดี้จากฝรั่งเศส และ Dotemu บริษัทเกมจากฝรั่งเศสที่เชี่ยวชาญเรื่องการคืนชีพเกมเก่า ภายใต้ไลเซนส์จาก SNK</p>\n<p>เกมจะลงพีซีโดยขายบน <a href=\"https://store.steampowered.com/app/1590760/Metal_Slug_Tactics/\">Steam</a> แต่ยังไม่ระบุวันวางขาย</p>\n<p><img src=\"https://www.blognone.com/sites/default/files/externals/0005339ee5a63565806652dd00da107b.jpg\" /></p>\n<p><img src=\"https://www.blognone.com/sites/default/files/externals/e92f5fddccfadc91230cb8e42ee99f07.jpg\" /></p>\n<p><img src=\"https://www.blognone.com/sites/default/files/externals/1d51f6684fdfad1a6704da8af7e483f3.jpg\" /></p>\n<p>ที่มา - <a href=\"https://www.gamasutra.com/view/pressreleases/383089/Dotemu_and_Leikir_Studio_Announce_Metal_Slug_Tactics__Bring_Iconic_Series_Heroes_to_a_New_Frontline_in_Explosive_Debut_Trailer.php\">Gamasutra</a></p>\n</div></div></div><div><div>Topics: </div><div><div><a href=\"/topics/metal-slug\">Metal Slug</a></div><div><a href=\"/topics/games\">Games</a></div><div><a href=\"/topics/snk\">SNK</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5028077444b5252f1f09b67cba34e4b8a52ff583e7fb74d8f22667b96bf0091","category":"Thai"}