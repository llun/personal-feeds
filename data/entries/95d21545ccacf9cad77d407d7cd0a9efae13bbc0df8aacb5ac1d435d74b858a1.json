{"title":"Pat Gelsinger ซีอีโอใหม่อินเทลรับตำแหน่งแล้ว กลับคืนอินเทลหลังเว้นไป 11 ปี","link":"https://www.blognone.com/node/121216","date":1613458432000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Pat Gelsinger ซีอีโอใหม่ของอินเทลเข้ารับตำแหน่งอย่างเป็นทางการเมื่อวานนี้ (15 ก.พ. ตามเวลาสหรัฐ) เขาถือเป็นซีอีโอคนที่ 8 ของอินเทล แถมยังเคยเป็นลูกหม้อของอินเทล ทำงานที่นี่มานาน 30 ปี ก่อนย้ายไปรับตำแหน่งบริหารที่ EMC และซีอีโอของ VMware</p>\n<p>เขากล่าวในโอกาสรับตำแหน่งซีอีโอว่า อินเทลคือไอคอนของวงการไอที ในฐานะที่เขาเป็นนักเทคโนโลยี เป็น geek เต็มตัว เขาก็ตื่นเต้นที่ได้มากุมบังเหียนของบริษัทนี้เพื่อพาบริษัทก้าวสู่ยุคใหม่</p>\n<p>Pat Gelsinger เริ่มงานที่อินเทลตอนอายุ 18 ในตำแหน่ง quality control technician แล้วเรียนจบปริญญาตรีวิศวกรรมไฟฟ้าระหว่างทำงานกับอินเทล เขาอยู่ในทีมออกแบบซีพียู 386 และ 486 อีกทั้งเคยเป็น CTO คนแรกของบริษัทด้วย ตำแหน่งสุดท้ายของเขาคือ Vice President ของ Digital Enterprise Group ต่อสู้กับ AMD Opteron ในตลาดเซิร์ฟเวอร์ แล้วลาออกไปอยู่กับ EMC ในปี 2009 เท่ากับว่าห่างหายจากอินเทลไปนานประมาณ 11 ปี</p>\n<p>Pat เดินเข้าตึกสำนักงานใหญ่ของอินเทลวันแรก ชื่อตึกตั้งตาม Robert Noyce ซีอีโอคนแรกของอินเทล</p>\n<p><img alt=\"No Description\" src=\"https://www.blognone.com/sites/default/files/externals/545eadf27f47a4b603ccacaf03734433.jpg\" ></p>\n<iframe width=\"640\" height=\"360\" src=\"https://www.youtube.com/embed/V8yS3WIkOrA\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://newsroom.intel.com/news/pat-gelsinger-joins-intel-ceo/#gs.t37d48\">Intel</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/ceo\">CEO</a></div><div class=\"field-item even\"><a href=\"/topics/pat-gelsinger\">Pat Gelsinger</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"95d21545ccacf9cad77d407d7cd0a9efae13bbc0df8aacb5ac1d435d74b858a1","category":"Thai"}