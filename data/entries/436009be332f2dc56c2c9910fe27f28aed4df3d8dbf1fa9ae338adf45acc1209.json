{"title":"Samsung ครองแชมป์รายได้ตลาดหน้าจอมือถือ ปี 2020 กุมส่วนแบ่ง 50% ตามมาด้วย BOE และ LG Display","link":"https://www.blognone.com/node/122106","date":1617936985000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Strategy Analytics เปิดผลวิเคราะห์ตลาดหน้าจอมือถือปี 2020 เติบโต 7% แบบปีต่อปี Samsung ครองส่วนแบ่งรายได้อันดับ 1 ที่ 50% อันดับ 2 คือ BOE Technology ที่ 15% อันดับ 3 คือ LG Display ที่ 8% และแบรนด์อื่นๆ ที่เหลือรวมกันอีก 27%</p>\n<p>Samsung ทำรายได้สูงสุดเป็นประวัติการณ์ จากการเติบโตของ 5G ที่ทำให้อุปกรณ์ที่ใช้จอ OLED ทั้งแบบแข็งและแบบโค้งงอได้เติบโตขึ้นเช่นเดียวกัน และ Strategy Analytics ยังคาดการว่ามือถือระดับสูงที่รองรับเทคโนโลยี 5G และใช้จอ OLED จะยังเติบโตขึ้นเรื่อยๆ ในปีนี้ และอาจทำยอดขายแซงหน้าจอ LCD ได้ในที่สุด</p>\n<p>ในขณะเดียวกัน เมื่อดีมานด์ของหน้าจอ OLED เพิ่มมากขึ้น ผู้ผลิตมือถืออาจเริ่มมองหาซัพพลายเออร์เจ้าอื่นนอกจาก Samsung ทำให้ LG Display, BOE Technology, Visionox และ TCL CSOT มีโอกาสที่จะตีตื้นได้ในอนาคต</p>\n<p>ที่มา - <a href=\"https://news.strategyanalytics.com/press-releases/press-release-details/2021/Strategy-Analytics-Samsung-Display-Takes-Smartphone-Display-Panel-Revenue-Leadership-in-2020/default.aspx\">Strategy Analytics</a></p>\n<p><img alt=\"No Description\" src=\"https://www.blognone.com/sites/default/files/externals/b5b510ec6739633ce21c76debe0de68f.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/display\">Display</a></div><div class=\"field-item even\"><a href=\"/topics/mobile\">Mobile</a></div><div class=\"field-item odd\"><a href=\"/topics/market-share\">Market Share</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"436009be332f2dc56c2c9910fe27f28aed4df3d8dbf1fa9ae338adf45acc1209","category":"Thai"}