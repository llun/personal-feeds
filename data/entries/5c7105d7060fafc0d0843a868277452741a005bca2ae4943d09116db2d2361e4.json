{"title":"Raspberry Pi เริ่มขายชิป RP2040 เปล่าๆ ราคาชิปละ 1 ดอลลาร์","link":"https://www.blognone.com/node/122960","date":1622572531000,"content":"<div><div><div><p>Raspberry Pi เปิดขายชิป RP2040 โดยไม่ต้องซื้อพร้อมบอร์ดยี่ห้อใดๆ แล้ว หลังจากก่อนหน้านี้ขายเฉพาะบอร์ด Raspberry Pi Pico หรือบอร์ดยี่ห้ออื่นๆ เช่น Arduino,  Adafruit, Pimoroni, หรือ Sparkfun เท่านั้น</p>\n<p>ประกาศครั้งนี้ยังระบุว่าตอนนี้ Raspberry Pi Pico มียอดขายแล้ว 600,000 ชุด และมีคำสั่งซื้อรออยู่อีกถึง 700,000 ชุด ทำให้แค่ผลิตบอร์ดอย่างเดียวก็ไม่ทันใช้งานแล้ว แต่ทางโครงการรู้ว่ามีผู้ผลิตรายอื่นๆ ต้องการออกแบบบอร์ดของตัวเองเหมือนกัน จึงตัดสต็อกชิปออกมา 40,000 ชิ้นมาขายแยกก่อน</p>\n<p>ชิป RP2040 <a href=\"https://www.blognone.com/node/120782\">นับเป็นชิปที่ออกแบบสำหรับเมกเกอร์โดยเฉพาะ</a> เนื่องจากวงจรออกแบบให้มี bootloader ฝังอยู่ในตัว สามารถบูตเพื่ออัพโหลดรอมผ่านทาง USB โดยมองเห็นเป็นแฟลชไดรฟ์ได้ทันที แทบไม่มีโอกาสทำชิปบริกจากการเขียนโปรแกรมผิดพลาด</p>\n<p>แพ็กเกจมี 3 ขนาด ได้แก่ ม้วน 13 นิ้วจำนวน 3,400 ชิป, ม้วน 7 นิ้วจำนวน 500 ชิป, และแบบตัดชิปเดียว ราคาต่อชิป 1 ดอลลาร์เท่ากันทั้งหมด ตอนนี้หน้าร้านที่เปิดให้สั่งซื้อจำนวนมากก็หมดสต็อกแล้ว</p>\n<p>ที่มา - <a href=\"https://www.raspberrypi.org/blog/raspberry-pi-rp2040-on-sale/\">Raspberry Pi</a></p>\n<p><img src=\"https://www.blognone.com/sites/default/files/externals/0d3f77b6b780e1106f647e87368abd85.jpg\" /></p>\n</div></div></div><div><div>Topics: </div><div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c7105d7060fafc0d0843a868277452741a005bca2ae4943d09116db2d2361e4","category":"Thai"}