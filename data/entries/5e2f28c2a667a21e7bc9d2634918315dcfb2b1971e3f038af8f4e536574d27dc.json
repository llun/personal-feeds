{"title":"Airbnb ไตรมาส 4/2020 รายได้รวมลดลง 22% จำนวนการเข้าพัก 46.3 ล้านคืน","link":"https://www.blognone.com/node/121406","date":1614312781000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Airbnb รายงานผลประกอบการของไตรมาสที่ 4 ปี 2020 ซึ่งเป็นการรายงานครั้งแรกนับตั้งแต่<a href=\"https://www.blognone.com/node/120059\">บริษัทไอพีโอเข้าตลาดหุ้น</a>เมื่อเดือนธันวาคมปีที่แล้ว โดยไตรมาส 4/2020 รายได้รวม 859 ล้านดอลลาร์ ลดลง 22% จากช่วงเวลาเดียวกันในปีก่อน ขาดทุนสุทธิตามบัญชี GAAP 3,888 ล้านดอลลาร์ ซึ่งปัจจัยหลักคือค่าใช้จ่ายเกี่ยวกับหุ้นไอพีโอที่เป็นสวัสดิการราว 2 พันล้านดอลลาร์</p>\n<p>จำนวนคืนที่มีการเข้าพักบนแพลตฟอร์มในไตรมาสที่ผ่านมามี 46.3 ล้านคืน ลดลง 39% ขณะที่ปริมาณการจองสุทธิคิดเป็น 5,900 ล้านดอลลาร์ ลดลง 31%</p>\n<p>Brian Chesky ซีอีโอ Airbnb ให้สัมภาษณ์ว่าในไตรมาส 1/2021 บริษัทประเมินว่ารายได้ยังคงลดลง แต่เป็นเปอร์เซ็นต์ที่น้อยลง ขณะที่ภาพรวมตลอดปี 2021 นั้นยังไม่ชัดเจนมากเนื่องจากมีปัจจัยของการกระจายวัคซีน และข้อกำหนดในการเดินทางไปยังที่ต่าง ๆ</p>\n<p>ที่มา: <a href=\"https://news.airbnb.com/airbnb-fourth-quarter-and-full-year-2020-financial-results/\">Airbnb</a> และ <a href=\"https://www.cnbc.com/2021/02/25/airbnb-abnb-earnings-q4-2020.html\">CNBC</a></p>\n<p><img alt=\"alt=&quot;Airbnb&quot;\" src=\"https://www.blognone.com/sites/default/files/externals/fc85f685c121a0cea1bcd4c500c92bbe.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/airbnb\">Airbnb</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5e2f28c2a667a21e7bc9d2634918315dcfb2b1971e3f038af8f4e536574d27dc","category":"Thai"}