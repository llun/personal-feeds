{"title":"Windows 10 ยังไม่ตาย ปลายปีนี้ออก v21H2 ขนานไปกับ Windows 11","link":"https://www.blognone.com/node/123420","date":1624678202000,"content":"<div><div><div><p>ไมโครซอฟท์เขียนโพสต์ชี้แจงว่า Windows 10 ยังไม่ตาย และปีนี้จะออก Windows 10 อัพเดตประจำครึ่งหลังของปี v21H2 ตามรอบการอัพเดตปกติด้วย</p>\n<p>ฟีเจอร์ที่ระบุแล้วใน Windows 10 v21H2 คือ <a href=\"https://www.blognone.com/node/115013\">Universal Print ระบบจัดการเครื่องพิมพ์ผ่านคลาวด์</a> และ Windows Autopilot ฟีเจอร์สำหรับดีพลอยเครื่องอัตโนมัติ</p>\n<p>ไมโครซอฟท์แนะนำลูกค้าองค์กรว่าสามารถอัพเดตเครื่องเป็น Windows 10 v21H2 ไปก่อน ระหว่างรอความพร้อมในการอัพเกรดเป็น Windows 11 ได้ โดยระบบจัดการเครื่อง Microsoft Endpoint Manager รองรับระบบปฏิบัติการทั้งสองเวอร์ชัน</p>\n<p>ไมโครซอฟท์ยังให้ข้อมูลว่าปัจจุบันมีพีซีที่ใช้งาน Windows 10 จำนวน 1.3 พันล้านเครื่อง</p>\n<p><img src=\"https://www.blognone.com/sites/default/files/externals/f750825671639d0c5d6b0981c959367c.jpg\" /></p>\n<p>ที่มา - <a href=\"https://www.microsoft.com/en-us/microsoft-365/blog/2021/06/24/windows-11-the-operating-system-for-hybrid-work-and-learning/\">Microsoft</a>, <a href=\"https://mspoweruser.com/microsoft-is-still-delivering-windows-10-21h2-later-this-year/\">MSpoweruser</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b204264766db1b4561d9944b60cf320d6ece8f337308d7f6837cf88469c3fb1","category":"Thai"}