{"title":"Chrome OS เพิ่มฟีเจอร์ Phone Hub เชื่อมต่อสมาร์ทโฟน Android แบบเดียวกับ Your Phone","link":"https://www.blognone.com/node/121612","date":1615341520000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลฉลอง Chromebook มีอายุครบ 10 ปี (<a href=\"https://www.blognone.com/news/12325/%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5%E0%B8%A1%E0%B8%B2%E0%B8%97%E0%B8%B3%E0%B8%A3%E0%B8%B0%E0%B8%9A%E0%B8%9A%E0%B8%9B%E0%B8%8F%E0%B8%B4%E0%B8%9A%E0%B8%B1%E0%B8%95%E0%B8%B4%E0%B8%81%E0%B8%B2%E0%B8%A3%E0%B9%81%E0%B8%A5%E0%B9%89%E0%B8%A7\">เปิดตัว Chrome OS ครั้งแรก ก.ค. 2009</a>, <a href=\"https://www.blognone.com/news/22170/%E0%B8%A3%E0%B8%B5%E0%B8%A7%E0%B8%B4%E0%B8%A7-cr-48-%E0%B9%82%E0%B8%99%E0%B9%89%E0%B8%95%E0%B8%9A%E0%B8%B8%E0%B9%8A%E0%B8%81%E0%B8%95%E0%B8%B1%E0%B8%A7%E0%B9%81%E0%B8%A3%E0%B8%81%E0%B8%97%E0%B8%B5%E0%B9%88%E0%B9%83%E0%B8%8A%E0%B9%89-chrome-os\">เปิดตัว Chromebook รุ่นแรก Cr-48 มี.ค. 2011</a>) โดยประกาศฟีเจอร์ใหม่ให้ Chrome OS อีกหลายอย่าง</p>\n<p>ฟีเจอร์เด่นที่สุดคือ Phone Hub การเชื่อมต่อกับสมาร์ทโฟน Android ลักษณะเดียวกับแอพ Your Phone ของไมโครซอฟท์ และฟีเจอร์เชื่อม iOS-macOS ของแอปเปิล</p>\n<p>Phone Hub มีฟีเจอร์พื้นฐานที่พึงมี เช่น อ่านและตอบข้อความ SMS ของมือถือ, เปิด hotspot, ดูสถานะแบตเตอรี่ และที่แปลกว่าใครคือแสดงรายการแท็บของ Chrome บนมือถือได้ด้วย (เท่าที่อ่านยังไม่สามารถรับสายบน Chromebook ได้)</p>\n<p><img alt=\"No Description\" src=\"https://www.blognone.com/sites/default/files/externals/4ba9d9e44c0628bebada7cc3517aad31.png\" ></p>\n<p>ฟีเจอร์ใหม่อื่นๆ ได้แก่</p>\n<ul>\n<li>Wi-Fi Sync - Chromebook สามารถเชื่อมต่อ Wi-Fi ได้อัตโนมัติ หากมือถือต่อ Wi-Fi นั้นอยู่ ไม่ต้องล็อกอินใหม่</li>\n<li>Nearby Share การแชร์ไฟล์ระหว่าง Chromebook และ Android</li>\n<li>แอพ Screen Capture ตัวใหม่ กดได้จาก Quick Settings และจับได้ทั้งภาพหน้าจอ-วิดีโอ</li>\n<li>เมนู Quick Settings เพิ่มตัวควบคุมสื่อ (media player) กดเปลี่ยนเพลงได้ง่ายขึ้น</li>\n<li>เมนู Clipboard ตัวใหม่ แสดง 5 รายการล่าสุดที่คัดลอกเอาไว้</li>\n<li>ฟีเจอร์ Desks ที่เป็น workspace หลายเดสก์ท็อป จะจดจำค่าหน้าต่างทั้งหมดที่เปิดไว้หลังรีบูต</li>\n</ul>\n<p>ที่มา - <a href=\"https://blog.google/products/chromebooks/chromebook-turns-10-new-features/\">Google</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/chrome-os\">Chrome OS</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b2fa85f88cb89c43c10ab620f32a0355b6e7e500b880c691b493eebf3c72ba9","category":"Thai"}