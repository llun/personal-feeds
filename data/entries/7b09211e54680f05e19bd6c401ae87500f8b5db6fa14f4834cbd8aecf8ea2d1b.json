{"title":"WhatsApp ฟ้องกลับรัฐบาลอินเดีย ฐานออกกฎให้รัฐตรวจสอบแชทได้","link":"https://www.blognone.com/node/122868","date":1622077430000,"content":"<div><div><div><p>WhatsApp ฟ้องรัฐบาลอินเดียที่ออกกฎอินเทอร์เน็ตใหม่ ข้อความแชทของผู้ใช้งานสามารถติดตามหรือเข้าดูได้ กระทบความเป็นส่วนตัว โดยยื่นต่อศาลในเดลี</p>\n<p>ตัวกฎหมายมีการเสนอในเดือนกุมภาพันธ์โดย Ravi Shankar Prasad รัฐมนตรีว่าการกระทรวงกฎหมายและเทคโนโลยีสารสนเทศ ภายใต้กฎดังกล่าวรัฐบาลอาจกำหนดให้ บริษัทเทคโนโลยีลบโพสต์โซเชียลมีเดียที่ถือว่าผิดกฎหมาย ทั้ง WhatsApp, Signal และ บริษัทแชทอื่นๆ จะต้องสร้างฐานข้อมูลการแชทที่ \"ตรวจสอบย้อนกลับได้\" และต้องแนบลายนิ้วมือที่ระบุตัวตนไปยังผู้ใช้งานได้อีกด้วย</p>\n<p>ในช่วง 2-3 ปีที่ผ่านมา นายกรัฐมนตรี Narendra Modi มีนโยบายควบคุมเนื้อหาในอินเทอร์เน็ตมาก ในปี 2019 รัฐบาลเสนอให้ตัวเองมีอำนาจมากมายในการปราบปรามเนื้อหาทางอินเทอร์เน็ตโดยอ้างเรื่องคงามมั่นคงของชาติ ทำให้เกิดข้อพิพาทกับแพลตฟอร์มต่างๆ</p>\n<p>โฆษกของ WhatsApp กล่าวว่า WhatsApp จะปกป้องความเป็นส่วนตัวของข้อความส่วนตัวของผู้คนและจะทำทุกอย่างที่ทำได้ตามกฎหมายของอินเดียต่อไป</p>\n<p><img src=\"https://www.blognone.com/sites/default/files/externals/577321296a60c28b09e153767cad7a46.png\" /></p>\n<p>ที่มา - <a href=\"https://www.nytimes.com/2021/05/25/technology/whatsapp-india-lawsuit.html\">The New York Times</a></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div><div><a href=\"/topics/india\">India</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b09211e54680f05e19bd6c401ae87500f8b5db6fa14f4834cbd8aecf8ea2d1b","category":"Thai"}