{"title":"Casio เปิดตัว GSW-H1000 นาฬิกา G-Shock รุ่นแรกที่ใช้ Wear OS","link":"https://www.blognone.com/node/121999","date":1617287114000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Casio เปิดตัวนาฬิกา GSW-H1000 เป็นนาฬิกาในกลุ่ม G-Squad Pro และเป็น G-Shock รุ่นแรกที่ใช้ Wear OS ของ Google</p>\n<p>Casio GSW-H1000 ยังคงรูปลักษณ์และความทนทานแบบนาฬิกา G-Shock รุ่นอื่น ๆ ทนน้ำได้ลึกสุด 200 เมตร, ด้านหลังเป็นไทเทเนียมเพื่อเพิ่มความทนทาน ส่วนเซนเซอร์มีทั้ง GPS, เซนเซอร์วัดอัตราการเต้นหัวใจ, เข็มทิศ, ความกดอากาศ และอื่น ๆ</p>\n<p>สำหรับหน้าจอของตัวนาฬิกา เป็น dual-layer คือมีจอแอลซีดีแบบ always-on สำหรับแสดงเวลา และ LCD สีสำหรับแสดงข้อมูลแผนที่, การแจ้งเตือน, ข้อมูลจากเซนเซอร์ และอื่น ๆ ซึ่งถ้าเปิดจอสี แบตเตอรี่จะใช้งานได้เพียง 1.5 วันเท่านั้น แต่ถ้าใช้ในโหมด multi timepiece จะใช้งานได้ราว 1 เดือน</p>\n<p>Casio G-Squad Pro GSW-H1000 มีสีให้เลือกคือแดง, ดำ และน้ำเงิน ราคา 700 ดอลลาร์หรือราว 22,000 บาท พร้อมวางจำหน่ายในสหรัฐฯ เดือนพฤษภาคมนี้</p>\n<p>ที่มา - <a href=\"https://www.engadget.com/casio-unveils-its-first-g-shock-smartwatch-with-wear-os-103550298.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/8fd06735cbbe6d46e7d85dc783b61726.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/ec79c9dfcc982c84fb19d6a547f239a1.jpeg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/casio\">Casio</a></div><div class=\"field-item odd\"><a href=\"/topics/wear-os\">Wear OS</a></div><div class=\"field-item even\"><a href=\"/topics/smartwatch\">Smartwatch</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b5b1df00fce8712cd212812f676f8f8d6503bf24c9ae5c03764ce3b8df555187","category":"Thai"}