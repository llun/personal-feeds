{"title":"แบงก์ชาติเปิดรับฟังควาามเห็นการสร้างบาทดิจิทัล ชี้หากทำได้จะเป็นก้าวสำคัญของการเงินไทย","link":"https://www.blognone.com/node/122011","date":1617338359000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ธนาคารแห่งประเทศไทยแถลงข่าวการรับฟังแนวทางการพัฒนาสกุลเงินดิจิทัลที่ออกโดยธนาคารกลางสำหรับการใช้งานในภาคประชาชน (Retail Central Bank Digital Currency: Retail CBDC) จากเดิมที่การใช้เงินดิจิทัลของธนาคารกลางนั้นใช้ระหว่างธนาคารเป็นหลัก พร้อมกับออก<a href=\"https://www.bot.or.th/Thai/DigitalCurrency/Documents/BOT_RetailCBDCPaper.pdf\">รายงานสรุปภาพรวมแนวทางและความจำเป็นในการออก Retail CBDC</a></p>\n<p>ทางธนาคารแห่งประเทศไทยระบุว่า Retail CBDC นี้จะเปรียบเหมือนเงินสดที่ออกโดยธนาคารกลาง ประชาชนทั่วไปสามารถนำไปใช้งานได้ทั้งแบบออนไลน์และออฟไลน์ รายงานระบุว่าการที่ธนาคารเริ่มศึกษาเพราะมีแนวโน้มว่าจะมีการพัฒนาสกุลเงินดิจิทัลโดยเอกชนมาใช้งาน ซึ่งอาจะมีความเสี่ยงทั้งต่อผู้ใช้งานเองและเสถียรภาพทางการเงิน</p>\n<p>รายงานระบุถึงคุณสมบัติของ Retail CBDC ไว้ดังนี้</p>\n<ul>\n<li>เงินออกโดยธนาคารกลางผ่านธนาคารพาณิชย์ (two-tier distribution) รูปแบบเดียวกันเงินสดทุกวันนี้</li>\n<li>ไม่มีการจ่ายดอกเบี้ยจากการถือครอง แต่อาจจะมีการจำกัดปริมาณการไถ่ถอน</li>\n<li>ไม่มีค่าธรรมเนียมโอน (zero-to-minimal transaction cost) ทุกคนสามารถเข้าถึงระบบได้</li>\n<li>ไม่จำเป็นต้องเป็นระบบกระจายศูนย์ (decentralized) เสมอไป</li>\n</ul>\n<p>รายงานของธนาคารแห่งประเทศไทยยังไม่ใช่การออกแบบตัวโปรโตคอลเงินดิจิทัล แต่เป็นการวางแนวทางคุณสมบัติของเงินดิจิทัลที่จะเกิดขึ้นเพื่อเป็นแนวทางการรับฟังความเห็น ทางธนาคารแห่งประเทศไทยเปิดรับฟังความเห็นถึงวันที่ 15 มิถุนายนนี้ ผ่าน<a href=\"https://www.bot.or.th/App/BOTSurveys/SurveyResponse?SurveyID=sC7BMVYQyTmV8v2w3OIjMw==\">เว็บธนาคารแห่งประเทศไทย</a></p>\n<p>ที่มา - <a href=\"https://www.bot.or.th/Thai/PressandSpeeches/Press/2021/Pages/n2164.aspx\">Bank of Thailand</a></p>\n<p><img alt=\"No Description\" src=\"https://www.blognone.com/sites/default/files/externals/0c4c9d503f6ad85d27d055932b3418cf.jpg\" ></p>\n<p>ภาพคุณสมบัติต่างๆ ของ Retail CBDC ที่ต้องพิจารณาจากรายงานของธนาคารแห่งประเทศไทย</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bank-thailand\">Bank of Thailand</a></div><div class=\"field-item odd\"><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8bb7acea54f269be026e57be1135f4241c4691bf399d2cc0b1603b1d0b381c39","category":"Thai"}