{"title":"ซีอีโอ Snapchat บอก เราแฮปปี้ดีกับการถูกหักส่วนแบ่ง 30% ของ Apple","link":"https://www.blognone.com/node/122801","date":1621653157000,"content":"<div><div><div><p>ช่วงนี้แอปเปิลกับ Epic มีคดีความเรื่องการผูกขาดใน App Store ประเด็นหนึ่งคือการหักส่วนแบ่ง 30% จากผู้พัฒนาแอป แต่มีมุมมองที่แตกต่างออกไปจาก Evan Spiegel ซีอีโอ Snap โดยเขาบอกว่าบริษัทรู้สึกดีสำหรับส่วนแบ่งที่ระดับ 30% นี้</p>\n<p>Spiegel บอกเขารู้สึกว่าที่ Snapchat มาได้ถึงวันนี้ เพราะมี iPhone และแพลตฟอร์มที่สุดยอดของแอปเปิล เขาเองไม่แน่ใจว่ามีทางเลือกอื่นไหมนอกจากการจ่ายส่วนแบ่ง 30% แต่ก็รู้สึกดีเมื่อได้แลกกับเทคโนโลยีที่สุดยอด ซึ่งแอปเปิลให้ทั้งซอฟต์แวร์และฮาร์ดแวร์</p>\n<p>เมื่อถามถึงประเด็นข้อกำหนดความเป็นส่วนตัวใหม่ใน iOS ซึ่ง<a href=\"https://www.blognone.com/node/121033\">กระทบ</a>ต่อการโฆษณาในแอป Spiegel บอกว่าเขายินดีปรับเปลี่ยนตามแนวทางใหม่ และกำลังทำงานร่วมกับตัวแทนโฆษณาเพื่อย้ายไปแพลตฟอร์ม SKAdNetwork ของแอปเปิล</p>\n<p>ที่มา: <a href=\"https://www.cnbc.com/2021/05/21/snap-ceo-evan-spiegel-were-happy-to-pay-apple-30percent.html\">CNBC</a></p>\n<p><img src=\"https://www.blognone.com/sites/default/files/externals/5120c3b18cb5303d303e0bcc2d39789d.jpg\" /></p>\n</div></div></div><div><div>Topics: </div><div><div><a href=\"/topics/snapchat\">Snapchat</a></div><div><a href=\"/topics/snap\">Snap</a></div><div><a href=\"/topics/evan-spiegel\">Evan Spiegel</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fd41589cdb714ca5c1b761f85d3485eb368b93c6c1708f708108af1c45f0d1f","category":"Thai"}