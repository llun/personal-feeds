{"title":"EA โดนแฮก ซอร์สโค้ดและข้อมูลรวม 780 กิกะไบต์ถูกขโมย","link":"https://www.blognone.com/node/123115","date":1623354546000,"content":"<div><div><div><p>Electronic Arts ถูกแฮกเซิร์ฟเวอร์ คนร้ายอ้างว่าได้ซอร์สโค้ดเกมและเครื่องมือที่เกี่ยวข้องไปทั้งหมด 780 กิกะไบต์ เช่น ซอร์สโค้ดเอนจิน Frostbite ที่ใช้งานอยู่ในหลายเกม หรือซอร์สโค้ดของเซิร์ฟเวอร์เกม FIFA 21</p>\n<p>ทางบริษัทระบุว่ากำลังสอบสวนอยู่ แต่ยืนยันว่าแฮกเกอร์ไม่ได้เข้าถึงข้อมูลผู้เล่น และไม่มีข้อมูลส่วนบุคคลรั่วไหล โดยตอนนี้ได้ทำงานร่วมกับตำรวจและผู้เชี่ยวชาญเพื่อสอบสวนเหตุการณ์ครั้งนี้อยู่ พร้อมกับปรับปรุงความปลอดภัยของระบบ</p>\n<p>ตอนนี้แฮกเกอร์ประกาศอยู่บนเว็บบอร์ดใต้ดินและพยายามขายข้อมูลที่แฮกมาได้ทั้งหมด โดยไม่ระบุว่ามีข้อมูลอะไรบ้าง แต่แชร์ภาพบางส่วนเท่านั้น</p>\n<p>ที่มา - <a href=\"https://www.vice.com/en/article/wx5xpx/hackers-steal-data-electronic-arts-ea-fifa-source-code\">Vice</a></p>\n<p><img src=\"https://www.blognone.com/sites/default/files/externals/eba5951ad1e90945af16cd30e4d60b60.png\" /></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/security\">Security</a></div><div><a href=\"/topics/hacking\">Hacking</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7a65df1da8b75ed396fa52340106fb3e5008bca8cf60ac6dee4bd34b0018d120","category":"Thai"}