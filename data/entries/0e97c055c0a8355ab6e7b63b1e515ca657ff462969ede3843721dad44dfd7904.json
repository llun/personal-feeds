{"title":"[ลือ] Apple พัฒนาแบตฯ เสริม ชาร์จไร้สาย แปะหลัง iPhone ด้วย MagSafe แต่เจอปัญหาเลยยังไม่วางขาย","link":"https://www.blognone.com/node/121292","date":1613781022000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ข่าวนี้มาจาก Mark Gurman แห่ง Bloomberg คนเดิม โดยเขาบอกว่าแอปเปิลได้พัฒนาแบตเตอรี่เสริมสำหรับ iPhone รุ่นใหม่ตระกูล iPhone 12 ที่สามารถชาร์จไร้สายได้ เพียงนำมาแปะที่ด้านหลังเครื่องด้วย MagSafe แต่อุปกรณ์เสริมตัวนี้ก็ยังไม่มีออกมาขาย จากแผนเดิมที่จะเริ่มขายหลังเปิดตัว iPhone 12 ไม่นานมาก</p>\n<p>สาเหตุเป็นเพราะผลการทดสอบออกมาไม่ดีนัก ตัวแบตเตอรี่เสริมเองสามารถติดหลังโทรศัพท์ด้วยแม่เหล็กได้ดี ไม่เลื่อนหลุดง่าย แต่ซอฟต์แวร์ส่วนที่จัดการแบตเตอรี่เสริมนี้เองที่พบปัญหา เช่น ระบุว่าแบตเตอรี่ร้อนเกินไป หรือปัญหาหากผู้ใช้งานถอดแบตเตอรี่เข้า ๆ ออก ๆ บ่อยเกินไป</p>\n<p>แหล่งข่าวบอกว่าแอปเปิลอาจเลื่อนการจำหน่ายแบตเตอรี่นี้ออกไปอีก หรือจบที่ยุติโครงการไปเลยแบบ<a href=\"https://www.blognone.com/node/108916\">แท่นชาร์จ AirPower</a></p>\n<p>Gurman ยังให้ข้อมูลเพิ่มเติม จากที่มีข่าวก่อนหน้านี้ว่า iPhone 12 มีคุณสมบัติ<a href=\"https://www.blognone.com/node/119284\">เป็นตัวชาร์จไฟแบบไร้สาย</a>ให้อุปกรณ์เสริมได้ แต่แอปเปิลยังไม่เปิดใช้งานฟีเจอร์นี้ ว่าแอปเปิลยังไม่มีกำหนดให้ใช้งานเร็ว ๆ นี้ หรืออาจยกเลิกไปเลยเช่นกัน</p>\n<p>ที่มา: <a href=\"https://www.bloomberg.com/news/articles/2021-02-19/apple-is-working-on-magnetic-battery-pack-attachment-for-iphones\">Bloomberg</a></p>\n<p><img src=\"https://www.blognone.com/sites/default/files/externals/d7c5931820a13343dd7dba6e36f5b684.jpg\" alt=\"iPhone 12\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/iphone-12\">iPhone 12</a></div><div class=\"field-item even\"><a href=\"/topics/iphone-12-pro\">iPhone 12 Pro</a></div><div class=\"field-item odd\"><a href=\"/topics/wireless-charging\">Wireless Charging</a></div><div class=\"field-item even\"><a href=\"/topics/accessories\">Accessories</a></div><div class=\"field-item odd\"><a href=\"/topics/battery\">Battery</a></div><div class=\"field-item even\"><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e97c055c0a8355ab6e7b63b1e515ca657ff462969ede3843721dad44dfd7904","category":"Thai"}