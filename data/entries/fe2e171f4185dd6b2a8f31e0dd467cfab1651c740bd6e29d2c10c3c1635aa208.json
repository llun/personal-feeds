{"title":"ซีอีโอใหม่ Qualcomm บอกจะสู้กับ Apple Silicon ด้วยบริษัท Nuvia อดีตทีมออกแบบชิปแอปเปิล","link":"https://www.blognone.com/node/123562","date":1625323996000,"content":"<div><div><div><p>Cristiano Amon <a href=\"https://www.blognone.com/node/120391\">ซีอีโอคนใหม่ของ Qualcomm</a> (รับตำแหน่ง 1 กรกฎาคม) ให้สัมภาษณ์กับ Reuters เผยแผนการในอนาคตของบริษัท โดยบอกว่าจะต่อกรกับ Apple Silicon ด้วย<a href=\"https://www.blognone.com/node/120584\">บริษัทออกแบบชิป Nuvia ที่ซื้อกิจการมาเมื่อต้นปีนี้</a></p>\n<p>Nuvia เป็นบริษัทที่ก่อตั้งโดย Gerard Williams III อดีตหัวหน้าฝ่ายสถาปัตยกรรมซีพียูของแอปเปิลมายาวนานตั้งแต่ปี 2010 รับผิดชอบการพัฒนาซีพียูตระกูล A Series แทบทุกรุ่น จนลาออกจากแอปเปิลในปี 2019 มาเปิดบริษัทเอง ส่วนผู้ร่วมก่อตั้งอีก 2 คนคือ John Bruno กับ Manu Gulati เคยทำงานด้านสถาปัตยกรรมที่แอปเปิลและกูเกิลมาก่อน</p>\n<p>Nuvia ก่อตั้งขึ้นเพื่อพัฒนาชิป ARM มาใช้กับเซิร์ฟเวอร์ ก่อนโดน Qualcomm ซื้อกิจการซะก่อนในราคาสูงถึง 1.4 พันล้านดอลลาร์</p>\n<p>Amon บอกว่าก่อนหน้านี้ Qualcomm ใช้วิธีซื้อไลเซนส์พิมพ์เขียวซีพียูจาก Arm แต่พบว่าไม่พอแล้ว เพราะเจอการแข่งขันจากแอปเปิลที่ออกแบบชิปเอง การซื้อ Nuvia จึงเป็นทางออก เขาบอกว่าตอนนี้ Qualcomm ยังไม่มีแผนทำชิปสำหรับเซิร์ฟเวอร์ แต่ก็ยินดีขายไลเซนส์ชิปของ Nuvia ให้พาร์ทเนอร์ไปพัฒนาเป็นชิปเซิร์ฟเวอร์ต่อ</p>\n<p><img src=\"https://www.blognone.com/sites/default/files/externals/0b26cda89e888fa3eda2dc123cba9792.png\" /></p>\n<p>ที่มา - <a href=\"https://www.reuters.com/technology/qualcomms-new-ceo-eyes-dominance-laptop-markets-2021-07-01/\">Reuters</a>, <a href=\"https://www.anandtech.com/show/16416/qualcomm-to-acquire-nuvia-a-cpu-magnitude-shift\">AnandTech</a></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/ceo\">CEO</a></div><div><a href=\"/topics/processor\">Processor</a></div><div><a href=\"/topics/apple-silicon\">Apple Silicon</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe2e171f4185dd6b2a8f31e0dd467cfab1651c740bd6e29d2c10c3c1635aa208","category":"Thai"}