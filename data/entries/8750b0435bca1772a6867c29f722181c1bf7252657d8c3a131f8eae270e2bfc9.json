{"title":"มาอีกประเทศ เยอรมนีเริ่มสืบสวนแอปเปิล ประเด็นผูกขาดตลาดจาก App Store","link":"https://www.blognone.com/node/123324","date":1624332233000,"content":"<div><div><div><p>Federal Cartel Office (FCO) หน่วยงานด้านต่อต้านการผูกขาดของเยอรมนี (ชื่อภาษาเยอรมันคือ Bundeskartellamt) ประกาศเริ่มกระบวนการสืบสวนแอปเปิล ว่ามีพฤติกรรมผูกขาดตลาดหรือไม่ จากประเด็น App Store ที่กำลังร้อนแรงในช่วงหลัง เพราะเป็นช่องทางที่แอปเปิลใช้บีบการทำงานของบริษัท third party รายอื่น โดยเฉพาะเรื่องการบังคับจ่ายเงินในแอพ และการหักส่วนแบ่ง 30%</p>\n<p>เยอรมนีเพิ่งออกกฎหมายการแข่งขันการค้าฉบับใหม่ German Competition Act ช่วงต้นปี 2021 ทำให้ FCO มีอำนาจมากขึ้น โดยเฉพาะการสอบสวนบริการดิจิทัลที่มีความไม่ชัดเจนเรื่องพรมแดนการทำธุรกิจ</p>\n<p>การสอบสวนของ FCO เพิ่งอยู่ในขั้นเริ่มต้นเท่านั้น ประกาศนี้เป็นการแจ้งต่อแอปเปิลและสาธารณะให้รับทราบ</p>\n<p>ก่อนหน้านี้ FCO เริ่มสืบสวนพฤติกรรมของบริษัทไอทียักษ์ใหญ่รายอื่นๆ มาแล้ว เช่น Facebook, Amazon, Google</p>\n<p>ที่มา - <a href=\"https://www.bundeskartellamt.de/SharedDocs/Meldung/EN/Pressemitteilungen/2021/21_06_2021_Apple.html\">Bundeskartellamt</a></p>\n<p><img src=\"https://www.blognone.com/sites/default/files/externals/aecda94ef841ab8b1205a29036e90469.jpg\" /></p>\n</div></div></div><div><div>Topics: </div><div><div><a href=\"/topics/germany\">Germany</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8750b0435bca1772a6867c29f722181c1bf7252657d8c3a131f8eae270e2bfc9","category":"Thai"}