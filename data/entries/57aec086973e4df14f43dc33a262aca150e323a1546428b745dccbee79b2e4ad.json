{"title":"Doom Eternal ออก DLC ตัวที่สอง The Ancient Gods Part Two ปิดตำนานภาครีบูต","link":"https://www.blognone.com/node/121777","date":1616127677000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อวานนี้ (18 มี.ค.)​ Doom Eternal ออก DLC ตัวที่สองคือ The Ancient Gods — Part Two ซึ่งเป็นบทสรุปของเนื้อเรื่อง Doom นับตั้งแต่<a href=\"https://www.blognone.com/node/80945\">ภาครีบูตปี 2016</a> (รวมกัน 2 ภาคหลัก 2 DLC)</p>\n<p>ทีมผู้สร้าง Doom ของ id Software ให้สัมภาษณ์กับเว็บไซต์ Polygon ถึงเบื้องหลังการสร้างเกมภาคหลังๆ นับตั้งแต่ภาครีบูตเป็นต้นมา มีประเด็นที่น่าสนใจดังนี้</p>\n<ul>\n<li>ทีมงานหารือกันนานพอสมควรว่า อะไรคือ Doom อะไรไม่ใช่ Doom กันแน่ เพราะการเป็นซีรีส์เกมชื่อดัง ต้องแบกรับความคาดหวังจากแฟนๆ อย่างมาก</li>\n<li>Doom 3 เลือกใช้แนวทางเกมสยองขวัญ (horror) แต่ Doom เวอร์ชันปี 2016 เลือกกลับมาที่รากเหง้าของเกมภาคแรกๆ นั่นคือเน้นแอคชั่นเยอะๆ แทน</li>\n<li>อย่างไรก็ตาม เกมภาคปี 2016 ก็ยังมีเกมเพลย์บางอย่างที่ชะลอจังหวะของเกม เช่น การย่อตัว (crouch)​ ซึ่งทีมงานมาเรียนรู้ในภายหลังว่าขัดกับปรัชญาของ Doom ที่เน้นลุยไปข้างหน้า เน้นโจมตีศัตรู จึงเอาออกไปในภาค Eternal</li>\n<li>การเรียนรู้ข้อผิดพลาดจากเกมภาค 2016 ทำให้ภาคต่อมาคือ Eternal ประสบความสำเร็จสูงกว่ามาก มีอัตราเล่นเกมจบ (completion percentage) สูงกว่า</li>\n</ul>\n<p>ส่วนอนาคตของ Doom จะไปทางไหนต่อหลังจบเนื้อเรื่องชุดนี้แล้ว ทีมงานเปรียบเทียบว่าจะเหมือนกับภาพยนตร์ฮีโร่อย่าง Batman ที่เป็นตัวละครอมตะ และผู้กำกับในแต่ละยุค (Tim Burton, Christopher Nolan, Zack Snyder) ก็ตีความตัวละครแตกต่างกันไปในมุมมองของตัวเอง</p>\n<p>ที่มา - <a href=\"https://www.polygon.com/22333698/doom-eternal-dlc-ancient-gods-part-2-sequels\">Polygon</a></p>\n<p><img alt=\"No Description\" src=\"https://www.blognone.com/sites/default/files/externals/8806a00df702870719e1904cbf415200.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/doom\">Doom</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/id-software\">id Software</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57aec086973e4df14f43dc33a262aca150e323a1546428b745dccbee79b2e4ad","category":"Thai"}