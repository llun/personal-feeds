{"title":"Guido กลับมาพัฒนา Python ตั้งเป้าเร็วขึ้น 5x ใน 4 ปี ไมโครซอฟท์ช่วยสนับสนุนเงิน","link":"https://www.blognone.com/node/122708","date":1621234462000,"content":"<div><div><div><p><a href=\"https://www.blognone.com/node/119567\">Guido van Rossum บิดาแห่ง Python เพิ่งกลับมาทำงานกับไมโครซอฟท์เมื่อปลายปี 2020</a> หลังเกษียณอายุตัวเองไปได้เพียงปีเดียว</p>\n<p>เขาเพิ่งไปบรรยายในงานสัมมนา Language Summit เล่าว่าหลังเกษียณแล้วเจอสถานการณ์อยู่บ้าน เลยเบื่ออยู่บ้านเฉยๆ เขาจึงกลับมาสมัครงานใหม่และไมโครซอฟท์จ้าง โดยเขาได้อิสระจากไมโครซอฟท์ว่าจะทำอะไรก็ได้ เขาจึงเลือกกลับมาพัฒนา Python ต่อ และเขาถือว่าเป็นการตอบแทนชุมชนของไมโครซอฟท์ต่อโครงการ Python</p>\n<p>สิ่งที่ Guido กลับมาโฟกัสในรอบนี้คือการพัฒนา CPython (Python เวอร์ชันมาตรฐานที่ใช้กันทั่วไป บางส่วนเขียนด้วยภาษา C เลยเรียก CPython) ให้ทำงานเร็วขึ้น โดยมีเงื่อนไขว่า ABI/API เดิมยังต้องใช้ได้ ซึ่งไม่ง่ายเลย</p>\n<p><img src=\"https://www.blognone.com/sites/default/files/externals/80ccbedcc09d7de4d03b8226cc2a2c1a.png\" /></p>\n<p><img src=\"https://www.blognone.com/sites/default/files/externals/f7c5270ea6fc04dd6488860fcf1a0518.png\" /></p>\n<p><img src=\"https://www.blognone.com/sites/default/files/externals/fb2b7c1128f5b556fd87fe0a0c256d46.png\" /></p>\n<p>เขากับเพื่อนร่วมทีมอีก 2 คนคือ Eic Snow และ Mark Shannon ได้รับเงินสนับสนุนจากไมโครซอฟท์ให้ทำโครงการนี้ (ใช้ชื่อว่า Shannon Plan ตามข้อเสนอตั้งต้นของ Mark Shannon) เป้าหมายคือทำให้ Python เร็วขึ้น 5 เท่าภายใน 4 ปี หรือประมาณปีละ 1.5 เท่า</p>\n<p>ผลงานแรกของทีม Shannon Plan จะออกมาให้เห็นใน Python 3.11 (น่าจะออกในปี 2022) ผ่านการปรับปรุง intepreter และ optimization หลายๆ อย่าง แต่ Guido ก็บอกว่ายังห่างไกลกับเป้าหมายเร็วขึ้น 2 เท่า และถ้าอยากไปให้ถึงเป้าหมาย 5 เท่าก็ต้องหาวิธีสร้างสรรค์กว่านี้ด้วย</p>\n<p>ที่มา - <a href=\"https://github.com/faster-cpython/ideas/blob/main/FasterCPythonDark.pdf\">Guido van Rossum</a> via <a href=\"https://www.theregister.com/2021/05/13/guido_van_rossum_cpython_3_11/\">The Register</a></p>\n</div></div></div><div><div>Topics: </div><div><div><a href=\"/topics/python\">Python</a></div><div><a href=\"/topics/microsoft\">Microsoft</a></div><div><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ace779856b220723038d9a1cf0992b1c25f8f2e189968e1b78dc24796540aab","category":"Thai"}