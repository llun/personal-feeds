{"title":"Android 12 ออกรุ่น Developer Preview 2 เน้นฟีเจอร์สำหรับนักพัฒนาแอพ","link":"https://www.blognone.com/node/121749","date":1616033543000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลออก Android 12 Developer Preview 2 โดยจะออกรุ่นพรีวิวใหม่เดือนละ 1 ครั้ง นับจาก <a href=\"https://www.blognone.com/node/121274\">DP1 ในเดือนกุมภาพันธ์</a> ไปจนถึงรุ่นพรีวิวสุดท้ายในเดือนสิงหาคม 2021 (ตัวจริงจะออกหลังจากนั้น)</p>\n<p>ของใหม่ใน DP2 ยังเน้นไปที่นักพัฒนาแอพ เพื่อให้เตรียมแอพของตัวเองรันบน Android 12 ได้แก่</p>\n<ul>\n<li>API ใหม่ RoundedCorner ให้แอพเช็คได้ว่าฮาร์ดแวร์ใช้จอมุมโค้งหรือไม่ เพื่อให้วาดหน้าจอได้ถูกต้อง</li>\n<li>โหมด picture-in-picture (PIP) ปรับปรุงให้รองรับท่าปัดนิ้ว swipe up to home ได้ดีขึ้น</li>\n<li>แอพกลุ่ม companion device (แอพของอุปกรณ์เชื่อมต่อ เช่น นาฬิกาหรือสายรัดข้อมือ) ตั้งให้ตื่นและทำงานตลอดเวลาได้</li>\n<li>ปรับปรุง bandwidth estimation API ให้แอพประเมินแบนด์วิดท์ของผู้ใช้งาน ณ ตอนนั้นได้ดีขึ้น</li>\n<li>API RenderEffect สั่งกราฟิกให้เบลอได้ง่ายขึ้น</li>\n<li>ปรับปรุงการแจ้งเตือนในหน้า lock screen ให้ควบคุมได้มากขึ้นว่าจะแสดงอะไรบ้าง</li>\n</ul>\n<p>ผู้ที่ใช้อุปกรณ์กลุ่ม Pixel สามารถทดสอบ Android 12 DP2 ได้แล้ววันนี้ หรือจะทดสอบผ่าน Android Emulator ก็ได้เช่นกัน</p>\n<p>ภาพตัวอย่างการสั่งเบลอฉากหลังของ RenderEffect ใน Android 12</p>\n<p><img alt=\"No Description\" src=\"https://www.blognone.com/sites/default/files/externals/d891a49ee65498c01c75bd865cfc6605.png\" ></p>\n<p>ที่มา - <a href=\"https://android-developers.googleblog.com/2021/03/android-12-developer-preview-2.html\">Android Developers</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/android-12\">Android 12</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc78959f6a77223de6db03b76f39fb653a17c5f62c18929ee3858e663e9fcc80","category":"Thai"}