{"title":"Jim Whitehurst ประธาน IBM ประกาศลงจากตำแหน่ง หลังรับตำแหน่งได้ 14 เดือน จากดีล Red Hat","link":"https://www.blognone.com/node/123554","date":1625244281000,"content":"<div><div><div><p>ไอบีเอ็มประกาศปรับเปลี่ยนตำแหน่งในฝ่ายบริหารของบริษัท โดย Jim Whitehurst จะลงจากตำแหน่งประธานบริษัท (President) ที่เขาได้รับการ<a href=\"https://www.blognone.com/node/114429\">แต่งตั้งเมื่อต้นปีที่แล้ว</a> และจะรับตำแหน่งที่ปรึกษาอาวุโสโดยตรงของซีอีโอ Arvind Krishna ทั้งนี้ Jim เข้ามารับตำแหน่งประธานไอบีเอ็ม จาก<a href=\"https://www.blognone.com/node/106116\">ดีลซื้อกิจการ Red Hat</a> ซึ่งเขาเป็นซีอีโออยู่ และมีส่วนสำคัญในการควบรวมสองกิจการนี้เข้าด้วยกัน</p>\n<p>นอกจากนี้ Bridget van Kralingen รองประธานอาวุโสฝ่ายการตลาดทั่วโลก ก็ประกาศลงจากตำแหน่ง โดยจะมาดูแลโครงการพิเศษของไอบีเอ็มจนครบกำหนดเกษียณ โดย Rob Thomas รองประธานอาวุโสฝ่ายธุรกิจคลาวด์และแพลตฟอร์มข้อมูลจะมารับตำแหน่งนี้ต่อ</p>\n<p>ที่มา: <a href=\"https://newsroom.ibm.com/IBM-Leadership-Changes\">ไอบีเอ็ม</a> ผ่าน <a href=\"https://techcrunch.com/2021/07/02/jim-whitehurst-steps-down-as-president-at-ibm-just-14-months-after-taking-role/\">TechCrunch</a></p>\n<p><img src=\"https://www.blognone.com/sites/default/files/externals/2f0c8030308da19d9085a624311bf706.png\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/management\">Management</a></div><div><a href=\"/topics/red-hat\">Red Hat</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0bb09b62de57525792141ecdebd3735c5471129e21aa7dccb0f0dc00b551df03","category":"Thai"}