{"title":"Facebook Groups ให้แอดมินจำกัดจำนวนโพสต์และคอมเม้นท์, บล็อกโพสต์ขายของในกลุ่มได้","link":"https://www.blognone.com/node/123257","date":1623917592000,"content":"<div><div><div><p>Facebook เตรียมเพิ่มความสามารถให้แอดมิน Groups จำกัดจำนวนโพสต์ และจำกัดจำนวนคอมเม้นท์ใต้โพสต์ได้ มีเป้าหมายเพื่อชะลอการสนทนาที่ไม่เป็นมิตรกับคนอ่าน หรือ toxic</p>\n<p>ด้วยความสามารถใหม่นี้ แอดมิน และผู้คัดกรองเนื้อหาใน Groups จะมีอำนาจจำกัดจำนวนโพสต์และคอมเม้นท์ในช่วงระยะเวลาหนึ่ง Facebook ยังบอกด้วยว่าตอนนี้กำลังทดสอบระบบ conflict alerts แจ้งเตือนให้แอดมินรู้ว่าตอนนี้กำลังมีการสนทนาในเชิงปะทะกันอยู่ในกลุ่มด้วย</p>\n<p><img src=\"https://www.blognone.com/sites/default/files/externals/f70679f7db919fc45fd6fd4c111c13d0.jpg\" /></p>\n<p>การอัปเดตล่าสุดยังรวมถึงเครื่องมือสำหรับผู้ดูแล Groups ให้ข้อมูลโดยย่อเกี่ยวกับสมาชิกกลุ่มแต่ละคนรวมถึงจำนวนครั้งที่พวกเขาลบโพสต์เนื่องจากละเมิดกฎ Facebook, เพิ่มฟีเจอร์ช่วยคัดกรองเนื้อหา สามารถจำกัดคอมเม้นท์จากสมาชิกที่เพิ่งเข้ามาเป็นสมาชิกกลุ่มได้ รวมถึงบล็อกเนื้อหาบางประเภทอย่างพวกโพสต์ขายของได้ด้วย</p>\n<p>Facebook ยังเพิ่มข้อมูลในหน้า Admin Home โดยเพิ่มเซกชั่นทางซ้ายมือเป็นภาพรวมของ Groups ที่เราดูแลว่ามีใครเข้ามาโพสต์บ้าง เป็นจำนวนเท่าไน มีใครรายงานเนื้อหาใน Groups บ้าง</p>\n<p><img src=\"https://www.blognone.com/sites/default/files/externals/5eec33da89e10e91684b497d2296c3b9.jpg\" /></p>\n<p>จากฟีเจอร์ใหม่ๆ นี้ถือว่า Facebook เพิ่มอำนาจให้แอดมินกลุ่มในการช่วยดูแลคุณภาพการสนทนาบนแพลตฟอร์มค่อนข้างมากทีเดียว ครั้งหนึ่ง Groups เองก็สร้างปัญหาให้ Facebook มากมายทั้งกลุ่มต่อต้านการใส่หน้ากากอนามัย ต่อต้านการฉีดวัคซีน กลุ่มสนับสนุนทรัมป์ กลุ่มขวาสุดโต่ง เป็นต้น</p>\n<p>ที่มา - <a href=\"https://about.fb.com/news/2021/06/new-tools-to-help-group-admins-manage-their-communities/\">Facebook</a></p>\n</div></div></div><div><div>Topics: </div><div><div><a href=\"/topics/facebook-groups\">Facebook Groups</a></div><div><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ecf54b9d929860856667b2b5e4c85c47a1597d52be4bc3f637d5cecb1d477a23","category":"Thai"}