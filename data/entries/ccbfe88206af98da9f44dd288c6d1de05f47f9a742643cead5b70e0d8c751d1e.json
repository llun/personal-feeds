{"title":"ทวิตเตอร์เริ่มเปิดรับสมัครคนที่อยากเพิ่มรายได้จาก Super Follows และ Ticketed Spaces","link":"https://www.blognone.com/node/123341","date":1624413159000,"content":"<div><div><div><p>จากข่าวทวิตเตอร์เปิดตัว <a href=\"https://www.blognone.com/node/121401\">Super Follows</a> จ่ายเงินเพื่อเข้าถึงเนื้อหาพิเศษโมเดลเดียวกับ Patreon และ OnlyFans และ <a href=\"https://www.blognone.com/node/122809\">Ticketed Spaces</a> หรือระบบขายตั๋วเพื่อเข้าฟัง Spaces ได้ ล่าสุดทวิตเตอร์เปิดรับสมัครผู้ที่สนใจอยากหารายได้เพิ่มจากทั้งสองช่องทางแล้ว</p>\n<p>สำหรับเงื่อนไขการสมัคร Super Follows ผู้ใช้จะต้องมีอายุ 18 ปีขึ้นไป อาศัยในสหรัฐอเมริกา มีผู้ติดตามอย่างน้อย 10,000 คน และมีการโพสต์อย่างน้อย 25 ครั้งในช่วง 30 วันที่ผ่านมา ยังจำกัดเฉพาะผู้ใช้งาน iOS เท่านั้น โดยมีช่วงราคาตั้งแต่ $2.99, $4.99 หรือ $9.99 ต่อเดือน</p>\n<p><img src=\"https://www.blognone.com/sites/default/files/externals/423eca7e378a00df14678c05c6b73699.png\" /></p>\n<p>ส่วน Ticketed Spaces จะเปิดรับสมัครสำหรับผู้ใช้ในสหรัฐอเมริกาที่มีผู้ติดตามอย่างน้อย 1,000 คน สร้างห้อง Spaces อย่างน้อยสามห้องในช่วง 30 วันที่ผ่านมา ช่วงราคาสามารถกำหนดได้เองในการสร้างห้องแต่ละครั้ง เปิดรับสมัครทั้งผู้ใช้ iOS และ Android</p>\n<p>ทวิตเตอร์บอกด้วยว่าจะหัก 3% จากรายรับ 50,000 ดอลลาร์แรก โดยค่าคอมมิชชันจะเพิ่มขึ้นถึง 20% เมื่อมีรายได้เกิน 50,000 ดอลลาร์</p>\n<p>ทั้ง Super Follows และ Ticketed Spaces ถือเป็นส่วนหนึ่งของแผนการใหญ่ทวิตเตอร์ที่จะสร้างรายได้นอกเหนือจากโฆษณา ยังมี <a href=\"https://www.blognone.com/node/122696\">Twitter Blue</a> ที่จะมาพร้อมฟีเจอร์ใหม่ๆ อย่าง Undo และ Collections และ<a href=\"https://www.blognone.com/node/123130\">บริการรับข่าวสาร newsletters ที่ได้มาจากการเข้าซื้อ Revue</a></p>\n<p>ที่มา - <a href=\"https://www.engadget.com/twitter-opens-applications-super-follows-ticketed-spaces-180002268.html?src=rss_b2c\">Engadget</a>, <a href=\"https://media.twitter.com/en/articles/blogs/2021/be-the-first-to-try-ticketed-spaces-and-super-follows\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/spaces\">Spaces</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccbfe88206af98da9f44dd288c6d1de05f47f9a742643cead5b70e0d8c751d1e","category":"Thai"}