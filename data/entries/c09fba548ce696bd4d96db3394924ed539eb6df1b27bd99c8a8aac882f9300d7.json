{"title":"ฐากูร บุนปาน","link":"https://markpeak.net/thakoon-boonparn/","date":1611415531000,"content":"<p>มีโอกาสได้รู้จักกับพี่โต้ง ฐากูร บุนปาน อดีตกรรมการผู้จัดการของมติชน เป็นการส่วนตัวมาได้หลายปี เคยได้ร่วมทริปกันต่างประเทศหนึ่งครั้ง (ไปงานเปิดสำนักงานของ SCB ที่เซี่ยงไฮ้) และเป็น &#8220;มิตรสหายต่างวัย&#8221; ที่มีงานอดิเรกตรงกันคือ อ่านนิยายจีนของ น.นพรัตน์ ซึ่งพี่โต้งนั้นในฐานะคนในแวดวงสิ่งพิมพ์ ก็มีโอกาสได้อ่านต้นฉบับลายมือของ น.นพรัตน์ ก่อนใครเพื่อน</p>\n<p>เหตุเพราะนิยายจีนของ น.นพรัตน์ พิมพ์โดยสำนักพิมพ์สยามอินเตอร์ในเครือสยามสปอร์ต และเจ้าของบริษัทคือคุณระวิ โหลทอง มีสิทธิพิเศษในการได้อ่านต้นฉบับ (ที่เขียนด้วยลายมือ) ก่อนใครเพื่อน แต่คุณระวิ อายุมากแล้ว ตาไม่ค่อยดี จึงใช้วิธีให้เลขาอ่านออกเสียงให้ฟัง</p>\n<p>ส่วนพี่โต้ง ในฐานะคนรู้จักกับคุณระวิ จึงพลอยได้อ่านต้นฉบับลายมือด้วย และอาสาช่วยตรวจต้นฉบับเพิ่มเติมให้ ก่อนเข้ากระบวนการทางบรรณาธิการและไปพิมพ์เป็นเล่มขายต่อไป</p>\n<div class=\"fb-post\" data-href=\"https://www.facebook.com/photo.php?fbid=10211506831460999&#038;set=pb.1670358107.-2207520000..&#038;type=3\" data-width=\"552\"></div>\n<div class=\"fb-post\" data-href=\"https://www.facebook.com/photo.php?fbid=10211594893942506&#038;set=pb.1670358107.-2207520000..&#038;type=3\" data-width=\"552\"></div>\n<div class=\"fb-post\" data-href=\"https://www.facebook.com/photo.php?fbid=10211600659606644&#038;set=pb.1670358107.-2207520000..&#038;type=3\" data-width=\"552\"></div>\n<div class=\"fb-post\" data-href=\"https://www.facebook.com/photo.php?fbid=10212123056546241&#038;set=pb.1670358107.-2207520000..&#038;type=3\" data-width=\"552\"></div>\n<p>ผมทราบข่าวพี่โต้งป่วยเป็นโรคมะเร็งมาสักระยะหนึ่ง แต่ก็ยังมีโอกาสแชทคุยผ่านออนไลน์เป็นระยะๆ และได้เจอตัวจริงครั้งสุดท้ายช่วงเดือน ก.ย. 2020 ใน<a href=\"https://brandinside.asia/30-years-of-ais-ordinary-that-is-extraordinary/\">งานเปิดตัวหนังสือของคุณสมชัย เลิศสุทธิวงค์ ซีอีโอของ AIS</a> แต่ไม่ได้มีโอกาสคุยกันเพราะคนเยอะ และผมต้องกลับก่อนงานเลิก หลังจากนั้นยังได้แชทคุยกันบ้างเล็กน้อย กะว่าเมื่อมีโอกาสจะเข้าไปเยี่ยมพี่โต้งสักหน่อย แต่ก็มาทราบข่าวการเสียชีวิตของพี่โต้งซะก่อน</p>\n<p>พี่โต้งเป็นคนน่ารัก อัธยาศัยดี มุขเยอะ มีความเป็นพหูสูต และมีความทันสมัย ทันโลกยุคออนไลน์ ผมเคยได้ยินแกเล่าว่าเป็น &#8220;บุนปานรุ่น 1.5&#8221; ที่อยู่ระหว่างรุ่นผู้ก่อตั้ง (อ.ช้าง ขรรชัย บุนปาน) และรุ่นลูก (คุณเย็น ปานบัว บุนปาน) ที่เข้ามาทำหน้าที่เป็นสะพานเชื่อมมติชนจากรุ่นที่หนึ่งไปยังรุ่นถัดไป</p>\n<p>ด้วยอาชีพนักข่าวที่ยาวนาน และอัธยาศัยส่วนตัว ทำงานรดน้ำศพของพี่โต้งมีคนมาร่วมงานเรียกว่ามืดฟ้ามัวดิน นักการเมืองมาแทบทุกค่าย (พูดกันเล่นๆ ได้ว่ามาทุกคนยกเว้นทักษิณกับประยุทธ์ ซึ่งก็ส่งหรีดมาทั้งคู่)</p>\n<p>สัปดาห์นี้พบว่ามติชนสุดสัปดาห์เลือกรูปพี่โต้งมาขึ้นปก เห็นจากเพื่อนในเฟซบุ๊กแล้วออกไปซื้อทันทีเป็นที่ระลึก ส่วนบล็อกนี้อยากแปะบทสัมภาษณ์ของพี่โต้งในเรื่องวิสัยทัศน์ต่อวงการสื่อ ต่อการปรับตัวของมติชน เอาไว้อ่านย้อนหลังเมื่ออยากได้เข็มทิศนำทาง</p>\n<div class=\" content_cards_card content_cards_domain_www-prachachat-net\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.prachachat.net/d-life/news-594649\">\n\t\t\t\t\t<img src=\"https://www.prachachat.net/https://www.prachachat.net/wp-content/uploads/2021/01/FBฐากูร.jpg\" alt=\"ฐากูร บุนปาน โอวาทปีใหม่ครั้งสุดท้าย ว่าด้วยการพาองค์กรสื่อเดินหน้าสู้ในยุคยากลำบาก\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.prachachat.net/d-life/news-594649\">\n\t\t\tฐากูร บุนปาน โอวาทปีใหม่ครั้งสุดท้าย ว่าด้วยการพาองค์กรสื่อเดินหน้าสู้ในยุคยากลำบาก\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.prachachat.net/d-life/news-594649\">\n\t\t\t<p>ฐากูร บุนปาน รองประธานกรรมการ บริษัท มติชน จำกัด (มหาชน) เสียชีวิตเมื่อวันที่ 12 มกราคมที่ผ่านมา เป็นความสูญเสียครั้งใหญ่มากของชาวมติชน ที่สูญเสียผู้นำคนเก่งผู้เต็มเปี่ยมด้วยความสามารถและวิสัยทัศน์ และสำหรับคนมติชนรุ่นใหญ่ ๆ นี่ยังเป็นการสูญเสียพี่ น้อง เพื่อนร่วมงาน ที่ทำงาน-ต่อสู้เคียงบ่าเคียงไหล่กันมานาน</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://www.prachachat.net/wp-content/uploads/2020/05/favicon-32x32.png\" alt=\"ประชาชาติธุรกิจ\" class=\"content_cards_favicon\"/>\t\tประชาชาติธุรกิจ\t</div>\n</div>\n<div class=\" content_cards_card content_cards_domain_voicetv-co-th\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://voicetv.co.th/read/H1Ty-hl4z\">\n\t\t\t\t\t<img src=\"https://pailin.voicetv.co.th/assets/aW1hZ2UvMjAxOC0wMS8wNTg0MGI2MWIwMTkyNDMxNWQ0NzQ4NzBlMDNkMDllMi5qcGc=\" alt=\"คุยกับฐากูร บุนปาน ในวันที่ “สื่อ” ถูก Disrupt แรงมาก\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://voicetv.co.th/read/H1Ty-hl4z\">\n\t\t\tคุยกับฐากูร บุนปาน ในวันที่ “สื่อ” ถูก Disrupt แรงมาก\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://voicetv.co.th/read/H1Ty-hl4z\">\n\t\t\t<p>มองยาวๆ กับบทสัมภาษณ์ยาวๆ อ่านมุมคิดสื่อรุ่นใหญ่ กรรมการผู้จัดการ บริษัท มติชน จำกัด (มหาชน) ทำไมเขาถึง “ไม่กลัว” เทคโนโลยีที่เปลี่ยนแปลงการสื่อสารอย่างถึงรากถึงโคน</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://voicetv.co.th/images/icons/favicon-32x32.png\" alt=\"VoiceTV\" class=\"content_cards_favicon\"/>\t\tVoiceTV\t</div>\n</div>\n<p>ถือเป็นความโชคดีของชีวิตที่ได้รู้จักกับพี่โต้งเป็นการส่วนตัว และจะระลึกถึงพี่โต้งตลอดไป</p>The post <a href=\"https://markpeak.net/thakoon-boonparn/\">ฐากูร บุนปาน</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"c09fba548ce696bd4d96db3394924ed539eb6df1b27bd99c8a8aac882f9300d7","category":"Thai"}