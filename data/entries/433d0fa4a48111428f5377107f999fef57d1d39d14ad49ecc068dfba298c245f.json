{"title":"Twitter ไตรมาส 1/2021 จำนวนผู้ใช้งานเพิ่มขึ้นเป็น 199 ล้านบัญชี","link":"https://www.blognone.com/node/122442","date":1619743057000,"content":"<div><div><div><p>Twitter รายงานผลประกอบการประจำไตรมาสที่ 1 ปี 2021 รายได้รวม 1,036 ล้านดอลลาร์ เพิ่มขึ้น 28% เทียบกับช่วงเดียวกันในปีก่อน โดยรายได้จากโฆษณาเพิ่มขึ้น 32% เป็น 899 ล้านดอลลาร์ และมีกำไรสุทธิ 68 ล้านดอลลาร์</p>\n<p>จำนวนผู้ใช้งานประจำทุกวันที่สร้างรายได้ หรือ mDAU (monetizable daily active users) เพิ่มขึ้นมา 7 ล้านบัญชีจาก<a href=\"https://www.blognone.com/node/121119\">ไตรมาส 4/2020</a> เป็น 199 ล้านบัญชี โดยเป็นผู้ใช้งานในอเมริกา 38 ล้านบัญชี (+1 ล้าน) และต่างประเทศ 162 ล้านบัญชี (+7 ล้าน)</p>\n<p>Twitter บอกว่าตอนนี้ยังเร็วเกินไปที่จะประเมินผลกระทบจากการปรับเงื่อนไขความเป็นส่วนตัวของ iOS 14.5 แต่บริษัทได้นำ SKAdNetwork ซึ่งเป็นเครื่องมือของแอปเปิลมาใช้แล้ว พบว่าเข้าถึงผู้ใช้งาน iOS ผ่านโฆษณาบนมือถือได้มากขึ้น 30%</p>\n<p>ที่มา: <a href=\"https://s22.q4cdn.com/826641620/files/doc_financials/2021/q1/Q1'21-Earnings-Release.pdf\">Twitter</a></p>\n<p><img src=\"https://www.blognone.com/sites/default/files/externals/11b86f818324ca57422b348437ecc81b.jpg\" /></p>\n<p><img src=\"https://www.blognone.com/sites/default/files/externals/909a913eb5fa3d4b0608be9972d1149d.jpg\" /></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"433d0fa4a48111428f5377107f999fef57d1d39d14ad49ecc068dfba298c245f","category":"Thai"}