{"title":"Clubhouse ออกฟีเจอร์ใหม่ สร้าง Club สำหรับคนที่สนใจเรื่องเดียวกัน","link":"https://www.blognone.com/node/121559","date":1615006903000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Clubhouse ออกฟีเจอร์ใหม่คือการสร้าง \"คลับ\" (club) ได้จากในตัวแอพโดยตรง จากเดิมที่สร้างได้เฉพาะ \"ห้อง\" (room) เท่านั้น</p>\n<p>ฟีเจอร์ club ของ Clubhouse เทียบได้กับการสร้างกลุ่มหรือชุมชนผู้มีความสนใจอย่างเดียวกัน และติดตามการสนทนาในประเด็นนั้นๆ ได้ง่ายขึ้น</p>\n<p>ทีมงาน Clubhouse ยังระบุในรายการฟีเจอร์ใหม่ว่า ช่วงก่อนหน้านี้หันไปโฟกัสเรื่องโครงสร้างพื้นฐานให้รองรับโหลดจำนวนมากๆ แต่ตอนนี้จะเริ่มกลับมาเน้นเรื่องฟีเจอร์ใหม่แล้ว ของใหม่อีกอย่างในเวอร์ชันล่าสุดคือ ปรับปรุงคุณภาพเสียงให้ดียิ่งขึ้น ผู้ใช้สามารถเลือก Audio Quality เป็น High ได้ถ้าต้องใช้จริงๆ เช่น ร้องเพลงในห้อง</p>\n<p>ตลาดห้องแชทด้วยเสียงร้อนแรงขึ้นเรื่อยๆ โดย<a href=\"https://www.blognone.com/node/121493\">คู่แข่งอย่าง Twitter Spaces เปิดทดสอบบน Android แล้ว</a> และ<a href=\"https://www.blognone.com/node/121536\">คุยว่าไม่มีปัญหาห้องเต็ม จุคนฟังได้ระดับล้านคน</a> (Clubhouse ได้สูงสุดที่ 8,000 คนในตอนนี้)</p>\n<p><img alt=\"No Description\" src=\"https://www.blognone.com/sites/default/files/externals/567dc4bed1a5025b398c7f7b3195cf98.png\" ></p>\n<p>ที่มา - <a href=\"https://www.notion.so/Release-Notes-acfb2f5d56cf4718b6486f5f670db6ad\">Clubhouse</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/clubhouse\">Clubhouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4e9967c9936e92e15bcbc98e8f8cc1f1b71ad1f3fe95df4b7f0e9cc41180cc17","category":"Thai"}