{"title":"Alibaba รวมกลุ่มธุรกิจไลฟ์สไตล์เป็นแผนกใหม่โดยเฉพาะ เพื่อแข่งขันกับ Meituan","link":"https://www.blognone.com/node/123582","date":1625529868000,"content":"<div><div><div><p>Alibaba ประกาศปรับโครงสร้างองค์กร โดยจัดตั้งฝ่ายใหม่ในกลุ่มธุรกิจบริการด้านไลฟ์สไตล์ ซึ่งเป็นการรวมธุรกิจอาทิ บริการแผนที่ AutoNavi, บริการการท่องเที่ยว Fliggy และแพลตฟอร์ม O2O อย่าง Ele.me และ Koubei และแต่งตั้งให้ Yu Yongfu เป็นผู้ดูแลฝ่ายธุรกิจใหม่นี้</p>\n<p>Daniel Zhang ซีอีโอ Alibaba กล่าวว่าธุรกิจเหล่านี้ต่างมีการเติบโตสูงอยู่แล้ว แต่ด้วยการแข่งขันในตลาดที่สูง การรวมธุรกิจเหล่านี้ให้ไปในทิศทางเดียวกันทั้งหมดจึงดีกว่า ทั้งนี้นักวิเคราะห์มองว่า Alibaba ปรับกลุ่มธุรกิจไลฟ์สไตล์นี้เข้าด้วยกัน ก็เพื่อให้สามารถแข่งขันกับ Meituan ได้ดีมากขึ้น</p>\n<p>นอกจากนี้ Alibaba ยังประกาศรวมกลุ่มธุรกิจใน Tmall โดยรวมส่วนซูเปอร์มาร์เก็ตออนไลน์ Tmall Supermarket กับส่วนธุรกิจนำเข้าและส่งออก Tmall Import-Export มาเป็นชื่อใหม่ Tmall Supermarket and Import-Export</p>\n<p>ที่มา: <a href=\"https://www.scmp.com/tech/big-tech/article/3139896/alibaba-restructures-operations-form-lifestyle-services-division-take\">SCMP</a> และ <a href=\"https://www.alizila.com/alibaba-creates-lifestyle-services-division-and-announces-management-changes/\">Alizila</a></p>\n<p><img src=\"https://www.blognone.com/sites/default/files/externals/8915319d1ce2b256fb3b8bbc4a9bdaa5.jpg\" /></p>\n</div></div></div><div><div>Topics: </div><div><div><a href=\"/topics/alibaba\">Alibaba</a></div><div><a href=\"/topics/eleme\">Ele.me</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e9023ac1d7c2a30fc36800b077a4cfb571fb88ac00b0af4508a3ef6bfaaeb60e","category":"Thai"}