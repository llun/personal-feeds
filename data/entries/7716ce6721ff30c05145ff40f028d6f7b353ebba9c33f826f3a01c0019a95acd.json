{"title":"ผู้เล่นต่อเดือนของ Blizzard ลดลง 11 ล้านคนในสามปี เพราะเปิดตัวเกมใหม่น้อย","link":"https://www.blognone.com/node/122535","date":1620271923000,"content":"<div><div><div><p>หลัง Activision Blizzard เผย<a href=\"https://investor.activision.com/news-releases/news-release-details/activision-blizzard-announces-first-quarter-2021-financial\">ผลประกอบการไตรมาส 1/2021</a> พบว่า<a href=\"https://www.blognone.com/node/122515\">ฝั่ง Activision เติบโตถึง 72% ส่วนฝั่ง Blizzard เติบโตแค่ 7%</a></p>\n<p>ข้อมูลเพิ่มเติมจากเว็บไซต์ข่าวเกม MassivelyOP ที่เปรียบเทียบยอดผู้เล่นรายเดือน (Monthly Active Users - MAU) ของ Blizzard ตั้งแต่ปี 2018 จนถึงไตรมาส 1/29 พบว่าลดลงจาก 38 ล้านคนต่อเดือน เหลือ 27 ล้านคนเท่านั้น หรือลดลงถึง 11 ล้านคนภายใน 3 ปี และลดลงจากไตรมาส 4/2020 ถึง 2 ล้านคน สาเหตุหลักน่าจะมาจาก Blizzard ไม่ได้ออกเกมใหม่ (ที่ไม่ใช่ภาคเสริมและไม่ใช่เกมรีมาสเตอร์) มาเป็นเวลานาน โดยเกมหลักล่าสุดที่ออกคือ Overwatch ในปี 2016</p>\n<p>รายได้ของ Blizzard ที่ยังเติบโตได้ 7% สาเหตุหลักยังมาจากภาคเสริม <a href=\"https://www.blognone.com/node/112892\">Shadowlands</a> ของเกม World of Warcraft ที่เปิดตัวในปี 2019 รวมถึงอัพเดตใหม่ <a href=\"https://playhearthstone.com/en-us/expansions-adventures/forged-in-the-barrens/\">Forged in the Barrens</a> ของเกม Hearthstone ที่เปิดตัวเมื่อเดือนกุมภาพันธ์ที่ผ่านมา</p>\n<p>อย่างไรก็ตาม ถ้า Blizzard ยังไม่เร่งออกเกมใหม่ๆ จำนวนผู้เล่นต่อเดือนอาจลดลงเรื่อยๆ จนเกิดผลกระทบหนักกว่านี้ได้ แม้ปีนี้ Blizzard จะเตรียมวางขายภาครีเมคของ Diablo 2 แต่ก็ยังเป็นเกมรีมาสเตอร์ที่อาจจะไม่ได้จะเพิ่มยอดผู้เล่นและรายได้ให้กับ Blizzard มากนัก และอาจต้องฝากความหวังไว้กับ Diablo 4 และ Overwatch 2 ที่ยังไม่มีวันวางจำหน่ายที่ชัดเจนต่อไป</p>\n<p>ที่มา - <a href=\"https://massivelyop.com/2021/05/04/activision-blizzard-q1-2021-financials-blizzard-maus-down-to-27m/\">MassivelyOP</a> via <a href=\"https://www.pcgamer.com/blizzard-is-losing-millions-of-players-across-all-of-its-games/\">PCGamer</a>, <a href=\"https://investor.activision.com/news-releases/news-release-details/activision-blizzard-announces-first-quarter-2021-financial\">Activision Q1 2021 Financial Results</a></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/activision-blizzard\">Activision Blizzard</a></div><div><a href=\"/topics/financial-report\">Financial Report</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7716ce6721ff30c05145ff40f028d6f7b353ebba9c33f826f3a01c0019a95acd","category":"Thai"}