{"title":"คลังยกเว้นภาษีนำเข้าชิ้นส่วนหุ่นยนต์ เซ็นเซอร์สามมิติ, ซอฟต์แวร์ CAD เข้าข่ายด้วย","link":"https://www.blognone.com/node/121252","date":1613624586000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กระทรวงการคลัง ประกาศยกเว้นภาษีสินค้านำเข้าจำพวกชิ้นส่วนในการผลิตหุ่นยนต์และระบบอัตโนมัติ เพื่อประโยชน์ทางเศรษฐกิจของประเทศ  ยกเว้นภาษีในกลุ่มสินค้า 12 รายการ มีสินค้าจำพวก เซ็นเซอร์สามมิติ, ซอฟต์แวร์ CAD, หุ่นยนต์หยิบยกขนย้าย, ซอฟต์แวร์ Image Processing เป็นต้น</p>\n<p>โดยผู้ขอใช้สิทธิยกเว้นอากรต้องได้รับการขึ้นทะเบียนรับรองคุณสมบัติผู้ประกอบการผลิตหุ่นยนต์และระบบอัตโนมัติ (Automation Machinery Builder : AMB) และ/หรือผู้ออกแบบและพัฒนาระบบอัตโนมัติ (Automation System Integrator : ASI) จากคณะกรรมการเครือข่ายศูนย์ความเป็นเลิศด้านเทคโนโลยีหุ่นยนต์และระบบอัตโนมัติ และต้องขออนุมัติหลักการก่อนนำเข้า</p>\n<p><img alt=\"No Description\" src=\"https://www.blognone.com/sites/default/files/externals/86813876c09af9a5ffa66121d76ed69e.jpg\" ><br />\nภาพจาก <a href=\"https://www.shutterstock.com/th/image-photo/automobile-production-605472758?src=_16LWNm3lOYwqDk2irmB-A-1-7\">Shutterstock</a></p>\n<p>กลุ่มสินค้า 12 รายการ ประกอบด้วย</p>\n<ul>\n<li>Electric Motor เช่น ชุดมอเตอร์ไฟฟ้าเซอร์โว, อุปกรณ์ส่งพลังงานไฟฟ้า</li>\n<li>Sensor/Transmitter เช่น Detector Sensor, ชุดอุปกรณ์ RFID, Scanning Range Finder 2D &amp; 3D Sensor</li>\n<li>Machine vision System เช่น กล้องที่ใช้ในงานอุตสาหกรรม, อุปกรณ์ควบคุมกล้อง, Image Processing Software</li>\n<li>Controller เช่น ชุดอุปกรณ์ควบคุม ส่วนประกอบ โมดูล การ์ด และซอฟท์แวร์ที่ใช้เฉพาะสำหรับเครื่องจักรกลและระบบอัตโนมัติ</li>\n<li>Interface เช่น อุปกรณ์ควบคุมและสั่งการแบบจอสัมผัส พร้อมซอฟท์แวร์ที่ใช้ในงานอุตสาหกรรม</li>\n<li>Industrial Software เช่น ซอฟต์แวร์ CAD</li>\n<li>Precision Mechanical Transmission เช่น เครื่องเกียร์ บอลล์สกรู</li>\n<li>Manipulator Industrial Robot เช่น หุ่นยนต์อุตสาหกรรมสำหรับหยิบยก ลำเลียง ขนย้าย</li>\n<li>Hydraulic เช่น เครื่องสูบไฮดรอลิกแบบลูกสูบ,  เซอร์โววาล์วสำหรับใช้ในระบบส่งกำลังแบบไฮดรอลิก</li>\n<li>Pneumatic เช่น อุปกรณ์สุญญากาศ, กระบอกสูบลมชนิดไม่มีก้านสูบ</li>\n<li>Power Supply/Battery เช่น แบตเตอรี่ชนิดลิเธียมไอออนเฉพาะใช้ในหุ่นยนต์</li>\n<li>Signal Cable &amp; Accessories เช่น สายเคเบิลนำสัญญาณ, สายเคเบิลใยนำแสงเฉพาะใช้ในหุ่นยนต์</li>\n</ul>\n<p>ที่มา - <a href=\"http://www.ratchakitcha.soc.go.th/DATA/PDF/2564/E/036/T_0019.PDF\">ประกาศกระทรวงการคลัง</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/thailand\">Thailand</a></div><div class=\"field-item odd\"><a href=\"/topics/tax\">Tax</a></div><div class=\"field-item even\"><a href=\"/topics/industry\">Industry</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b6a6d674d8f61c9f2081f06d1ed9918b61e54cb7de0d811fab56cc1bd6c045da","category":"Thai"}