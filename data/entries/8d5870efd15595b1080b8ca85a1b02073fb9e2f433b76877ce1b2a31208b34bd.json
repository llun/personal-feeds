{"title":"Amazon ปิดตัวแอปและเว็บส่งสินค้าเร็ว Prime Now รวบเป็นส่วนหนึ่งของแอปหลัก","link":"https://www.blognone.com/node/122792","date":1621584272000,"content":"<div><div><div><p>Amazon เปิดบริการ Prime Now บริการส่งสินค้าเร็วภายใน 2 ชั่วโมงมาตั้งแต่ปี 2014 ล่าสุด Amazon ประกาศปิดตัว  Prime Now แล้วทั้งรูปแบบแอปและเว็บไซต์ โดยลูกค้ายังคงเข้าถึงบริการส่งเร็วจากได้ช่องทางหลักของ Amazon และ Amazon Fresh หรือ Whole Foods</p>\n<p>Amazon เปิดตัว Prime Now ในปี 2014 เพื่อให้สมาชิก Prime ได้รับสินค้าส่งถึงหน้าประตูบ้านภายในหนึ่งหรือสองชั่วโมงโดยมีค่าธรรมเนียมเล็กน้อย Prime Now เปิดตัวครั้งแรกในไม่กี่เมือง ปัจจุบันมีให้บริการมากกว่า 5,000 เมือง</p>\n<p>ส่วนร้านค้าภายนอกใน Prime Now จะถูกย้ายไปยัง Amazon ช่องทางหลัก ตัวอย่างเช่น Bartell Drugs เครือร้านขายยาในซีแอตเทิลและ Union Square Wines &amp; Spirits ในนิวยอร์กซิตี้</p>\n<p>ผู้ใช้งานที่เข้าแอป  Prime Now จะมองเห็นแบนเนอร์แจ้งเตือนการปิดบริการ ซึ่งจะปิดอย่างสมบูรณ์ภายในปีนี้</p>\n<p><img src=\"https://www.blognone.com/sites/default/files/externals/766056d99e43082555619a2a8b40c05d.png\" /></p>\n<p>ที่มา - <a href=\"https://www.cnbc.com/2021/05/21/amazon-is-shutting-down-its-prime-now-fast-delivery-app.html\">CNBC</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-prime\">Amazon Prime</a></div><div><a href=\"/topics/e-commerce\">E-commerce</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d5870efd15595b1080b8ca85a1b02073fb9e2f433b76877ce1b2a31208b34bd","category":"Thai"}