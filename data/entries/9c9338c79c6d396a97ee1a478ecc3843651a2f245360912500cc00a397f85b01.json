{"title":"สโตร์ซ้อนสโตร์ ไมโครซอฟท์พร้อมรับ Steam และ Epic หากอยากมาอยู่ใน Microsoft Store","link":"https://www.blognone.com/node/123447","date":1624839200000,"content":"<div><div><div><p>เก็บตกประเด็น Windows 11 เพิ่มเติม <a href=\"https://www.blognone.com/node/123386\">ร้านขายแอพ Microsoft Store เวอร์ชันใหม่เปิดกว้างให้มีระบบจ่ายเงินของตัวเองได้</a> และมีแนวคิด \"สโตร์ซ้อนสโตร์\" อย่างกรณีของแอพ Android ที่ใช้ Amazon Appstore จะเป็นการดาวน์โหลดไฟล์จาก Amazon โดยตรงแทน (ตัว Microsoft Store ทำหน้าที่เป็นเหมือนหน้ากากเท่านั้น จากภาพจะเห็นปุ่มเขียนว่า Get from Amazon Appstore)</p>\n<p>เรื่องนี้ Panos Panay หัวหน้าทีม Windows ให้สัมภาษณ์ว่าวิสัยทัศน์ของเขาคือ ต้องการสร้างสโตร์ที่หาอะไรก็เจอ พิมพ์ชื่อแอพใดๆ แล้วดาวน์โหลดแอพนั้นได้เสมอ</p>\n<p>เขาบอกว่าปัจจุบัน Windows รองรับสโตร์หลายตัวอยู่แล้ว และถ้า Microsoft Store สามารถ \"โฮสต์\" สโตร์เหล่านี้ได้ เราก็ทำ เขายังเอ่ยถึงชื่อสโตร์อย่าง Steam หรือ Epic Games ว่า \"ยินดีต้อนรับอย่างมาก\"</p>\n<p><img src=\"https://www.blognone.com/sites/default/files/externals/176391571a0f78f5c408e357269f8f1f.png\" /></p>\n<p>Tim Sweeney ซีอีโอของ Epic Games ที่ในอดีต <a href=\"https://www.blognone.com/node/78719\">เคยวิจารณ์ไมโครซอฟท์อยู่เรื่อยๆ</a> ก็ออกมาชื่นชมว่า ไมโครซอฟท์ยุคปี 2021 ถือเป็นไมโครซอฟท์ที่ดีที่สุดที่เคยมีมา</p>\n<blockquote><p>The 2021 version of Microsoft is the best version of Microsoft ever! <a href=\"https://t.co/RTpFHpWazG\">https://t.co/RTpFHpWazG</a></p>\n<p>— Tim Sweeney (@TimSweeneyEpic) <a href=\"https://twitter.com/TimSweeneyEpic/status/1408094368918032386?ref_src=twsrc%5Etfw\">June 24, 2021</a></p></blockquote>\n<p>ที่มา - <a href=\"https://www.theverge.com/2021/6/25/22550103/microsoft-new-windows-app-store-steam-welcome\">The Verge</a></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/windows-11\">Windows 11</a></div><div><a href=\"/topics/steam\">Steam</a></div><div><a href=\"/topics/epic-games\">Epic Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9c9338c79c6d396a97ee1a478ecc3843651a2f245360912500cc00a397f85b01","category":"Thai"}