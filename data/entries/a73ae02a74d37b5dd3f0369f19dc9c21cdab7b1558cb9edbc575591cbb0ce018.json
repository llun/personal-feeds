{"title":"Facebook เตรียมยกระดับจัดการข้อมูลเท็จวัคซีน ถ้าเจอ ลบออกทั้งหมด","link":"https://www.blognone.com/node/121093","date":1612832711000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ปี 2020 ที่ผ่านมา Facebook ออกนโยบายจัดการข้อมูลเท็จเกี่ยวกับวัคซีนมากขึ้น การระบาดของ COVID-19 ทำให้มีข้อมูลเท็จเกี่ยวกับวัคซีนแพร่กระจายมากกว่าเดิม จากเดิมที่มีกลุ่มต่อต้านวัคซีนอยู่แล้ว ล่าสุด Facebook บอกว่าจะยกระดับมาตรการด้วยการลบโพสต์นั้นออกไปเลย</p>\n<p>ที่ผ่านมา Facebook บอกว่าจะใช้มาตรการทำให้การมองเห็นของโพสต์เหล่านี้น้อยลง ห้ามไม่ให้ซื้อโฆษณาเพื่อเผยแพร่ข้อมูลเกี่ยวกับวัคซีน และลบโพสต์ที่ WHO ยืนยันแล้วว่าเป็นข้อมูลเท็จ มาตรการใหม่จึงเป็นการยกระดับเข้มงวดกับข้อมูลเท็จมากขึ้น โดยจะปรึกษากับ WHO ว่าชุดข้อมูลใดบ้างที่เป็นเท็จ</p>\n<p>Facebook บอกด้วยว่ามาตรการใหม่นี้มาจากเสียงสะท้อนของ Facebook Oversight Board คณะกรรมการอิสระตรวจสอบนโยบาย Facebook มองว่า Facebook ต้องสร้างมาตรฐานใหม่สำหรับข้อมูลที่ผิดเกี่ยวกับสุขภาพ เนื่องจากกฎปัจจุบันมีความคลุมเครือ</p>\n<p><img src=\"https://www.blognone.com/sites/default/files/externals/cc4a09a3bb011f34770b95298ad87dc5.jpg\" alt=\"\" /><br />\nภาพตัวอย่างวัคซีนของ AstraZeneca จาก<a href=\"https://www.ox.ac.uk/news/2020-11-23-oxford-university-breakthrough-global-covid-19-vaccine\">มหาวิทยาลัย Oxford</a></p>\n<p>ที่มา - <a href=\"https://www.nytimes.com/2021/02/08/technology/facebook-vaccine-misinformation.html\">The New York Times</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/vaccine\">vaccine</a></div><div class=\"field-item even\"><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a73ae02a74d37b5dd3f0369f19dc9c21cdab7b1558cb9edbc575591cbb0ce018","category":"Thai"}