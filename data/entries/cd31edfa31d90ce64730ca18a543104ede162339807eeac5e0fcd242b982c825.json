{"title":"Arduino รองรับชิป RP2040 บนบอร์ด Raspberry Pi Pico","link":"https://www.blognone.com/node/122118","date":1617991375000,"content":"<div><div><div><p>โครงการ Arduino ปล่อยเฟิร์มแวร์ Arduino Core for mbed รุ่น 2.0.0 รองรับชิป RP2040 ของโครงการ Raspberry Pi ที่มีผู้ผลิตบอร์ดหลายรุ่นนำไปใช้งาน  เช่น  Raspberry Pi Pico และ Arduino Nano RP2040 Connect</p>\n<p>Arduino Core for mbed เป็นเฟิร์มแวร์สำหรับใช้งานกับไมโครคอนโทรล์เลอร์ตระกูล Cortex-M ที่ใช้ระบบปฎิบัติการ mbed-os ของ Arm เป็นแกนกลาง โดยก่อนหน้านี้ Arduino ก็ใช้ mbed-os เป็นแกนกลาง<a href=\"https://blog.arduino.cc/2019/07/31/why-we-chose-to-build-the-arduino-nano-33-ble-core-on-mbed-os/\">บนบอร์ด Arduino Nano 33 BLE มาก่อนแล้ว</a></p>\n<p>การรองรับชิป RP2040 เช่นนี้ทำให้เราสามารถพอร์ต sketch ที่เคยพัฒนาบนบอร์ดอื่นๆ ไปรันบนบอร์ดชุดใหม่ๆ ที่ใช้ชิป RP2040 ได้ง่ายขึ้น รวมถึงสามารถเขียนซอฟต์แวร์บน mbed-os โดยตรงแต่ใช้ API ของ Arduino ก็ได้</p>\n<p>ที่มา - <a href=\"https://github.com/arduino/ArduinoCore-mbed/releases/tag/2.0.0\">Arduino Core mbed</a></p>\n<p><img src=\"https://www.blognone.com/sites/default/files/externals/be40e1c296a969e354c9a333539d2e48.png\" /></p>\n</div></div></div><div><div>Topics: </div><div><div><a href=\"/topics/arduino\">Arduino</a></div><div><a href=\"/topics/raspberry-pi\">Raspberry Pi</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd31edfa31d90ce64730ca18a543104ede162339807eeac5e0fcd242b982c825","category":"Thai"}