{"title":"กูเกิลประหยัดเงินกว่าพันล้านเหรียญต่อปี จากการที่พนักงาน Work From Home","link":"https://www.blognone.com/node/122445","date":1619746488000,"content":"<div><div><div><p>เมื่อพนักงานบริษัทต้อง Work From Home และถูกจำกัดการเดินทางเนื่องจากโรคระบาด ผลพลอยได้ที่เกิดขึ้นคือ บริษัทสามารถประหยัดค่าใช้จ่ายการเดินทาง การจัดอีเว้นท์ กูเกิลเองก็เช่นกัน เมื่อดูจากผลประกอบการพบว่า กูเกิลสามารถประหยัดเงินไปได้ร่วมพันล้านเหรียญ</p>\n<p>ในผลประกอบการไตรมาสแรกของปี Alphabet ลดค่าใช้จ่ายจากการโปรโมต, การเดินทางและความบันเทิงต่างๆ ของบริษัท ได้ 268 ล้านเหรียญเมื่อเทียบกับช่วงเวลาเดียวกันของปีก่อนหน้า ซึ่งส่วนใหญ่เป็นผลมาจาก COVID-19</p>\n<p>Alphabet ยังกล่าวในรายงานประจำปีของบริษัท เมื่อต้นปีที่ผ่านมาว่า ค่าใช้จ่ายด้านการโฆษณาและการส่งเสริมการขายลดลง 1.4 พันล้านเหรียญในปี 2020 เพราะเป็นช่วงที่การระบาดเข้มข้น หยุดการจัดกิจกรรมทั้งหมดมาทำในออนไลน์ ค่าเดินทางและค่าใช้จ่ายด้านความบันเทิงลดลง 371 ล้านเหรียญ</p>\n<p>อย่างไรก็ตาม กูเกิลมีแผนจะให้พนักงานกลับเข้ามาทำงานที่สำนักงานแล้ว หลังสถานการณ์ในสหรัฐฯเริ่มดีขึ้น โดยใช้โมเดลการเข้างานแบบไฮบริด ยังคงลดความหนาแน่นของพนักงานในออฟฟิศ</p>\n<p><img src=\"https://www.blognone.com/sites/default/files/externals/f11d74516a5dfa71d544914790cb900b.png\" /><br />\nภาพจาก กูเกิล</p>\n<p>ที่มา - <a href=\"https://www.bloomberg.com/news/articles/2021-04-28/google-is-saving-over-1-billion-a-year-by-working-from-home\">Bloomberg</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/covid-19\">COVID-19</a></div><div><a href=\"/topics/alphabet\">Alphabet</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fd928b2cf4be52750ae47b465246737dfc53ca2b2894b3d3dfd64c98a780823d","category":"Thai"}