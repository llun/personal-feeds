{"title":"How to Split and Merge a PDF File","link":"https://markpeak.net/how-to-split-and-merge-a-pdf-file/","date":1625978057000,"content":"<p>หลังจาก Windows สามารถพิมพ์เอกสารออกมาเป็นไฟล์ PDF ได้ (เลือกเครื่องพิมพ์เป็น Microsoft Print to PDF) ทำให้การตัดบางหน้าของเอกสาร PDF ออกมาใช้ เป็นเรื่องง่ายขึ้นมาก เพราะเพียงแค่เปิดไฟล์ PDF ขึ้นมา สั่งพิมพ์ ระบุเลขหน้า ไม่ต้องลงโปรแกรมเสริมใดๆ แม้แต่น้อย</p>\n<p>แต่ถ้าอยากได้ฟีเจอร์ที่มากขึ้นกว่านั้น ก็ต้องหาโปรแกรมอื่นมาช่วยเพื่อความสะดวกในชีวิต</p>\n<p>อย่างล่าสุดเจอเคสว่ามีไฟล์ PDF ขนาดใหญ่เป็น GB จำนวนเป็นพันๆ หน้า แค่เปิดไฟล์ในโปรแกรมอ่านก็เหนื่อยแล้ว โจทย์คือต้องการ “หั่น” ไฟล์เหล่านี้เป็นส่วนๆ ตามจำนวนบท เพื่อขนาดที่เล็กลง  แจกจ่ายง่าย เปิดง่ายขึ้น</p>\n<p>การใช้ท่า Print to PDF ก็พอทำได้ แต่ต้องมาสั่งพิมพ์หลายครั้งแยกเป็นหลายไฟล์ สำหรับงานแบบนี้เราใช้โปรแกรมเฉพาะทางดีกว่า</p>\n<p>เดี๋ยวนี้มีเว็บจำนวนมากที่ให้แปลงไฟล์ PDF ได้ฟรี (ปลอดภัยหรือไม่อีกเรื่องนึง) แต่เคสนี้ ไฟล์มันใหญ่มาก เสียเวลาอัพโหลด ใช้โปรแกรมมารันแบบออฟไลน์น่าจะเหมาะกว่า</p>\n<p>เมื่อหลายปีที่แล้วเคยใช้ <a href=\"https://pdfsam.org/\">PDF Split and Merge (PDFSAM)</a> ที่เป็นโอเพนซอร์ส พบว่าตอบโจทย์งานแบบนี้ แต่ข้อเสียคือเป็น Java (โดนบังคับโหลด Java Runtime แยก) และหน้าตาห่วย (อี๋ Java) แต่กลับมาดูอีกรอบ พบว่าหน้าตาพัฒนาขึ้นมาก และมีเวอร์ชันอัพเกรดคือ PDFsam Enhanced กับ PDFsam Visual ที่เพิ่มฟีเจอร์ด้านการแก้ไขไฟล์ PDF (คล้ายๆ Adobe Acrobat Pro) ออกมาขายด้วย</p>\n<p>เนื่องจากงานที่ต้องทำ ใช้แค่ตัวปกติ (Basic) ก็พอ สามารถดาวน์โหลดจาก <a href=\"https://github.com/torakiki/pdfsam/releases\">GitHub</a> ได้โดยตรง (มีทั้งแมค ลินุกซ์ วินโดวส์) โดยเวอร์ชันวินโดวส์ สามารถเลือกดาวน์โหลดแบบ zip ที่รันได้โดยไม่ต้องติดตั้งด้วย</p>\n<p>หน้าตาและการใช้งานก็ตรงไปตรงมา ถ้าอยาก หั่น (split) ก็เลือกไฟล์ เลือกเลขหน้า โฟลเดอร์ปลายทาง แล้วปล่อยมันรันไปได้เลย จบข่าว ส่วนฟีเจอร์อื่นๆ ที่น่าจะใช้กันบ่อยๆ คือ Merge (ต่อไฟล์), Alternate Mix (ต่อไฟล์แบบสลับหน้าได้), Rotate (หมุน) ซึ่งส่วนใหญ่จะใช้ในกรณีที่สแกนมาแล้วไม่ดี ไม่โดนใจ</p>The post <a href=\"https://markpeak.net/how-to-split-and-merge-a-pdf-file/\">How to Split and Merge a PDF File</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"583536edd2e7e3eed5f41d4643f5ceeed550a7c5658948d20b4ca19f4ed9fedb","category":"Thai"}