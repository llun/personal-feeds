{"title":"George R.R. Martin เล่าเอง ช่วยดีไซน์โลกในเกม Elden Ring แต่ไม่ได้แต่งเรื่อง","link":"https://www.blognone.com/node/123295","date":1624111369000,"content":"<div><div><div><p>George R.R. Martin ผู้เขียนนิยายชุด A Song of Ice and Fire ซึ่งมีชื่อในเครดิตเกม Elden Ring ออกมาให้สัมภาษณ์ถึงบทบาทของเขาว่าทำอะไรบ้าง</p>\n<p>Martin บอกว่าเขาไม่ใช่เกมเมอร์ แม้มีเล่นวิดีโอเกมอยู่บ้าง ส่วนงานของเขาใน Elden Ring เป็นการช่วยสร้างโลกในเกม (world building) โดยยังไม่ต้องสนใจพล็อตเรื่องหรือตัวละคร ลักษณะเดียวกับ Middle Earth ในนิยายของ J.R.R. Tolkien หรือจักรวาล Foundation ของ Isaac Asimov</p>\n<p>Martin เล่าว่า FromSoftware มาให้เขาช่วยคิดไอเดียของโลกในเกมแบบคร่าวๆ ตั้งแต่เมื่อหลายปีก่อน และกลับมาขอไอเดียเป็นระยะๆ เมื่อออกแบบมอนสเตอร์ใหม่ แต่ภาพรวมคืองานของเขาเสร็จไปนานหลายปีแล้ว ก็ขอให้แฟนๆ รอติดตามเกมที่จะออกขายในเดือนมกราคม 2022 กัน</p>\n<p><img src=\"https://www.blognone.com/sites/default/files/externals/83a8af8656f969b77ef4d6da9b243f4e.jpg\" /></p>\n<p>ที่มา - <a href=\"https://www.pcgamer.com/george-r-r-martin-elden-ring-is-a-sequel-to-dark-souls/\">PCGamer</a></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/game-of-thrones\">Game of Thrones</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"421d1ffcb50dfe03ed2a149fda0305d4501a1d300fe3e581ae6709c95074863f","category":"Thai"}