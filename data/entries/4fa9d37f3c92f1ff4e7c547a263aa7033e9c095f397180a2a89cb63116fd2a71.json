{"title":"ไมโครซอฟท์ทดสอบแอพ xCloud บนพีซีแล้ว, เพิ่มความละเอียดจาก 720p เป็น 1080p","link":"https://www.blognone.com/node/121445","date":1614556901000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>The Verge รายงานว่าไมโครซอฟท์กำลังทดสอบแอพ Xbox Game Streaming บนวินโดวส์ ซึ่งรองรับการสตรีมเกม 2 แบบคือ</p>\n<ul>\n<li>จากคอนโซล Xbox Series X|S มายังวินโดวส์ ซึ่งเหมือนกับ remote play ของ Xbox One</li>\n<li>จากบริการ xCloud มายังวินโดวส์</li>\n</ul>\n<p>ปัจจุบัน xCloud ยังรองรับการสตรีมมาบน Android เท่านั้น ก่อนหน้านี้<a href=\"https://www.blognone.com/node/120047\">ไมโครซอฟท์เผยว่าจะรองรับพีซีและ iOS ในช่วงต้นปี 2021 นี้</a> โดยเวอร์ชัน iOS จะผ่านเบราว์เซอร์ ส่วนเวอร์ชันพีซีจะได้ทั้งเบราว์เซอร์และแอพ Xbox ตัวนี้</p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">scoop: here's a look at Microsoft's unreleased xCloud app for Windows. This app lets you stream Xbox games from an Xbox Series X / S console, or from xCloud. Full details here: <a href=\"https://t.co/ymyjQDmaeH\">https://t.co/ymyjQDmaeH</a> <a href=\"https://t.co/V3U3PXe7LO\">pic.twitter.com/V3U3PXe7LO</a></p>\n<p>— Tom Warren (@tomwarren) <a href=\"https://twitter.com/tomwarren/status/1365731532376317963?ref_src=twsrc%5Etfw\">February 27, 2021</a></p></blockquote>\n<p>อีกข่าวที่เกี่ยวข้องกันคือ Windows Central รายงานว่าไมโครซอฟท์เริ่มสตรีมเกมผ่าน xCloud ที่ความละเอียด 1080p แล้ว หลังจากมีเฉพาะ 720p อย่างเดียว (คู่แข่งอย่าง Stadia เริ่มต้นที่ 1080p มาตั้งแต่แรก)</p>\n<p>เหตุผลที่ xCloud รองรับเฉพาะ 720p เป็นเพราะระบบเซิร์ฟเวอร์เบื้องหลังยังเป็นเบลดที่ใช้ฮาร์ดแวร์ของ Xbox One S ทำให้มีข้อจำกัดเรื่องประสิทธิภาพ ไมโครซอฟท์เคยประกาศว่าจะอัพเกรดเซิร์ฟเวอร์มาเป็น Xbox Series X ซึ่งการทดสอบ 1080p แปลว่าไมโครซอฟท์เริ่มอัพเกรดเครื่องไปบ้างแล้วนั่นเอง</p>\n<p><img src=\"https://www.blognone.com/sites/default/files/externals/8709cf6f619aa90dbd0e6db439ac0d9c.jpg\" /></p>\n<p>ที่มา - <a href=\"https://www.theverge.com/2021/2/27/22304762/microsoft-xcloud-app-windows-xbox-touch-controls-gyro-support\">The Verge</a>, <a href=\"https://www.windowscentral.com/microsoft-testing-1080p-xcloud-streams-xbox-game-pass-cloud\">Windows Central</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xcloud\">xCloud</a></div><div class=\"field-item odd\"><a href=\"/topics/xbox\">Xbox</a></div><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/cloud-gaming\">Cloud Gaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4fa9d37f3c92f1ff4e7c547a263aa7033e9c095f397180a2a89cb63116fd2a71","category":"Thai"}