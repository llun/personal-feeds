{"title":"Apple ไม่ใส่ชิป AirTag ในรีโมท Apple TV รุ่นใหม่ บอกเพราะหนาขึ้น ทำหายได้ยาก","link":"https://www.blognone.com/node/122813","date":1621737789000,"content":"<div><div><div><p>Tim Twerdahl รองประธานของแอปเปิลฝ่ายการตลาดผลิตภัณฑ์ กลุ่มสินค้าในบ้านและเครื่องเสียง ให้สัมภาษณ์กับเว็บ Mobile Syrup เกี่ยวกับ Apple TV 4K รุ่นใหม่ ที่ใช้ชิป A12 Bionic และ Siri Remote แบบใหม่ (ในไทยใช้ชื่อว่า Apple TV Remote เนื่องจากยังไม่รองรับ Siri) ถึงอนาคตของสินค้าที่จะเข้ามาเป็นส่วนหนึ่งในห้องนั่งเล่น และแผนงานต่าง ๆ</p>\n<p>ในตอนหนึ่งมีคำถามว่าทำไม Siri Remote จึงไม่ใส่ชิป U1 เข้ามาด้วย ซึ่งทำให้รองรับการค้นหาผ่าน Find My เวลาทำรีโมทหาย แบบเดียวกับใน AirTag ซึ่ง Twerdahl บอกว่า Siri Remote ถูกทำให้มีขนาดหนาขึ้น เพื่อให้มันหายหรือหล่นไปในโซฟาได้ยากขึ้น ซึ่งก็น่าจะเพียงพอแล้ว</p>\n<p>Twerdahl ยังให้สัมภาษณ์กับ <a href=\"https://www.express.co.uk/life-style/science-technology/1439701/Apple-TV-update-release-remote-HDR-4K-high-refresh-rate\">Express</a> บอกว่าการออกแบบส่วนควบคุมการเล่นวิดีโอ ซึ่งเป็นแผ่นกลมนั้นทำให้นึกถึงคลิ้กวีลใน iPod ซึ่งน่าจะทำให้คนคุ้นเคยได้ง่าย แม้จะเป็นรูปแบบการควบคุมใหม่สำหรับรีโมท</p>\n<p>ที่มา: <a href=\"https://mobilesyrup.com/2021/05/21/apple-vp-tim-twerdahl-talks-apple-tv-2021-gaming-future/\">Mobile Syrup</a> ผ่าน <a href=\"https://www.theverge.com/2021/5/21/22448388/apple-tv-4k-siri-remote-no-uwb-u1-couch-thickness\">The Verge</a></p>\n<p><img src=\"https://www.blognone.com/sites/default/files/externals/0ac4649951e767454ab8c8d75e0e7256.jpg\" /></p>\n</div></div></div><div><div>Topics: </div><div><div><a href=\"/topics/apple-tv\">Apple TV</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a2aa9210c708365d352ac2319d4e2c365d7bc2493a0b2167be7b30f3e47e2073","category":"Thai"}