{"title":"[Bloomberg] อาลีบาบาถูกรัฐจีนกดดันให้ถอนหุ้นสื่อ เพราะกังวลอิทธิพลบริษัทต่อความเห็นสาธารณะ","link":"https://www.blognone.com/node/121698","date":1615863416000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bloomberg และ Wall Street Journal รายงานโดยอ้างอิงจากบุคคลใกล้ชิดว่า อาลีบาบากำลังถูกรัฐบาลจีนกดดันให้ขายหุ้นบริษัทสื่อในมือออก ซึ่งรวมถึง South China Morning Post ด้วยเหตุผลความกังวลที่ว่า อาลีบาบา จะมีอิทธิพลต่อความคิดเห็นสาธารณะ</p>\n<p>บุคคลไม่ประสงค์เผยนามระบุด้วยว่า ตั้งแต่ปีที่แล้ว ที่รัฐบาลจีนประชุมกันหลายครั้งเรื่องอิทธิพลบริษัทอาลีบาบาที่มีต่อโซเชียลมีเดียในจีน รวมถึงการถือครองหุ้นสื่อและโซเชียลมีเดียหลายแห่ง ความตึงเครียดระหว่างรัฐบาลจีนและอาลีบาบาเผยให้เห็นมากขึ้น <a href=\"https://www.blognone.com/node/119404\">เมื่อรัฐบาลเรียกตัว Jack Ma เข้าพบ และยังสั่งระงับการเข้า IPO ของ Ant Group อีกด้วย</a></p>\n<p>อาลีบาบาถือหุ้นสื่อหลากหลาย ทั้งเว็บไซต์ หนังสือพิมพ์ ช่องทีวี รวมถึงแพลตฟอร์มโซเชียลที่ได้รับความนิยมในจีนอย่าง Weibo และ Youku และที่สำคัญคือ South China Morning Post สื่อข่าวภาษาอังกฤษที่ตีพิมพ์ในฮ่องกง ซึ่งเป็นเหตุให้รัฐบาลจีนกังวลว่าอาลีบาบาจะใช้สื่อควบคุมความคิดประชาชน</p>\n<p><img alt=\"No Description\" src=\"https://www.blognone.com/sites/default/files/externals/bf1b25b18bb31d8d8485ac0d91f52b64.jpg\" ><em>ภาพจาก Alibaba Group</em></p>\n<p>Gary Liu ประธานเจ้าหน้าที่บริหารของ South China Morning Post บอกกับพนักงานภายในว่า ความมุ่งมั่นของอาลีบาบาที่มีต่อ SCMP ยังคงไม่เปลี่ยนแปลงและยังคงสนับสนุนภารกิจและเป้าหมายทางธุรกิจของเราต่อไป ด้านตัวแทนอาลีบาบาทั้งจากจีนและสหรัฐฯ ยังไม่ออกมาพูดอะไร</p>\n<p>ที่มา - <a href=\"https://www.bloomberg.com/news/articles/2021-03-15/china-asks-alibaba-to-sell-media-assets-amid-rising-clampdown\">Bloomberg</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alibaba\">Alibaba</a></div><div class=\"field-item odd\"><a href=\"/topics/jack-ma\">Jack Ma</a></div><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/media\">Media</a></div><div class=\"field-item even\"><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f1ef323ba08053cd73d524176de3cc23241d8fae05274d4a24220ebb0fada3e","category":"Thai"}