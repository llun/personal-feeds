{"title":"ส่วนหนึ่งของการปฏิรูปตำรวจ Minneapolis โหวตไม่ให้ตำรวจใช้ระบบจดจำใบหน้า","link":"https://www.blognone.com/node/121188","date":1613356034000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากกรณี George Floyd ทำให้สังคมตื่นตัวกับการเหยียดผิวรวมถึงการปฏิรูปวงการตำรวจในสหรัฐฯ ล่าสุด Minneapolis เมืองใหญ่ในรัฐมินนิโซตา ซึ่งเป็นสถานที่ต้นตอของเหตุการณ์ George Floyd โหวตแบนไม่ให้ตำรวจใช้ระบบจดจำใบหน้า สมาชิกสภาเมือง 13 คนลงมติเห็นชอบกับคำสั่งดังกล่าวโดยไม่มีสมาชิกเห็นค้าน</p>\n<p>การใช้ระบบจดจำใบหน้าในหน่วยงานตำรวจ ยังมีข้อกังวลเรื่องความโน้มเอียงของระบบ กลุ่มสนับสนุนด้านความเป็นส่วนตัวหลายคนกังวลว่าระบบจดจำใบหน้าที่ขับเคลื่อนด้วย AI จะไม่เพียงแต่กำหนดเป้าหมายอย่างไม่เป็นสัดส่วนเท่านั้น แต่ยังมีข้อบกพร่องทางเทคนิคโดยเฉพาะการกำหนดเป้าหมายที่ไม่ใช่คนผิวขาว ซึ่งอาจทำให้ปัญหาเหยียดผิวในวงการตำรวจหนักข้อขึ้นไปอีก</p>\n<p>ที่ผ่านมา หน่วยงานตำรวจ Minneapolis นั้นมีการใช้งานระบบจดจำใบหน้าของ Clearview AI ที่ขายระบบและข้อมูลใบหน้าให้กับหลายบริษัทในสหรัฐ รวมถึงเทคโนโลยีเพื่อการใช้งานของตำรวจหลากหลาย</p>\n<p><img alt=\"No Description\" src=\"https://www.blognone.com/sites/default/files/externals/cf02def23a411726a3f1a8d524089f7a.png\" ></p>\n<p>ที่มา - <a href=\"https://techcrunch.com/2021/02/12/minneapolis-facial-recognition-ban/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facial-recognition\">Facial Recognition</a></div><div class=\"field-item odd\"><a href=\"/topics/police\">Police</a></div><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/racism\">Racism</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3548c117247b2a3b2ee296e75f492707de0e30474b8ef909b18d40489c55d2a","category":"Thai"}