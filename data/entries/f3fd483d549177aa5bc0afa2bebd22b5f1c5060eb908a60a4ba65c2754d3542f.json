{"title":"Walmart ซื้อกิจการ Zeekit สตาร์ทอัพที่พัฒนาระบบลองชุดแบบ Virtual","link":"https://www.blognone.com/node/122734","date":1621356310000,"content":"<div><div><div><p>Walmart ห้างค้าปลีกรายใหญ่ในอเมริกา ประกาศเข้าซื้อกิจการ Zeekit สตาร์ทอัพจากอิสราเอลที่พัฒนาเทคโนโลยีด้านแฟชั่น ผ่านระบบการลองสวมใส่ชุดแบบเสมือน (Virtual) เพื่อเพิ่มประสบการณ์ในการซื้อสินค้าออนไลน์ให้กับลูกค้า</p>\n<p>เทคโนโลยีของ Zeekit จะนำเข้ามาใช้ในเว็บของ Walmart ลูกค้าสามารถเลือกอัพโหลดภาพถ่ายตนเอง หรือเลือกจากนางแบบที่มีส่วนสูง รูปร่าง สีผิว ใกล้เคียงกับตน จากนั้นเลือกการลองชุดเพื่อดูผลลัพธ์ที่เหมือนกับได้ลองชุดในร้าน นอกจากนี้ยังมีคุณสมบัติโซเชียล เพื่อแชร์ภาพการลองชุดเสมือนให้เพื่อนช่วยออกความเห็นได้อีกด้วย</p>\n<p>Denise Incandela รองประธานฝ่ายสินค้าเครื่องแต่งกายของ Walmart กล่าวว่าระบบลองชุดแบบเสมือน เป็นตัวเปลี่ยนแปลงที่สำคัญในการขายเสื้อผ้าบนช่องทางออนไลน์ และเทคโนโลยีของ Zeekit ก็เข้ามาช่วยเติมเต็มสิ่งนี้</p>\n<p>ที่มา: <a href=\"https://corporate.walmart.com/newsroom/2021/05/13/walmart-announces-plans-to-acquire-zeekit-a-leading-virtual-fitting-room-platform-to-enable-enhanced-and-social-shopping-experience-for-customer\">Walmart</a></p>\n<p><img src=\"https://www.blognone.com/sites/default/files/externals/26f2fcb5668fe84efd396f0c536cf5d0.jpg\" /></p>\n</div></div></div><div><div>Topics: </div><div><div><a href=\"/topics/walmart\">Walmart</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3fd483d549177aa5bc0afa2bebd22b5f1c5060eb908a60a4ba65c2754d3542f","category":"Thai"}