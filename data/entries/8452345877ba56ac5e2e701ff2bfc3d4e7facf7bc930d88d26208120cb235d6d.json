{"title":"ไมโครซอฟท์ออกแพตช์ Exchange นอกรอบหลังพบแฮกเกอร์จากจีนโจมตี อ่านเมล, รันโค้ดได้โดยไม่ต้องล็อกอิน","link":"https://www.blognone.com/node/121498","date":1614766000000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์ออกแพตช์ฉุกเฉินอุกช่องโหว่ CVE-2021-26855, CVE-2021-26857, CVE-2021-26858, และ CVE-2021-27065 กระทบเซิร์ฟเวอร์ Microsoft Exchange 2013 ขึ้นมาทั้งหมด หลังจาก Volexity ตรวจพบว่ามีแฮกเกอร์โจมตีเซิร์ฟเวอร์ชั่นแต่ต้นเดือนมกราคมที่ผ่านมา</p>\n<p>ช่องโหว่ชุดนี้เปิดทางให้แฮกเกอร์สามารถเข้าถึงอีเมลในเซิร์ฟเวอร์โดยไม่ต้องล็อกอิน สามารถดาวน์โหลดอีเมลออกไปจากเซิร์ฟเวอร์ รวมถึงสามารถยิงโค้ดขึ้นไปรันบนเซิร์ฟเวอร์ได้</p>\n<p>ไมโครซอฟท์มั่นใจว่ากลุ่มแฮกเกอร์ HAFNIUM เป็นผู้รับผิดชอบการโจมตีครั้งนี้ โดย HAFNIUM เป็นแฮกเกอร์ระดับที่ได้รับการสนับสนุนจากรัฐ (state-sponsored) มุ่งโจมตีหน่วยงานในสหรัฐฯ</p>\n<p>หน่วยงานที่ตั้งเซิร์ฟเวอร์ Exchange เองควรติดตั้งแพตช์ทันที หรือบล็อคพอร์ต 443 ไม่ให้เข้าถึงจากอินเทอร์เน็ต แล้วให้ผู้ใช้เข้าอ่านเมลผ่าน VPN แทน</p>\n<p>ที่มา - <a href=\"https://www.microsoft.com/security/blog/2021/03/02/hafnium-targeting-exchange-servers/\">Microsoft Security Blog</a></p>\n<p><img alt=\"No Description\" src=\"https://www.blognone.com/sites/default/files/externals/969283c9c93beb9035aab143752e65d3.png\" ></p>\n<p>สถาปัตยกรรม <a href=\"https://techcommunity.microsoft.com/t5/exchange-team-blog/exchange-server-2016-architecture/ba-p/603598\">Microsoft Exchange 2016</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/exchange\">Exchange</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8452345877ba56ac5e2e701ff2bfc3d4e7facf7bc930d88d26208120cb235d6d","category":"Thai"}