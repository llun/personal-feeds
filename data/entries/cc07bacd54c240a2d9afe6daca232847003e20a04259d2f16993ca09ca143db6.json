{"title":"Amazon อินเดีย เปิดตัว miniTV วิดีโอสตรีมมิ่งชมฟรีแบบมีโฆษณา ผ่านแอปช้อปปิ้ง Amazon","link":"https://www.blognone.com/node/122697","date":1621136275000,"content":"<div><div><div><p>Amazon เปิดตัว MiniTV บริการวิดีโอสตรีมมิ่งแบบดูฟรีมีโฆษณาในอินเดีย โดยเป็นการชมผ่านแอปช้อปปิ้ง Amazon India มีคอนเทนต์ทั้งเว็บซีรี่ส์ รายการตลก ข่าว รายการอาหาร บิวตี้ แฟชั่น ช่วงแรกมีเฉพาะในแอปบน Android ก่อน ส่วน iOS และ Mobile Web จะตามมาทีหลัง</p>\n<p>ก่อนหน้านี้ IMDb ที่เป็นบริษัทลูกของ Amazon ก็เปิดให้บริการวิดีโอสตรีมมิ่งฟรีในอเมริกาภายใต้<a href=\"https://www.blognone.com/node/114879\">แบรนด์ IMDb TV</a></p>\n<p>คู่แข่งของ Amazon ในอินเดียอย่าง Flipkart ที่มี Walmart เป็นผู้ถือหุ้นหลัก ก็มีบริการดูวิดีโอสตรีมมิ่งฟรีในแอป ซึ่งเปิดไปตั้งแต่เมื่อปี 2019 นอกจากนี้บริษัทเทคโนโลยีใหญ่รายอื่นอย่าง Zomato หรือ Paytm ก็มีรายงานข่าวว่าสนใจนำบริการชมวิดีโอไปใส่ในแอปเช่นกัน</p>\n<p>ที่มา: <a href=\"https://techcrunch.com/2021/05/15/amazon-minitv-free-streaming-service-india/\">TechCrunch</a></p>\n<p><img src=\"https://www.blognone.com/sites/default/files/externals/a592cd46580cb53f960b8807badd298c.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/india\">India</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc07bacd54c240a2d9afe6daca232847003e20a04259d2f16993ca09ca143db6","category":"Thai"}