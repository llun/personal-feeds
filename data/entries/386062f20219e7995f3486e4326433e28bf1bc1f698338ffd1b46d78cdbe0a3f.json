{"title":"เอกสาร FCC ชี้ Galaxy Z Fold 3 รองรับปากกา S Pen แต่ยังไม่ชัดว่าจะแถมหรือไม่","link":"https://www.blognone.com/node/123380","date":1624546031000,"content":"<div><div><div><p>ค่อนข้างชัดเจนแล้วว่า<a href=\"https://www.blognone.com/node/121736\">ปีนี้จะไม่มี Galaxy Note รุ่นใหม่</a> และ<a href=\"https://www.blognone.com/node/120134\">ซัมซุงก็เคยพูดว่าจะนำปากกา S Pen ไปใช้กับมือถือรุ่นอื่นๆ</a> (ที่ผ่านมาคือ S21 Utlra ในฐานะอุปกรณ์เสริม)</p>\n<p>การไม่มี Galaxy Note 21 ในรูปทรงหน้าตาแบบดั้งเดิม ทำให้มือถือตัวเก็งที่จะมาแทนคือ Galaxy Z Fold 3 มือถือจอพับได้รุ่นของปีนี้ ล่าสุดมีข้อมูลยืนยันจากเอกสารที่ซัมซุงส่ง FCC (กสทช. สหรัฐ) ว่า Galaxy Z Fold 3 มีตัว digitizer ใต้จอเพื่อรองรับการเขียนด้วยปากกา แต่ยังไม่สามารถฟันธงได้ว่าปากกาจะแถมหรือไม่ อาจมาในฐานะอุปกรณ์เสริมซื้อแยกแบบ S21 Ultra</p>\n<p>ส่วนข่าวลือเรื่องสเปกของ Z Fold 3 ที่ออกมาก่อนหน้านี้คือ หน้าจอด้านในขนาด 7.5\" ด้านนอก 6.2\" หน่วยประมวลผล Snapdragon 888 และที่สำคัญคือลือกันว่า ราคาจะถูกลงประมาณ 20% เมื่อเทียบกับ <a href=\"https://www.blognone.com/node/118232\">Z Fold 2 ราคาเปิดตัว 1,999 ดอลลาร์</a> น่าจะสอดคล้องกับ<a href=\"https://www.blognone.com/node/120607\">แนวทางการออกมือถือเรือธงของซัมซุงปี 2021 ที่ราคาถูกลง</a></p>\n<p>คาดว่า Galaxy Z Fold 3 จะเปิดตัวในช่วงเดือนสิงหาคม 2021</p>\n<p>ภาพ Galaxy Z Fold 2</p>\n<p><img src=\"https://www.blognone.com/sites/default/files/externals/b49741cf361a60667d336d5c9bc84a20.jpg\" /></p>\n<p>ที่มา - <a href=\"https://www.sammobile.com/news/galaxy-z-fold-3-s-pen-support-uwb-confirmed/\">SamMobile</a></p>\n</div></div></div><div><div>Topics: </div><div><div><a href=\"/topics/galaxy-z-fold\">Galaxy Z Fold</a></div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"386062f20219e7995f3486e4326433e28bf1bc1f698338ffd1b46d78cdbe0a3f","category":"Thai"}