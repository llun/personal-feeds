{"title":"ความเร็วเน็ต Starlink จะเพิ่มเป็น 300Mbps, ping 20ms ในปีนี้ ครอบคลุมทั้งโลกปีหน้า","link":"https://www.blognone.com/node/121337","date":1614080500000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ขณะนี้มีผู้ใช้ทั่วไปได้รับจานดาวเทียม Starlink ตัวทดลองกันเพิ่มขึ้นเรื่อยๆ ล่าสุดมี<a href=\"https://twitter.com/SpaceXFan97/status/1363623121111154690\">ผู้ใช้คนหนึ่ง</a>ทดสอบความเร็วได้ค่อนข้างแกว่งคือระหว่าง 77-130Mbps และ Elon Musk ได้เข้าไปตอบทวีตว่าความเร็วอินเทอร์เน็ตจะเพิ่มขึ้นอีกเท่าตัว เป็นประมาณ 300Mbps และค่า latency (ping) จะอยู่ที่ประมาณ 20ms ภายในปีนี้</p>\n<p>นอกจากนี้ Elon ยังระบุว่า Starlink จะครอบคลุมเกือบทั้งโลกภายในสิ้นปีนี้ และจะครอบคลุมทั้งโลกภายในปีหน้า โดยขณะนี้ SpaceX พยายามส่งดาวเทียม Starlink ให้กระจายๆ กันเพื่อให้ครอบคลุมพื้นที่โลกมากที่สุดก่อน และจะเพิ่มความหนาแน่นของดาวเทียมในภายหลังเพื่ออุดจุดบอด</p>\n<p>สุดท้ายเขายังยืนยันว่าสัญญาณเน็ตมือถือยังดีกว่า Starlink เมื่อใช้ในที่ชุมชนหนาแน่น ส่วนอินเทอร์เน็ตดาวเทียมจะเหมาะสำหรับชุมชนหนาแน่นปานกลางถึงต่ำ</p>\n<p>สำหรับในอนาคต Starlink <a href=\"https://www.blognone.com/node/120920\">ตั้งเป้า</a>ไว้ว่าจะทำความเร็วได้ถึง 10Gbps</p>\n<p>ที่มา - <a href=\"https://www.theverge.com/2021/2/22/22296209/elon-musk-starlink-speeds-double-2021\">The Verge</a></p>\n<p><img src=\"https://www.blognone.com/sites/default/files/externals/aacd337948ec1fefdab3ce9e4dfd0f5d.jpg\" alt=\"\" /><em>ภาพโดย Starlink</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/starlink\">Starlink</a></div><div class=\"field-item odd\"><a href=\"/topics/spacex\">SpaceX</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e24b53cdada75da8cf2dcbf16c9288c5668c6689e7101bcb1feeca8bcf7942b2","category":"Thai"}