{"title":"คุ้นๆ นะ HarmonyOS เวอร์ชั่นเบต้า ปรับ Quick Settings ใหม่ คล้ายกับ iOS มากขึ้น","link":"https://www.blognone.com/node/122406","date":1619609213000,"content":"<div><div><div><p>หลัง HarmonyOS Beta 2.0 (Hongmeng OS) เปิดให้นักพัฒนาทดสอบเพิ่มบนมือถือตระกูล Huawei Mate 40, Huawei Mate X2 และ Smart Screen S <a href=\"https://www.huaweicentral.com/breaking-huawei-hongmeng-os-2-0-developer-beta-opens-for-mate-40-series-mate-x2-and-smart-screen-s-series-devices/\">ไปเมื่อวันที่ 21 เมษายนที่ผ่านมา</a> Huawei ก็ได้อัพเดตเวอร์ชั่นใหม่เพิ่มเติม และเปลี่ยน UI บางส่วน รวมถึงแถบ Quick Setting ที่ลากลงมาจากจอด้านขวาบน จากหน้าตั้งค่าเดิมๆ ของ EMUI11 เป็นหน้าตั้งค่าที่คล้ายคลึงกับ iOS มากขึ้น</p>\n<p>หน้า Quick Settings ใหม่ของ HarmonyOS ประกอบด้วยช่องสี่เหลี่ยมกึ่งทึบ ที่ผสมกันระหว่างสี่เหลี่ยมจตุรัสและผืนผ้า แยกส่วนตัวควบคุมเพลงและวิดีโอ และส่วนควบคุมการเชื่อมต่อต่างๆ คล้ายกับใน iOS 14.5 โดยไม่รวมกันเป็นแผงแบบใน EMUI11 แต่ยังคงรูปแบบการลากลงเพื่อเปิดใช้การตั้งค่าที่มากขึ้น และสามารถแตะที่ลูกศรเพื่อเปิดหน้าป็อปอัพการตั้งค่าเพิ่มเติม เช่น เลือกเชื่อมต่อ Wi-Fi หรือเลือกเชื่อมต่ออุปกรณ์ Bluetooth ได้</p>\n<p>การเปลี่ยนแปลงนี้เพิ่มความแตกต่างของ HarmonyOS ออกจากระบบปฏิบัติการ EMUI11 ที่รันบน Android 11 มากขึ้น แต่ก็แค่รูปลักษณ์ภายนอก หลังมีข้อวิจารณ์ถึงความเกี่ยวข้องระหว่าง<a href=\"https://www.blognone.com/node/121105\">ไส้ใน HarmonyOS กับ AOSP</a> จนผู้บริหารต้องออกมาบอกว่า<a href=\"https://www.blognone.com/node/121568\">ทุกคนเข้าใจความหมายของโอเพ่นซอร์สผิดไป</a> แต่ก็ทำให้ HarmonyOS มีหน้าตาใกล้เคียงกับฝั่ง iOS มากขึ้นแทน</p>\n<p>ที่มา - <a href=\"https://www.huaweicentral.com/new-quick-settings-menu-of-harmonyos-mobile-looks-changed-and-awesome-check-more-info-here/\">Huawei Central</a></p>\n<p><img src=\"https://www.blognone.com/sites/default/files/externals/4eb69ec5d7c463fc39e8558700611289.png\" /></p>\n<blockquote><p>Huawei Hongmeng OS Notification panel got so cool for mobile device <a href=\"https://twitter.com/hashtag/HongmengOS?src=hash&amp;ref_src=twsrc%5Etfw\">#HongmengOS</a> <a href=\"https://t.co/7el4ZLf8VX\">pic.twitter.com/7el4ZLf8VX</a></p>\n<p>— Reyzaar (@Reyzaaru) <a href=\"https://twitter.com/Reyzaaru/status/1387253348324155403?ref_src=twsrc%5Etfw\">April 28, 2021</a></p></blockquote>\n</div></div></div><div><div>Topics: </div><div><div><a href=\"/topics/harmonyos\">HarmonyOS</a></div><div><a href=\"/topics/huawei\">Huawei</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3bcc34d73c5794a40d4814d501d1a9564b223d2edf05639b10a1a8ddb5034ae","category":"Thai"}