{"title":"Call of Duty ช่วยดันรายได้ Activision โต 72% ในปีเดียว, ฝั่ง Blizzard โตแค่ 7%","link":"https://www.blognone.com/node/122515","date":1620197941000,"content":"<div><div><div><p>Activision Blizzard เผยผลประกอบการประจำไตรมาส 1/2021 ที่ 2,275 ล้านดอลลาร์ เติบโตขึ้น 27% จากไตรมาสเดียวกันของปีก่อน สะท้อนภาพรวมของอุตสาหกรรมเกมที่รายได้เติบโตกันถ้วนหน้าจากปัจจัยคนต้องอยู่บ้าน</p>\n<p>ฝั่ง Activision</p>\n<ul>\n<li>รายได้เติบโตถึง 72% จากการขายของในเกม Call of Duty: Black Ops Cold War และ Warzone</li>\n<li>จำนวนผู้เล่น Call of Duty ต่อเดือน (MAU) แตะ 150 ล้านคน เติบโต 40% จากปัจจัยการเปิดให้เล่น free-to-play และการออกเกมบนมือถือ</li>\n<li>Call of Duty Mobile แตะ 500 ล้านดาวน์โหลดแล้ว ทำรายได้รวมทะลุ 1,000 ล้านดอลลาร์</li>\n<li>ยอดขายเกม Call of Duty แบบดั้งเดิมทุกภาครวมกัน เกิน 400 ล้านชุด</li>\n<li>รายได้จากการขายของในเกมบนคอนโซลและพีซี เติบโต 60%</li>\n</ul>\n<p>ฝั่ง Blizzard</p>\n<ul>\n<li>รายได้เติบโต 7% จากปัจจัยหลักคือ World of Warcraft: Shadowlands ที่ยังทำเงินได้ดี</li>\n</ul>\n<p>ฝั่ง King</p>\n<ul>\n<li>รายได้เติบโต 22% และมีผู้เล่นต่อเดือน 258 ล้านคน</li>\n<li>ปัจจัยสำคัญคือสองเกมเด่น Candy Crush กับ Farm Heroes ทำรายได้สูง</li>\n</ul>\n<p><img src=\"https://www.blognone.com/sites/default/files/externals/b0c19764b96f283065ca9ebc2cf76527.jpg\" /></p>\n<p><img src=\"https://www.blognone.com/sites/default/files/externals/2da2a7c5ed95452aad2a9c7024b510db.png\" /></p>\n<p>ที่มา - <a href=\"https://investor.activision.com/static-files/af35383a-0db9-44de-b0b2-180eac785930\">Activision Blizzard</a>, <a href=\"https://venturebeat.com/2021/05/04/call-of-duty-mobile-has-crossed-500-million-downloads-and-1-billion-in-player-spending/\">VentureBeat</a></p>\n</div></div></div><div><div>Topics: </div><div><div><a href=\"/topics/activision-blizzard\">Activision Blizzard</a></div><div><a href=\"/topics/financial-report\">Financial Report</a></div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/activision\">Activision</a></div><div><a href=\"/topics/blizzard\">Blizzard</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7891cf22c9fa1770291b4a3c759626a744a26166fbae93b801da8f937b70619","category":"Thai"}