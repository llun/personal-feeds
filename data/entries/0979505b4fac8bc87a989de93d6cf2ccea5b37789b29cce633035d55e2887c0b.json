{"title":"DXOMARK เพิ่มการทดสอบหมวดแบตเตอรี่ แชมป์รายแรกคือ Samsung Galaxy M51","link":"https://www.blognone.com/node/122605","date":1620656005000,"content":"<div><div><div><p>DXOMARK เพิ่มการทดสอบหมวดใหม่เรื่องแบตเตอรี่ โดยพิจารณาจากปัจจัยอายุการใช้งานแบตเตอรี่, ระยะเวลาชาร์จ และประสิทธิภาพ (efficiency) แล้วประเมินออกมาเป็นคะแนนตามสูตรของ DXOMARK เหมือนหมวดอื่นๆ อย่างกล้องหรือ<a href=\"https://www.blognone.com/node/112503\">เสียง</a></p>\n<p>ผลของการทดสอบแบตเตอรี่ชุดแรก แชมป์คือ Samsung Galaxy M51 มือถือระดับกลางที่ออกในปี 2020 และมาพร้อมกับแบตเตอรี่ใหญ่ถึง 7,000 mAh ได้คะแนนสูงสุดที่ 88 คะแนน เฉือนชนะอันดับสอง Wiko Power U30 แบตใหญ่ 6,000 mAh ที่ทำได้ 86 คะแนน</p>\n<p>ฝั่งแอปเปิลทำได้สูงสุดที่อันดับสี่ iPhone 12 Pro Max คะแนนรวม 78 คะแนน ถือว่าไม่เลวเมื่อเทียบขนาดแบตเตอรี่แค่ 3,687 mAh โดยตัวดึงคะแนนฝั่ง iPhone ขึ้นคือหมวด efficiency ที่ทำได้สูงมาก 94 คะแนน (ปล่อยประจุออกช้า) เทียบกับแชมป์ M51 ทำหมวดนี้ได้ 87 คะแนน</p>\n<p>ส่วนเรือธงของซัมซุงปีนี้อย่าง Samsung Galaxy S21 Ultra 5G กลับทำคะแนนรวมได้เพียง 70 คะแนน (แบตเตอรี่ 5,000 mAh) คะแนนหมวดที่ได้ค่อนข้างน้อยคือ autonomy (ระยะเวลาการใช้แบตเตอรี่) ได้เพียง 58 คะแนน</p>\n<p><img src=\"https://www.blognone.com/sites/default/files/externals/4e57ced3d060836e87a0549b15052e96.png\" /></p>\n<p>อีกประเด็นที่น่าสนใจไม่แพ้กันคือ <a href=\"https://www.dxomark.com/how-dxomark-tests-the-smartphone-battery-experience/\">กระบวนการทดสอบแบตเตอรี่ของ DXOMARK</a> ที่ใช้กรง faraday cage และหุ่นที่กดหน้าจอให้เป็นมาตรฐานเดียวกัน กระบวนการทดสอบแบตเตอรี่ทั้งหมดใช้เวลา 6.5 วันต่อเครื่อง ใครที่สนใจรายละเอียดด้านนี้ก็แนะนำให้อ่านกัน</p>\n<p><img src=\"https://www.blognone.com/sites/default/files/externals/29e36f68e6a27aefbe2ac4ce32645334.jpg\" /></p>\n<p>ที่มา - <a href=\"https://www.dxomark.com/introducing-the-dxomark-battery-protocol/\">DXOMARK</a></p>\n</div></div></div><div><div>Topics: </div><div><div><a href=\"/topics/dxomark\">DxOMark</a></div><div><a href=\"/topics/samsung\">Samsung</a></div><div><a href=\"/topics/battery\">Battery</a></div><div><a href=\"/topics/galaxy-m\">Galaxy M</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0979505b4fac8bc87a989de93d6cf2ccea5b37789b29cce633035d55e2887c0b","category":"Thai"}