{"title":"Microsoft Edge เตรียมนำข้อมูลจาก crowdsource มาใช้พิจารณาโชว์ป๊อปอัพขอแสดงการแจ้งเตือน","link":"https://www.blognone.com/node/121270","date":1613667691000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ปัจจุบัน เมื่อเข้าเว็บไซต์ เบราว์เซอร์จะมีป๊อปอัพขอแสดงการแจ้งเตือน ซึ่ง Microsoft ระบุว่าจากการสำรวจพบว่าผู้ใช้รำคาญการแจ้งเตือนลักษณะนี้ ช่วงหลัง Microsoft จึงเพิ่มฟีเจอร์สั่งปิดการแจ้งเตือนหรือ quiet notification requests ตั้งแต่ Edge 84 แต่ก็พบว่าผู้ใช้บางกลุ่มก็ยังต้องการการแจ้งเตือนนี้อยู่บ้าง Microsoft พยายามหาวิธีแก้ปัญหานี้ คือพยายามหาตรงกลางระหว่างแสดงทั้งหมดหรือไม่แสดงทั้งหมดเลย โดยเลือกใช้ข้อมูล crowdsource มาใช้พิจารณา เรียกว่า adaptive notification requests</p>\n<p>ตั้งแต่ Edge 88 ทาง Microsoft จะเริ่มนำข้อมูลว่าผู้ใช้กดอะไรเมื่อพบกับป๊อปอัพขอแสดงการแจ้งเตือนโดยรวมกันเข้ามาเป็นข้อมูลแบบ crowdsource ถ้าพบว่าผู้ใช้กดปิดบ่อยมาก ๆ Microsoft Edge จะปิดการแจ้งเตือนจากเว็บไซต์นั้นโดยอัตโนมัติ แต่จะยังคงมีสุ่มให้ผู้ใช้บางคนบ้างเพื่อเก็บข้อมูล และเบราว์เซอร์จะอัพเดตข้อมูลนี้อยู่ตลอดเวลา</p>\n<p>เมื่อป๊อปอัพขอแสดงการแจ้งเตือนปรากฏขึ้นมา Microsoft Edge จะมีวิธีเก็บข้อมูล 4 แบบเพื่อนำไปประมวลผล คือคลิก Allow, Block, กดปุ่มปิด หรือไม่สนใจหน้าจอขอการแจ้งเตือนนี้เลย ซึ่ง Microsoft จะคอยปรับจูนค่า threshold ตามเสียงตอบรับของผู้ใช้งาน และเป็นการกระตุ้นให้เว็บไซต์ปฏิบัติตาม best practice รวมถึงขอการแจ้งเตือนเมื่อคิดว่าผู้ใช้จะกดอนุญาตให้แสดงได้</p>\n<p>Microsoft ระบุว่า ตั้งแต่ Edge ที่มาพร้อม adaptive notification requests ปล่อยจริง ค่า quite notification requests จะถูกปิดโดยอัตโนมัติในกรณีที่ผู้ใช้ไม่เคยแก้ไขค่านี้มาก่อน แต่กรณีผู้ใช้ที่เคยแก้ไขค่านี้อย่างน้อย 1 ครั้ง ค่าจะยังคงเป็นไปตามที่ผู้ใช้ตั้งไว้เหมือนเดิม โดยตามแผน Microsoft Edge 88 Stable จะเปิดให้ผู้ใช้ใช้งานฟีเจอร์นี้ได้ทุกคน</p>\n<p>ที่มา - <a href=\"https://www.engadget.com/microsoft-edge-website-notifications-adaptive-151011484.html\">Engadget</a>, <a href=\"https://blogs.windows.com/msedgedev/2021/02/16/introducing-adaptive-notification-requests-in-microsoft-edge/\">Windows Blogs</a></p>\n<p><img alt=\"No Description\" src=\"https://www.blognone.com/sites/default/files/externals/0cd314c693c48e6563e7dcdfbb7cdc97.jpg\" ><br />\nภาพจาก <a href=\"https://twitter.com/MicrosoftEdge/status/1191460360206848000\">@MicrosoftEdge</a></p>\n<p><img alt=\"No Description\" src=\"https://www.blognone.com/sites/default/files/externals/d74e4bebdcec16470f7703daf7a86314.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-edge\">Microsoft Edge</a></div><div class=\"field-item odd\"><a href=\"/topics/browser\">Browser</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b45d59856a8b79382c163329ee79a5a9cc6abbcd2d6dde0ac57009ac52c65178","category":"Thai"}