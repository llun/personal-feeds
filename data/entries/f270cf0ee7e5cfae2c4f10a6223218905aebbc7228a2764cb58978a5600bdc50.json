{"title":"Republican ❤ Trump","link":"https://markpeak.net/republican-love-trump/","date":1613402260000,"content":"<p>การเมืองอเมริกันยุค Post-Trump มีความเคลื่อนไหวสำคัญคือ การอิมพีชเมนต์ Trump รอบที่สอง ซึ่ง Trump รอด (ตามคาด) ด้วยเหตุผลหลักคือต้องอาศัยเสียง ส.ว. ถึง 2/3</p>\n<p>(ในแง่หนึ่งก็ถือเป็นกฎในรัฐธรรมนูญสหรัฐ ที่ออกแบบไว้ค่อนข้างดีคือ เรื่องใหญ่ๆ ต้องอาศัยเสียงเป็นจำนวนมาก)</p>\n<div class=\" content_cards_card content_cards_domain_brandinside-asia\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://brandinside.asia/trump-second-impeachment-voted/\">\n\t\t\t\t\t<img src=\"https://assets.brandinside.asia/uploads/2018/01/shutterstock_617079053-1.jpg\" alt=\"Trump รอดข้อหา Impeachment รอบสอง วุฒิสภาโหวตแต่เสียงไม่ถึง 2 ใน 3 | Brand Inside\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://brandinside.asia/trump-second-impeachment-voted/\">\n\t\t\tTrump รอดข้อหา Impeachment รอบสอง วุฒิสภาโหวตแต่เสียงไม่ถึง 2 ใน 3 | Brand Inside\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://brandinside.asia/trump-second-impeachment-voted/\">\n\t\t\t<p>อดีตประธานาธิบดี Donald Trump รอดกระบวนการถอดถอน (impeachment) รอบที่สอง จากข้อหายุยงให้บุกยึดอาคารรัฐสภา วุฒิสภาสหรัฐโหวตเอาผิด 57:43 แต่เสียงไม่ถึงเกณฑ์ 2 ใน 3</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://brandinside.asia/wp-content/uploads/2016/11/favicon.png\" alt=\"Brand Inside\" class=\"content_cards_favicon\"/>\t\tBrand Inside\t</div>\n</div>\n<p>คำถามที่น่าสนใจจึงไปอยู่ที่ว่า ทำไม ส.ว. ฝั่ง Republican ยังเลือกสนับสนุน Trump อยู่ แม้หลุดจากตำแหน่งไปแล้วก็ตาม</p>\n<p>กรณีที่เด่นที่สุดคงหนีไม่พ้น Mitch McConnell อดีตประธาน ส.ว. ที่ก่นด่า Trump แบบรัวๆ หลังเหตุบุกยึดรัฐสภา แต่สุดท้ายก็<a href=\"https://edition.cnn.com/2021/02/13/politics/mitch-mcconnell-acquit-trump/index.html\">โหวตสนับสนุน Trump โดยให้เหตุผลแบบอ้อมๆ แอ้มๆ</a></p>\n<p>ส่วนตัวสนใจประเด็นเรื่อง partisan politics ของอเมริกา และเคยเขียนเรื่องนี้ไว้หลายครั้ง</p>\n<ul>\n<li><a href=\"https://markpeak.net/mitt-romney/\">Mitt Romney ส.ว. Republican ที่มีจุดยืนต้าน Trump มาตลอด</a></li>\n<li><a href=\"https://markpeak.net/divided-nation/\">Divided Nation เรื่อง partisan politics ในอเมริกา</a></li>\n<li><a href=\"https://markpeak.net/why-many-people-vote-for-trump/\">Why Many People Vote for Trump ทำไมคนจำนวนมากถึงยังเลือก Trump</a></li>\n<li><a href=\"https://markpeak.net/republicans-vs-donald-trump/\">Republicans vs Donald Trump ปีกการเมืองใน Republican</a></li>\n</ul>\n<p>แต่มาอ่าน<a href=\"https://edition.cnn.com/2021/02/13/politics/gop-senators-trump-impeachment/index.html\">บทความของ CNN</a> ที่อธิบายว่า เพราะเหตุใด นักการเมืองอเมริกันยังโหวตให้ Trump อยู่ ก็เข้าใจมากขึ้น</p>\n<p>ประเด็นคือ นักการเมืองเหล่านี้ไม่ได้รัก Trump แต่ยังรักฐานเสียงของ Trump (ที่ทับซ้อนกับฐานเสียงของตัวเอง)</p>\n<blockquote><p>A lot of GOP senators may be willing to vote with Trump because they aren&#8217;t against him. They, like their voters, may really like him and his policies or believe he didn&#8217;t commit an impeachable offense.</p></blockquote>\n<p>คนที่เกลียด Trump อาจเข้าใจวิธีคิดได้ยาก แต่จริงๆ แล้วฐานเสียงของ Trump ยังชื่นชอบเขาอยู่มาก นักการเมือง Republican ที่ทราบเรื่องนี้ดี จึงไม่อยากจะไปโดดเดี่ยวหรือแสดงออกว่าต่อต้าน Trump ชัดเจนมากนัก เพราะกลัวว่าฐานเสียงจะโกรธ</p>\n<p>หรือง่ายๆ นั่นก็คือ Trump ยังมีพลังอยู่พอสมควรภายในพรรคเอง และเขายังมีโอกาสสูงมากที่จะกลับมาลงชิงตำแหน่งประธานาธิบดีปี 2024 อีกรอบ</p>\n<blockquote><p>Republican senators realize that Trump remains a powerful force within the party.</p></blockquote>\n<p>ดังนั้น ถ้า Trump ยังได้รับความนิยมอยู่ มีโอกาสจะกลับมาสูง ก็อย่าไปเป็นศัตรูดีกว่าถ้าเลี่ยงได้</p>\n<p>แน่นอนว่าในอีกทาง ก็มี Republican บางปีกที่ไม่ชอบ Trump (ดังเช่น 7 ส.ว. ที่โหวตให้ Trump มีความผิด ซึ่งเยอะกว่ารอบก่อนที่มี Romney คนเดียว) ซึ่งรอยร้าวนี้ก็ปรากฏชัด และคงต้องใช้เวลาอีกนานกว่าในฝั่ง Republican จะหาข้อยุติเรื่องนี้ได้ ว่าจะอยู่แบบมี Trump หรือไม่มี</p>\n<p>การเมืองอเมริกันในอดีตเคยมีปัญหาแบบนี้จนพรรคแตกมาบ้างแล้ว แต่บริบทในปัจจุบันที่ระบบการเมืองแบบ 2 พรรคใหญ่เข้มแข็งมากๆ การจะแตกพรรคออกมาใหม่ก็ยิ่งยากกว่าในอดีตมากเช่นกัน</p>The post <a href=\"https://markpeak.net/republican-love-trump/\">Republican ❤ Trump</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"f270cf0ee7e5cfae2c4f10a6223218905aebbc7228a2764cb58978a5600bdc50","category":"Thai"}