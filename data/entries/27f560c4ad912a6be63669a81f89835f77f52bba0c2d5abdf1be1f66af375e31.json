{"title":"Far Cry 6 เปิดตัว DLC ชุดแรกแล้ว ให้สวมบทเล่นเป็นตัวร้ายจากเกม Far Cry 3-4-5","link":"https://www.blognone.com/node/123157","date":1623566057000,"content":"<div><div><div><p><a href=\"https://www.blognone.com/node/122915\">Far Cry 6 ประกาศวันวางขายเดือนตุลาคม 2021</a> แต่เกมสมัยนี้ยังไม่ทันวางขาย ก็ประกาศแผน DLC กันก่อนเพื่อหารายได้อย่างต่อเนื่อง</p>\n<p>กรณีของ Far Cry 6 น่าสนใจตรงที่ DLC ชุดแรกไม่เกี่ยวโยงกับเนื้อเรื่องหลักของเกมเลย แต่เป็นการนำ \"ตัวร้าย\" ของเกมภาคก่อนๆ คือ Far Cry 3, 4, 5 มาให้เล่นกันแทน</p>\n<p>ผู้เล่นที่ซื้อ Season Pass จะได้ DLC สามตัว ที่เราสามารถรับบทเป็นตัวร้ายของเกมแต่ละภาค ได้แก่ Vaas Montenegro (ภาค 3) Pagan Min (ภาค 4) Joseph Seed (ภาค 5) เพื่อทำความเข้าใจกับ \"แรงจูงใจ\" ของตัวร้ายแต่ละคน โดยยังใช้ฉากและตัวละครจากเกมภาคก่อนๆ แต่ได้นักพากย์เดิมกลับมาให้เสียงของตัวร้ายเหล่านี้ใหม่</p>\n<p>ในชุด Far Cry 6 Season Pass ยังแถมเกม Far Cry 3: Blood Dragon ที่เป็นภาคเสริมแยกพิเศษของภาค 3 (ใช้เอนจินเดียวกันแต่ขายแยก เนื้อเรื่องไม่เกี่ยวข้องกัน เป็นต้นแบบของภาค Primal และ New Dawn ที่ตามมาในภายหลัง) ที่เป็นเกมยิงยุคอวกาศ นำกลับมาให้เล่นกันอีกครั้ง</p>\n<p><img src=\"https://www.blognone.com/sites/default/files/externals/3ad5fd545357279bcc000a1546c496c3.jpg\" /></p>\n<p>ที่มา - <a href=\"https://news.ubisoft.com/en-us/article/5neA0tM3V2hJ6vDgGqdZAL/far-cry-6-play-as-legendary-villains-with-the-season-pass\">Ubisoft</a></p>\n</div></div></div><div><div>Topics: </div><div><div><a href=\"/topics/far-cry\">Far Cry</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27f560c4ad912a6be63669a81f89835f77f52bba0c2d5abdf1be1f66af375e31","category":"Thai"}