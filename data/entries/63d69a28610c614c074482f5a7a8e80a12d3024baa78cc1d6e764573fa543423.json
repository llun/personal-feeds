{"title":"It’s Coming Home","link":"https://markpeak.net/its-coming-home/","date":1625460863000,"content":"<p>ภาพจาก <a href=\"https://twitter.com/England/status/1409933943143555086\">@England</a></p>\n<p>ผลงานอันยอดเยี่ยมของฟุตบอลทีมชาติอังกฤษใน Euro 2020 (ณ ปัจจุบันที่เขียนคือ เข้ารอบ 4 ทีมสุดท้าย, ชนะเยอรมัน, ชนะยูเครน 4-0, ยัง clean sheet ทั้งทัวร์นาเมนต์) ทำให้กระแส It’s coming home กลับมาพุ่งแรงอีกครั้ง</p>\n<p>คำว่า It’s Coming Home หรือ Football’s Coming Home เป็นประโยคที่แฟนบอลอังกฤษพูดกันมานาน (มาก) แล้ว ความหมายของมันคืออังกฤษเป็นบ้านเกิดของฟุตบอล (อย่างน้อยก็ในความหมายของ Association Football) และการคว้าแชมป์คือ “การนำถ้วยกลับบ้าน” นั่นเอง</p>\n<p>แต่ในความเป็นจริงนั้น ทีมชาติอังกฤษไม่เคยได้แชมป์อะไรเลย นอกจากแชมป์ฟุตบอลโลก 1966 ที่เป็นตำนานเล่าขาน ผลิตซ้ำได้จนถึงทุกวันนี้ (เพราะมีอยู่เรื่องเดียว) ทำให้คนอังกฤษโหยหาเรื่องการเป็นแชมป์ถ้วยใหญ่ๆ สักถ้วยมาตลอด</p>\n<p>ประโยคนี้กลายเป็นที่โด่งดังตอนอังกฤษเป็นเจ้าภาพยูโร 1996 เพราะได้เปรียบในฐานะเจ้าบ้าน (ตอนฟุตบอลโลก 1966 ก็จัดที่อังกฤษ) เลยมีเพลงเชียร์ It’s Coming Home เกิดขึ้นมา (ร่วมกับเพลงเชียร์อื่นๆ ในยุคนั้น)</p>\n<p>เพลงนี้มีชื่ออย่างเป็นทางการว่า <a href=\"https://en.wikipedia.org/wiki/Three_Lions\">Three Lions (Football’s Coming Home)</a> แต่คนส่วนใหญ่ก็เรียกกันว่า It’s Coming Home ตามท่อนฮุกของเพลงนั่นแหละ</p>\n<blockquote><p>It’s coming home<br />\nIt’s coming home<br />\nIt’s coming<br />\nFootballs coming home</p></blockquote>\n<p></p>\n<p>คลิปเวอร์ชัน HD</p>\n<p></p>\n<p>ถึงแม้ชื่อเพลงและท่อนฮุกดูหยิ่งผยอง แต่จริงๆ แล้วเนื้อเพลงมันค่อนข้างเศร้าอยู่นะครับ คือเป็นการพูดถึงบริบท (ในตอนนั้น) ว่าเวลาผ่านมา 30 ปีแล้วนะ (1966-1996) ยังไม่ได้แชมป์อะไรสักที โดนชาติอื่นเขาแซวอยู่ตลอดเวลา แฟนบอลทุกคนก็รู้ดีว่าทีมชาติพลาดตลอด แต่ก็ขอฝันถึงอีกสักหน่อยนะ (แล้วก็ร้องวนๆ ถึง Bobby Charlton, Bobby Moore, Nobby Stiles ชุดแชมป์โลก แต่ไม่รู้ว่า Gary Lineker เกี่ยวอะไรเหมือนกัน)</p>\n<blockquote><p>Everyone seems to know the score<br />\nThey’ve seen it all before<br />\nThey just know, they’re so sure<br />\nThat England’s gonna throw it away<br />\nGonna blow it away<br />\nBut I know they can play<br />\nCos I remember</p>\n<p>Three Lions on a shirt<br />\nJules Rimet still gleaming<br />\nThirty years of hurt<br />\nNever stopped me dreaming</p>\n<p>So many jokes, so many sneers<br />\nBut all those oh-so nears<br />\nWhen your down, through the years<br />\nBut I still see that tackle by Moore<br />\nAnd when Lineker scored<br />\nBobby belting the ball<br />\nAnd Nobby dancing</p></blockquote>\n<p>ในมิวสิควิดีโอก็ยิ่งดูเศร้าๆ ปนขำ เพราะนำซีนยิงประตูในฟุตบอลโลกคราวก่อนๆ มาล้อเลียนซ้ำ</p>\n<p>เรารู้กันดีว่า อังกฤษไปไม่ถึงฝันในยูโร 1996 (แพ้เยอรมันในรอบ 4 ทีมสุดท้าย โดย Gareth Southgate ผู้จัดการทีมชาติอังกฤษคนปัจจุบันยิงจุดโทษไม่เข้า) และมาถึงตอนนี้ปี 2021 ก็ยังไม่ถึงฝันอยู่ดี</p>\n<p>แต่ It’s Coming Home กลายมาเป็นเพลง-สโลแกนประจำทีมชาติอังกฤษ (อย่างไม่เป็นทางการ) นับตั้งแต่นั้นเป็นต้นมา</p>\n<blockquote>\n<p><img src=\"https://s.w.org/images/core/emoji/13.0.1/72x72/1f60d.png\" /> <a href=\"https://t.co/GoQ8tJMMrD\">pic.twitter.com/GoQ8tJMMrD</a></p>\n<p>— England (@England) <a href=\"https://twitter.com/England/status/1409942141577613316?ref_src=twsrc%5Etfw\">June 29, 2021</a></p></blockquote>\n<p></p>\n<p>และเมื่ออังกฤษชนะคู่แค้นเยอรมนี 2-0 ในรอบ 16 ทีม ณ สนามเวมบลีย์ด้วย (ถือเป็นชัยชนะของอังกฤษต่อเยอรมันครั้งแรกในทัวร์นาเมนต์รอบสุดท้าย นับจากนัดชิงฟุตบอลโลก 1996 ด้วย คือ เคยชนะเยอรมนีบ้างในรอบคัดเลือก แต่ไม่เคยชนะในทัวร์นาเมนต์รอบสุดท้ายเลย อย่างมากคือเสมอ) จึงเป็นการปลดล็อคความสำเร็จครั้งใหญ่ แฟนบอลก็ย่อมฉลองด้วยการร้องเพลง It’s Coming Home กันลั่นสนาม (ดีใจกว่าได้แชมป์อีกมั้งเนี่ย)</p>\n<p></p>\n<p>สื่ออังกฤษก็นำประโยคนี้ไปเล่นต่อบ้าง เช่น Guardian ใช้พาดหัวว่า “It’s Coming Rome” (เพราะนัดถัดไปรอบ 8 ทีม ต้องไปเล่นที่กรุงโรม เจอกับยูเครน)</p>\n<blockquote>\n<p>GUARDIAN SPORT: It’s coming Rome <a href=\"https://twitter.com/hashtag/TomorrowsPapersToday?src=hash&amp;ref_src=twsrc%5Etfw\">#TomorrowsPapersToday</a> <a href=\"https://t.co/THxAXmfsJq\">pic.twitter.com/THxAXmfsJq</a></p>\n<p>— Neil Henderson (@hendopolis) <a href=\"https://twitter.com/hendopolis/status/1409989901173628928?ref_src=twsrc%5Etfw\">June 29, 2021</a></p></blockquote>\n<p></p>\n<p>หลังเกมชนะยูเครน นักการเมืองอังกฤษก็ใช้คำนี้ในการฉลองชัย เช่น ทวีตของ Priti Patel ที่เป็น Home Secretary (เทียบได้กับ รมว. มหาดไทย)</p>\n<blockquote>\n<p><img src=\"https://s.w.org/images/core/emoji/13.0.1/72x72/1f44c-1f3fd.png\" /><img src=\"https://s.w.org/images/core/emoji/13.0.1/72x72/1f3f4-e0067-e0062-e0065-e006e-e0067-e007f.png\" /><br />What a performance.<br />What a team. <a href=\"https://twitter.com/hashtag/ItsComingHome?src=hash&amp;ref_src=twsrc%5Etfw\">#ItsComingHome</a>! <a href=\"https://t.co/ZxBbn9lUYr\">pic.twitter.com/ZxBbn9lUYr</a></p>\n<p>— Priti Patel (@pritipatel) <a href=\"https://twitter.com/pritipatel/status/1411430890295681027?ref_src=twsrc%5Etfw\">July 3, 2021</a></p></blockquote>\n<p></p>\n<p>ที่เด็ดคือ Atomic Kitten วงเกิร์ลกรุ๊ปชื่อดังยุค 2000s กลับมาเปิดคอนเสิร์ตเล็กๆ ร่วมเชียร์ฟุตบอล และนำเพลงดังของตัวเองคือ Whole Again มาร้องใหม่</p>\n<p>เนื้อเพลงเวอร์ชันเดิม ท่อนฮุกร้องว่า</p>\n<blockquote><p>Baby you’re the one, you still turn me on<br />\nYou can make me whole again</p></blockquote>\n<p>ก็เปลี่ยนประโยคสุดท้ายมาเป็น Football’s Coming Home Again</p>\n<blockquote>\n<p>Atomic Kitten performed a Footballs Coming Home version of Whole Again last night? </p>\n<p>RELEASE IT!!!! <a href=\"https://t.co/H394soewqq\">pic.twitter.com/H394soewqq</a></p>\n<p>— Bally Singh (@putasinghonit) <a href=\"https://twitter.com/putasinghonit/status/1411627719377436674?ref_src=twsrc%5Etfw\">July 4, 2021</a></p></blockquote>\n<p></p>\n<p>เรื่องราวของ It’s Coming Home ก็ประมาณนี้ (ที่ชอบคือกองเชียร์อังกฤษไม่แคร์หน้าแหกแต่อย่างใด ชนะนัดนึงแล้วต้องฉลองให้สุดประหนึ่งเป็นแชมป์ นัดหน้าค่อยว่ากันอีกที)</p>\n<p>แต่จากคลิปชนะเยอรมันข้างต้น จะเห็นว่าเขามีร้องอีกเพลงคือ Sweet Caroline เลยต้องไปค้นข้อมูลเพิ่ม</p>\n<p><a href=\"https://en.wikipedia.org/wiki/Sweet_Caroline\">Sweet Caroline</a> เป็นเพลงของ Neil Diamond ออกมาตั้งแต่ปี 1969 โดยเขาแต่งให้กับ Caroline Kennedy ลูกสาวของประธานาธิบดี JFK (ที่ถูกลอบสังหารในปี 1963) แต่เพลงก็ได้รับความนิยมในฐานะเพลงเชียร์กีฬา โดยเริ่มจากทีมกีฬาฝั่งอเมริกันในช่วงทศวรรษ 90s เป็นต้นมา</p>\n<p>เหตุผลก็เป็นเพราะความหมายของเนื้อเพลงท่อนฮุกอีกเช่นกัน ตรงที่ร้องว่า “Good times never seemed so good” ก็อารมณ์ประมาณว่า “เวลาดีๆ ที่ชนะมันดีแบบนี้นี่เอง” แถมท่อนถัดมาก็คือ “ฉันเกือบเชื่อแล้วว่าเราจะไม่ชนะ” ยิ่งเป็นความรู้สึกที่ตรงกับทีมชาติอังกฤษมากๆ เพราะที่ผ่านมา 55 ปี ไม่เคยชนะเยอรมันได้เลย</p>\n<blockquote><p>Sweet Caroline<br />\nGood times never seemed so good<br />\nI’ve been inclined<br />\nTo believe they never would<br />\nOh no, no</p></blockquote>\n<p></p>\n<p>เพลงนี้มีใช้กันมาก่อนพอสมควรแล้วในวงการฟุตบอล (ไม่ต้องพูดถึงฝั่งอเมริกา) ที่หาเจอจากใน YouTube ก็มีคลิปของ<a href=\"https://www.youtube.com/watch?v=jPkNBo4_rpM\">กองเชียร์ไอร์แลนด์เหนือ ร้องใน Euro 2016 รอบแบ่งกลุ่ม</a> ซึ่งนัดนั้นเอาชนะยูเครน 2-0 (แต่ร้องก่อนเกมเตะ)</p>The post <a href=\"https://markpeak.net/its-coming-home/\">It’s Coming Home</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"63d69a28610c614c074482f5a7a8e80a12d3024baa78cc1d6e764573fa543423","category":"Thai"}