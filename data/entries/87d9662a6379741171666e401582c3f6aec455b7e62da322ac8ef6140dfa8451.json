{"title":"ตำรวจออสเตรเลียเสนอพัฒนาแอปบันทึกความยินยอมเพื่อมี sex หวังช่วยแก้ปัญหาคดีข่มขืน","link":"https://www.blognone.com/node/121757","date":1616051182000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Mick Muller ตำรวจอาวุโสในนิวเซาท์เวลส์ เสนอให้พัฒนาแอปลพิเคชั่นเพื่อบันทึกขอความยินยอมก่อนมีเพศสัมพันธ์ เพื่อแก้ปัญหาอาชญากรรมทางเพศ โดยจำนวนการข่มขืนที่รายงานในรัฐมีเพิ่มขึ้นแต่อัตราความสำเร็จในการฟ้องร้องมีเพียง 2% แสดงให้เห็นว่าระบบยุติธรรมล้มเหลว เขาหวังว่าการพัฒนาแอปจะช่วยแก้ปัญหาได้ไม่มากก็น้อย</p>\n<p>Muller บอกด้วยว่า ไอเดียของเขาอาจดูแย่ในตอนนี้ แต่ในอนาคตก็ไม่แน่ เพราะถ้าย้อนไปสิบปีก่อน โลกแทบไม่รู้จักการปัดซ้ายขวาเพื่อไปออกเดทด้วยซ้ำ</p>\n<p><img alt=\"No Description\" src=\"https://www.blognone.com/sites/default/files/externals/39a2544b46e3d3d4d8dfaa2fa231aa54.jpg\" ><br />\nภาพประกอบจาก Facebook Dating</p>\n<p>อย่างไรก็ตามมีคำถามกลับมามากมายว่าแอปขอความยินยอมนั้นช่วยได้จริงหรือไม่ Lesley-Anne Ey ผู้เชี่ยวชาญด้านอาขญากรรมทางเพศจากมหาวิทยาลัย University of South Australia บอกว่า จะมีสักกี่คนที่ยอมขัดจังหวะโรแมนติกของตัวเองเพื่อเปิดแอปบันทึกความยินยอม และเกรงว่าแอปจะถูกใช้ในทางที่ผิดด้วย</p>\n<p>ช่วงสัปดาห์นี้ ผู้หญิงในออสเตรเลียร่วมแสนรายออกมาประท้วงกรณีอัยการสูงสุดของออสเตรเลียปฏิเสธข้อกล่าวหาที่ว่าเขาข่มขืนเด็กสาวอายุ 16 ปีเมื่อ 33 ปีก่อน การเรียกร้องรวมถึงการให้ปรับปรุงกระบวนการบุติธรรม และบรรยากาศการทำงานในองค์กรที่ไม่ปลอดภัยแก่ผู้หญิง</p>\n<p>ที่มา - <a href=\"https://www.scmp.com/news/asia/australasia/article/3125921/mobile-phone-app-record-sexual-consent-wins-support-senior?utm_term=Autofeed&amp;utm_medium=Social&amp;utm_content=article&amp;utm_source=Twitter#Echobox=1616044607\">SCMP</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/australia\">Australia</a></div><div class=\"field-item odd\"><a href=\"/topics/sexual-abuse\">Sexual Abuse</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87d9662a6379741171666e401582c3f6aec455b7e62da322ac8ef6140dfa8451","category":"Thai"}