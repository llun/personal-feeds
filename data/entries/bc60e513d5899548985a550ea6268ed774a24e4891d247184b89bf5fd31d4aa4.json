{"title":"ว่าที่ซีอีโอ Qualcomm บอกปัญหาชิปขาดแคลนจะดีขึ้นปลายปี 2021, ยืนยันไม่สร้างโรงงานเอง","link":"https://www.blognone.com/node/121572","date":1615169414000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Cristiano Amon วาที่ซีอีโอคนใหม่ของ Qualcomm <a href=\"https://www.blognone.com/node/120391\">ที่จะรับตำแหน่งแทน Steve Mollenkopf ซีอีโอคนปัจจุบัน</a> ช่วงกลางปีนี้ ให้สัมภาษณ์กับ CNET ในหลายประเด็น</p>\n<p>ประเด็นแรกคือปัญหาขาดแคลนชิปที่เป็นวาระใหญ่ของโลกตอนนี้ Amon บอกว่าเกิดจากโรงงานต้องปิดในช่วง COVID ระบาดใหม่ๆ และความต้องการชิปกลับมาสูงเกินคาดเพราะกระแส work from home บวกกับอุปกรณ์ชนิดใหม่ๆ เช่น รถยนต์ยุคใหม่ที่ต้องใช้งานชิปมากขึ้น</p>\n<p>Amon ชี้ว่าปัญหาชิปขาดแคลนจะค่อยๆ ดีขึ้นช่วงปลายปี 2021 เมื่อบริษัทรับจ้างผลิตชิปขยายความสามารถในการผลิตได้บ้างแล้ว ซึ่งปกติต้องใช้เวลาประมาณ 12-18 เดือน เขายังยืนยันว่า Qualcomm จะไม่สร้างโรงงานผลิตชิปเอง เพราะเก่งเรื่องออกแบบชิป แต่การผลิตชิปเป็นความเชี่ยวชาญคนละแบบกัน</p>\n<p>เขายังอธิบาย<a href=\"https://www.blognone.com/node/120584\">เหตุผลที่ Qualcomm ทุ่มเงินซื้อบริษัทออกแบบชิป Nuvia</a> เมื่อเร็วๆ นี้ว่า พิมพ์เขียวชิปมาตรฐานของ ARM เริ่มไม่ตอบโจทย์เรื่องประสิทธิภาพแล้ว Qualcomm จึงต้องพัฒนาชิปเอง และ<a href=\"https://www.blognone.com/node/121172\">วิจารณ์ดีล NVIDIA ซื้อ ARM</a> ว่าควรให้ ARM รักษาความเป็นอิสระต่อไป เพราะจริงๆ แล้ว NVIDIA ไม่จำเป็นต้องซื้อ ARM ก็สามารถเดินหน้าตามแผนของตัวเองได้</p>\n<p><img alt=\"No Description\" src=\"https://www.blognone.com/sites/default/files/externals/b89d95d87c9389fc1990843dd994e171.jpg\" ></p>\n<p>ที่มา - <a href=\"https://www.cnet.com/news/from-ps5-to-ford-f-150-how-a-global-chip-shortage-is-impacting-everything/\">CNET</a>, ภาพจาก Qualcomm</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/qualcomm\">Qualcomm</a></div><div class=\"field-item odd\"><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc60e513d5899548985a550ea6268ed774a24e4891d247184b89bf5fd31d4aa4","category":"Thai"}