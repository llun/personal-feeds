{"title":"Apple ไตรมาสล่าสุด รายได้เพิ่มขึ้น 54% ยอดขาย Mac และธุรกิจ Service ทำสถิติสูงสุด","link":"https://www.blognone.com/node/122417","date":1619654732000,"content":"<div><div><div><p>แอปเปิลรายงานผลประกอบการประจำไตรมาส สิ้นสุดวันที่ 27 มีนาคม 2021 รายได้รวมทำสถิติใหม่สูงสุดของไตรมาสเดือนมีนาคมที่ 89,584 ล้านดอลลาร์ เพิ่มขึ้น 54% เทียบกับช่วงเวลาเดียวกันในปีก่อน และมีกำไรสุทธิ 23,630 ล้านดอลลาร์ โดยยอดขายนอกอเมริกาคิดเป็น 67% ของรายได้ทั้งหมด</p>\n<p>ยอดขายแอปเปิลเพิ่มขึ้นในทุกกลุ่มผลิตภัณฑ์ โดยยอดขาย iPhone 47,938 ล้านดอลลาร์ เพิ่มขึ้น 65%, ธุรกิจ Service 16,901 ล้านดอลลาร์ เพิ่มขึ้น 27% (สถิติสูงสุด), Mac 9,102 ล้านดอลลาร์ เพิ่มขึ้น 70% (สถิติสูงสุด), กลุ่ม Wearable และสินค้าอื่น 7,836 ล้านดอลลาร์ เพิ่มขึ้น 24% ส่วน iPad 7,807 ล้านดอลลาร์ เพิ่มขึ้น 79%</p>\n<p>ข้อมูลอื่นที่น่าสนใจในช่วงแถลงผลประกอบการ โดยซีอีโอ Tim Cook‌ และซีเอฟโอ Luca Maestri มีดังนี้</p>\n<ul>\n<li>มีลูกค้าที่จ่ายเงิน subscription รวม 660 ล้านบัญชี</li>\n<li>75% ของลูกค้าที่ซื้อ Apple Watch เป็นลูกค้าใหม่</li>\n<li>ยอดขาย iPad ในภูมิภาคเอเชียแปซิฟิก และญี่ปุ่น ทำสถิติสูงสุดในไตรมาสที่ผ่านมา</li>\n<li>ในตระกูล iPhone 12 รุ่น Pro และ Pro Max ขายดีมาก</li>\n<li>แอปเปิลยังไม่ได้รับผลกระทบจากปัญหาชิปขาดแคลน แต่ถ้าจะมีอาจกระทบต่อการผลิต iPad และ Mac ในช่วงครึ่งหลังของปี</li>\n</ul>\n<p>ที่มา: <a href=\"https://www.apple.com/newsroom/2021/04/apple-reports-second-quarter-results/\">แอปเปิล</a> และ <a href=\"https://www.macrumors.com/2021/04/28/apple-2q-2021-earnings/\">MacRumors</a></p>\n<p><img src=\"https://www.blognone.com/sites/default/files/externals/1b74c2b46890d4ae11eb7472bbb118af.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0910d5faa69b831ac3989fccb65f546c3653295e0e5f3f093ee73d6a077f0dbb","category":"Thai"}