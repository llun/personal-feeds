{"title":"นักชีววิทยาตั้งชื่อแมลง 3 สายพันธุ์ใหม่ที่เพิ่งค้นพบว่า Articuno, Moltres, Zapdos","link":"https://www.blognone.com/node/121785","date":1616142679000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Darren Pollock นักวิจัยด้านแมลง (กีฏวิทยา)​ จากมหาวิทยาลัย Eastern New Mexico University ในสหรัฐอเมริกา ค้นพบแมลงปีกแข็ง 3 สายพันธุ์ใหม่ในทวีปออสเตรเลีย เขาจึงตั้งชื่อแมลงทั้ง 3 สายพันธุ์นี้ว่า Articuno, Moltres, Zapdos (ชื่อวิทยาศาสตร์อย่างเป็นทางการคือ Binburrum articuno, Binburrum moltres, Binburrum zapdos)</p>\n<p>หากใครเป็นแฟนเกมหรือการ์ตูนซีรีส์​โปเกมอนคงรู้จักชื่อทั้งสามกันดี เพราะเป็นชื่อโปเกมอนนกในตำนาน (legendary birds)​ ของโปเกมอนภาคแรกสุด (Red, Blue, Yellow) โดยเป็นตัวแทนของนกธาตุน้ำแข็ง สายฟ้า และไฟ ตามลำดับ</p>\n<p>ส่วนเหตุผลที่ตั้งชื่อแมลงตามชื่อโปเกมอน มาจากนักศึกษาปริญญาเอกของเขา Yun Hsiao ชาวไต้หวันที่ร่วมค้นพบแมลงชุดนี้ด้วยกัน (เป็นชื่อนักวิจัยร่วมในเปเปอร์) เป็นแฟนเกมโปเกมอนอยู่ก่อนแล้ว เมื่อจำเป็นต้องตั้งชื่อแมลงสายพันธุ์ใหม่ที่แตกต่างจากสายพันธุ์เดิมที่รู้จักอยู่มาก จึงอยากตั้งชื่อที่ไม่เคยมีใครตั้งมาก่อน ซึ่งหาชื่อยากมาก สุดท้ายจึงมาลงเอยที่ชื่อนกวิเศษในเกมโปเกมอนนั่นเอง</p>\n<p><img alt=\"No Description\" src=\"https://www.blognone.com/sites/default/files/externals/75aac9d452e41820552863439db084e1.jpg\" ></p>\n<p>แมลงทั้ง 3 สายพันธุ์ที่ค้นพบใหม่</p>\n<p><img alt=\"No Description\" src=\"https://www.blognone.com/sites/default/files/externals/bd704876ca4eeaaec502385997699400.jpg\" ></p>\n<p>ที่มา - <a href=\"https://www.enmu.edu/about/news-and-events/enmu-news/academic-news/3088-enmu-professor-s-beetle-discovery-named-after-three-legendary-bird-pokemon\">Eastern New Mexico University</a> via <a href=\"https://www.ign.com/articles/pokemon-legendary-birds-new-beetles-species-named-by-professor\">IGN</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/pokemon\">Pokemon</a></div><div class=\"field-item odd\"><a href=\"/topics/biology\">Biology</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab3d2293dd791f1e789d0af2cf7fc017fb761c229a0f0a90a2dc87b1defc6c32","category":"Thai"}