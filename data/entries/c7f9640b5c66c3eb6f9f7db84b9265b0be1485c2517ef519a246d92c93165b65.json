{"title":"ร้าน H&M เริ่มหายไปจากแอพจีนและ Apple Maps ในจีน จากปัญหาแรงงานอุยกูร์","link":"https://www.blognone.com/node/121913","date":1616988401000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>H&amp;M แบรนด์เสื้อผ้าชื่อดังที่มีกว่า 400 สาขาในประเทศจีน แต่กำลังโดนบอยคอตต์โดยสื่อและรัฐบาลจีนอย่างหนัก หลังประกาศไม่มีความเกี่ยวข้องกับการบังคับใช้แรงงานอุยกูร์ในมณฑลซินเจียง <a href=\"https://brandinside.asia/chinese-consumer-in-china-will-boycott-h-and-m/\">เนื่องจากปัญหาสิทธิมุนษยชน และการใช้แรงงานแบบบังคับ (forced labor)</a></p>\n<p>แม้ H&amp;M จะออกมาโพสต์บน <a href=\"https://share.api.weibo.cn/share/211447276.html?weibo_id=4618372530047437\">Weibo</a> ว่าบริษัทไม่เกี่ยวข้องกับจุดยืนทางการเมืองใดๆ และยังให้ความเคารพผู้บริโภคในประเทศจีนอยู่เสมอ แต่กระแสบอยคอตต์ก็ไม่ได้ซาลง</p>\n<p>ล่าสุดผู้ใช้ในจีน ไม่สามารถค้นหาที่ตั้งร้าน H&amp;M บน Apple Maps ได้ โดยไม่ทราบสาเหตุแน่ชัด ซึ่ง Apple ยังไม่มีการแถลงชี้แจงใดๆ เกี่ยวกับประเด็นนี้ แต่คาดว่าสาเหตุมาจาก Apple Maps <a href=\"https://www.wsj.com/articles/BL-CJB-16541\">ใช้บริการบริษัท AutoNavi ในประเทศจีน</a> เพื่ออัพเดตและจัดทำแผนที่ และ AutoNavi อาจถอดตำแหน่งร้าน H&amp;M ออกเนื่องจากกระแสบอยคอตต์ หรือตามคำสั่งของรัฐบาลจีน เพราะตำแหน่งร้าน H&amp;M ก็หายไปจากแอพเรียกรถ และแอพอีคอมเมิร์ซต่างๆ ในประเทศจีนเช่นกัน</p>\n<p>H&amp;M เป็นอีกแบรนด์ที่กำลังโดนกระแสต่อต้านในจีน หลังแสดงจุดยืนในประเด็นการใช้แรงงานชาวอุยกูร์ในซินเจียง โดยก่อนหน้านี้แบรนด์ <a href=\"https://brandinside.asia/chinese-consumer-will-boycott-zara-in-case-of-uyghur/\">Zara</a> และ <a href=\"https://brandinside.asia/chinese-consumer-in-china-will-boycott-nike/\">Nike</a> ก็โดนกระแสต่อต้านจากชาวจีนเช่นกัน หลังออกประกาศไม่เห็นด้วยเกี่ยวกับการใช้แรงงานชาวอุยกูร์</p>\n<p>ที่มา - <a href=\"https://www.wsj.com/articles/h-m-is-erased-from-chinese-e-commerce-over-xinjiang-stance-11616695377\">The Wall Street Journal</a> via <a href=\"https://www.theverge.com/2021/3/26/22352357/h-m-western-brands-gone-apple-maps-china-nike-adidas\">The Verge</a></p>\n<p><img alt=\"No Description\" src=\"https://www.blognone.com/sites/default/files/externals/b202cc9122767dab877f9a1c542ba069.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-maps\">Apple Maps</a></div><div class=\"field-item odd\"><a href=\"/topics/hm\">H&amp;M</a></div><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/internet-censorship\">Internet Censorship</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7f9640b5c66c3eb6f9f7db84b9265b0be1485c2517ef519a246d92c93165b65","category":"Thai"}