{"title":"Bloomberg ระบุ Dan Riccio หัวหน้าฝ่ายฮาร์ดแวร์ Apple ที่ย้ายไปดูแลโครงการใหม่ คือเฮดเซต VR/AR","link":"https://www.blognone.com/node/121090","date":1612826267000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ก่อนหน้านี้แอปเปิล<a href=\"https://www.blognone.com/node/120803\">ประกาศปรับเปลี่ยนตำแหน่ง</a>ในฝ่ายบริหาร โดยระบุว่า Dan Riccio ที่เคยดูงานวิศวกรรมฮาร์ดแวร์ จะมารับผิดชอบโครงการใหม่ แต่ไม่ได้บอกว่าเป็นโครงการเกี่ยวกับอะไร ล่าสุด Mark Gurman จาก Bloomberg อ้างแหล่งข่าวที่เกี่ยวข้อง บอกว่า Riccio จะรับผิดชอบโครงการ AR/VR</p>\n<p>ข่าวนี้สอดคล้องกับข่าวลือที่ออกมาในช่วงเดียวกัน ว่าแอปเปิลมีแผนพัฒนา<a href=\"https://www.blognone.com/node/120763\">เฮดเซต VR/AR</a> ที่มีจุดเด่นคือชิปประมวลผล และจอภาพความละเอียดสูง</p>\n<p>Gurman บอกว่าการย้ายตำแหน่งของ Riccio ครั้งนี้ คล้ายกับกรณีของ Phil Schiller หัวหน้าฝ่ายการตลาด ที่ออกจากตำแหน่งด้านการตลาด และย้ายมาดูแลด้าน App Store กับงานอีเวนต์ของแอปเปิล เพื่อให้ผู้บริหารระดับสูงเหล่านี้อยู่กับแอปเปิลต่อไป</p>\n<p>ที่มา: <a href=\"https://www.bloomberg.com/news/articles/2021-02-08/apple-s-riccio-shifts-from-hardware-chief-to-ar-vr-headsets\">Bloomberg</a></p>\n<p><img src=\"https://www.blognone.com/sites/default/files/externals/891fbc7cd45dc45d8daae07fa2cb7bb8.jpg\" alt=\"Dan Riccio\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3232cce8f7c804be1fd523cc4fcf7c9d2da74c5b8113c302d5b9c06068e56d4e","category":"Thai"}