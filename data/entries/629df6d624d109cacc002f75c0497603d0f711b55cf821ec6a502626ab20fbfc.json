{"title":"อดีตซีอีโอ Netflix มอง Apple ไม่จริงจังมากพอในการสร้างคอนเทนต์ลง Apple TV+","link":"https://www.blognone.com/node/121168","date":1613116281000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Marc Randolph ผู้ร่วมก่อตั้งและอดีตซีอีโอ Netflix ให้สัมภาษณ์กับ Yahoo Finance โดยมีช่วงหนึ่งเขาได้ให้มุมมองเกี่ยวกับบริการสตรีมมิ่งที่เป็นคู่แข่งของ Netflix อย่าง Disney+ และ Apple TV+</p>\n<p>Randolph พูดถึง Apple TV+ ว่าแอปเปิลไม่จริงจังมากพอในการสร้างคอนเทนต์ บริษัทกลับเน้นให้ข้อเสนอรับชมได้ฟรี ทำให้ตัวเลขผู้สมัครใช้งานตอนนี้มีแต่คนที่ยังไม่จ่ายเงิน เขายังบอกว่าเมื่อเทียบกันแล้ว Apple TV+ เป็นสตรีมมิ่งที่มีคนยกเลิกมากที่สุดด้วย ซึ่งคอนเทนต์ที่มีมาต่อเนื่องจะทำให้คนอยู่ต่อ</p>\n<p>ทั้งนี้แอปเปิลได้ขยายเวลาแคมเปญดู Apple TV+ ฟรี 12 เดือน สำหรับผู้ซื้อฮาร์ดแวร์ใหม่ถึงสองครั้ง ทำให้ลูกค้ากลุ่มแรกที่เริ่มสมัครดูฟรีตั้งแต่ปลายปี 2019 ถึงตอนนี้ก็ยังดู Apple TV+ ได้ฟรีไม่เสียเงิน ซึ่งล่าสุดขยายเวลาถึงกลางปีนี้</p>\n<p>ส่วนมุมมองต่อ Disney+ นั้น เขาบอกว่าเป็นสตรีมมิ่งที่หาจุดแข็งของตนได้ดี มีการสร้างคอนเทนต์ออกมาต่อเนื่อง สอดคล้องกับ<a href=\"https://www.blognone.com/node/121160\">รายงานผลประกอบการล่าสุด</a>ที่มีผู้สมัครใช้งานแล้วเกือบ 95 ล้านคน ขณะที่ Apple TV+ ไม่เคยเปิดเผยตัวเลขจำนวนผู้ชม</p>\n<p>ที่มา: <a href=\"https://www.macrumors.com/2021/02/11/former-netflix-ceo-on-apple-tv-plus/\">MacRumors</a></p>\n<p><img src=\"https://www.blognone.com/sites/default/files/externals/5504686d9b94f313d8fc48dcf571cd74.jpg\" alt=\"Apple TV+\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-tv-plus\">Apple TV+</a></div><div class=\"field-item odd\"><a href=\"/topics/video-streaming\">Video Streaming</a></div><div class=\"field-item even\"><a href=\"/topics/disney-plus\">Disney+</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"629df6d624d109cacc002f75c0497603d0f711b55cf821ec6a502626ab20fbfc","category":"Thai"}