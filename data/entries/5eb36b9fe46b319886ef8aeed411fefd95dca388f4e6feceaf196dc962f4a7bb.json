{"title":"Canon เผยข้อมูลชุดแรกของ EOS R3: ดีไซน์เหมือน 1D, เซนเซอร์ Stacked CMOS ถ่ายภาพรัวได้เร็วกว่าเดิม","link":"https://www.blognone.com/node/122179","date":1618383829000,"content":"<div><div><div><p>Canon เผยข้อมูลครั้งแรกของ EOS R3 กล้อง Mirrorless เซนเซอร์ฟูลเฟรมรุ่นใหม่ โดยมาในดีไซน์แบบเดียวกล้องซีรีส์ EOS 1D ซึ่งเป็นกล้อง DSLR ระดับท็อปของ Canon พร้อมทั้งจัดเต็มสเปคสมกับเป็น Mirrorless ที่เน้นกลุ่มลูกค้าระดับโปร</p>\n<p>ฟีเจอร์คร่าว ๆ ที่ Canon เผยออกมา คือ EOS R3 จะใช้เซนเซอร์ Stacked CMOS พร้อม back-illuminated เป็นครั้งแรก ซึ่ง Canon ระบุว่าจะช่วยลดระยะเวลาอ่านข้อมูลออกจากเซนเซอร์ ทำให้ได้ประสิทธิภาพการถ่ายภาพรัวที่ดีขึ้น และลดอาการ rolling shutter เมื่อใช้โหมดชัตเตอร์อิเล็กทรอนิกส์ด้วย ทำให้ตัวกล้องสามารถถ่ายภาพนิ่งรัวได้สูงสุดถึง 30 ภาพต่อวินาทีในโหมดเปิดใช้งาน Dual Pixel CMOS AF และ Auto Exposure</p>\n<p>นอกจากนี้ EOS R3 ยังมี Eye Control AF ที่จะใช้ตำแหน่งตาของผู้ถ่ายภาพเพื่อเลือกตำแหน่งเริ่มต้นของออโต้โฟกัสหรือระบบติดตามวัตถุ ซึ่ง Canon เคลมว่าระบบตรวจจับวัตถุของ EOS R3 ที่ใช้เทคโนโลยี Deep Learning จะสามารถตรวจจับวัตถุได้ดีกว่า R5 และ R6 ทั้งการถ่ายภาพแบบ portrait หรือ action</p>\n<p>ในด้านดีไซน์ของตัวกล้อง Canon ออกแบบให้ EOS R3 เป็นรูปแบบ dual-grip พร้อมซีลกันฝุ่นและสภาพอากาศในระดับเดียวกับกล้องซีรีส์ 1D</p>\n<p>ตอนนี้ Canon ยังไม่เปิดเผยราคาและวันวางจำหน่ายของ EOS R3 แต่คาดกันว่าตัวกล้องน่าจะออกมาทันก่อนโตเกียวโอลิมปิกในฤดูร้อนปีนี้</p>\n<p>ที่มา - <a href=\"https://www.dpreview.com/news/2152580168/canon-eos-r3-development-announced-high-end-full-frame-mirrorless\">dpreview</a></p>\n<p><img src=\"https://www.blognone.com/sites/default/files/externals/59706822c76a1bf9d62e86773422ac80.jpeg\" /></p>\n</div></div></div><div><div>Topics: </div><div><div><a href=\"/topics/canon\">Canon</a></div><div><a href=\"/topics/mirrorless\">Mirrorless</a></div><div><a href=\"/topics/camera\">Camera</a></div><div><a href=\"/topics/eos\">EOS</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5eb36b9fe46b319886ef8aeed411fefd95dca388f4e6feceaf196dc962f4a7bb","category":"Thai"}