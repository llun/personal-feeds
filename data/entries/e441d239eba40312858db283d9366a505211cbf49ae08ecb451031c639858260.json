{"title":"รีวิวเครื่องดูดฝุ่น Dyson Digital Slim Fluffy รักษามาตรฐานไว้ได้ด้วยน้ำหนักที่เบากว่า","link":"https://www.blognone.com/node/121921","date":1617012410000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คนเก่งประจำบ้านที่นอกจากช่วยให้บ้านสะอาดแล้ว ยังช่วยคนที่มีปัญหาเรื่องภูมิแพ้ได้อย่างดีเยี่ยม ด้วยเทคโนโลยีเฉพาะของ Dyson อย่างระบบกรองที่ดักจับได้แม้กระทั่งเชื้อรา แบคทีเรีย ไรฝุ่น ที่เติบโตและอาศัยอยู่ในอากาศร้อนชื้นอย่างบ้านเรา การใช้เครื่องดูดฝุ่นไร้สายอย่าง Dyson Digital Slim สามารถช่วยจัดการต้นเหตุของอาการภูมิแพ้อย่าง ไอ จาม หรืออาการคัน ได้</p>\n<p>Blognone เคยรีวิวเครื่องดูดฝุ่น Dyson V11 Absolute กันไปแล้ว ล่าสุด Dyson มีของใหม่มาให้ลอง เป็น Dyson Digital Slim Fluffy เครื่องดูดฝุ่นไร้สายที่นอกจากจะคงพลังดูดในมาตรฐานของ Dyson ไว้ได้แล้ว ยังมาพร้อมน้ำหนักเบากว่ารุ่น V11 Absolute ถึง 30% หรือประมาณน้ำขวด 2 ลิตร ซึ่งมีน้ำหนักเพียง 1.9 กก. เมื่อต่อเครื่องกับด้ามและหัวดูดลูกกลิ้ง และเพียง 1.3 กก. เมื่อใช้แบบมือถือ ช่วยให้ทำความสะอาดบ้านได้นาน ๆ โดยไม่เหนื่อยล้าอีกด้วย</p>\n<p>Blognone จะพาไปรีวิวความเบาและฟังก์ชั่นใหม่ๆ น่าสนใจในบทความนี้</p>\n<p><img alt=\"No Description\" src=\"https://www.blognone.com/sites/default/files/externals/1b0f08dbe9bc7971c7fac7b054b3ad42.jpeg\" ></p>\n<p>เริ่มที่ดีไซน์และการจับถือกันก่อน ตัว Dyson Digital Slim Fluffy มีการออกแบบที่ยังคงเอกลักษณ์เดิมแบบ Dyson V11 แต่ขนาดเล็กบางกว่า และมาพร้อมอุปกรณ์ครบครันเช่นเคย การประกอบใช้งานไม่ยาก และด้วยขนาดที่เล็กและบางทำให้จัดเก็บได้ง่ายแม้ในพื้นที่จำกัด เช่น คอนโด ที่สำคัญ ยังทำความสะอาดได้ด้วยมือเดียวสบายๆ</p>\n<p><img alt=\"No Description\" src=\"https://www.blognone.com/sites/default/files/externals/5f488a2ce0d9f2cc5bd9ced3f3a3f773.jpeg\" ></p>\n<p><img src=\"//i.imgur.com/CwId8HA.jpg”\" /><em>เทียบขนาด  Dyson V11 Absolute และ Dyson Digital Slim Fluffy</em></p>\n<p>Dyson Digital Slim Fluffy มาพร้อมเทคโนโลยีมอเตอร์ Dyson Hyperdymium ที่ให้แรงดูดทรงพลังและแรงดูดคงที่อย่างต่อเนื่อง ในน้ำหนักที่เบาลงกว่า Dyson รุ่นก่อน มีระบบการกรอง 5 ชั้นทั่วทั้งเครื่อง ที่ดักจับฝุ่นที่ดูดไว้ในถังเก็บฝุ่น และปล่อยเพียงอากาศที่กรองแล้วออกมา รวมถึงยังออกแบบให้มีวัสดุเก็บเสียง ลดแรงสั่นสะเทือนขณะที่ใช้งาน ทำให้เสียงลดน้อยลงด้วย</p>\n<p><img alt=\"No Description\" src=\"https://www.blognone.com/sites/default/files/externals/260242d636131c84a96954ffc43f2e3f.jpeg\" ></p>\n<p>การใช้งาน 3 โหมดเช่นเคย คือ โหมด Eco สำหรับการใช้งานได้ต่อเนื่องสูงสุด ประหยัดแบตเตอรี่ ใช้งานได้นานสูงสุด 40 นาที, โหมด Med เป็นฟังก์ชั่นที่ฉลาดขึ้น สร้างสมดุลระหว่างแรงดูดกับระยะเวลาที่ใช้งาน และโหมด Boost เพื่อทำความสะอาดสิ่งสกปรกฝังแน่นที่ต้องใช้แรงมาก เช่น ไรฝุ่นจากเบาะที่นอน โซฟา หรือสิ่งสกปรกที่หลงเหลือหลังจากสร้างหรือปรับปรุงบ้าน</p>\n<p><img alt=\"No Description\" src=\"https://www.blognone.com/sites/default/files/externals/a48cea4ca64a6670cfc5276821cfc90f.jpeg\" ></p>\n<p>หัวดูด 4 แบบคือ</p>\n<ul>\n<li>หัวดูดทำความสะอาด Slim Fluffy สำหรับพื้นแข็ง ออกแบบมาให้ดูดจับฝุ่นผงขนาดเล็กและผมเส้นยาว</li>\n<li>หัวดูดปากแคบพร้อมไฟส่อง ช่วยทำความสะอาด ทั้งข้างบน ข้างใต้ และทุกๆ ที่ รวมถึงบริเวณที่มืด ซอกแคบ ๆ ที่เข้าถึงหรือมองเห็นยาก</li>\n<li>หัวดูดมอเตอร์ขนาดเล็ก มีแรงดูดอันทรงพลังช่วยขจัดไรฝุ่นและอนุภาคที่มองด้วยตาเปล่าไม่เห็นจากเบาะที่นอน</li>\n<li>หัวดูด 2 in 1 สำหรับดูดฝุ่นตามจุดต่าง ๆ ได้ทั่วทั้งบ้าน พร้อมขนแปรงที่ช่วยถนอมพื้นผิว ปรับเข้า-ออกได้ สุดท้ายและด้วยขนาดที่เล็กบาง ทำให้สามารถเปลี่ยนหัวดูดในการทำความสะอาดแต่ละครั้งง่าย ไม่เปลืองแรง</li>\n</ul>\n<p><img alt=\"No Description\" src=\"https://www.blognone.com/sites/default/files/externals/503ae203b6227de1e8d2a22f45a6e44b.jpeg\" ><img src=\"//i.imgur.com/bNqShF9.jpg”\" /></p>\n<p>หัวดูดทำความสะอาด Slim Fluffy ใช้ทำความสะอาดพื้นแข็ง สามารถดูดจับฝุ่นผงขนาดเล็กและผมเส้นยาวได้หมดจด โดยหัวดูดมีลักษณะแบนขึ้น เข้าไปทำความสะอาดใต้เฟอร์นิเจอร์ได้ลึกกว่าเก่า และยังบังคับทิศทางได้ง่ายขึ้น</p>\n<p><img alt=\"No Description\" src=\"https://www.blognone.com/sites/default/files/externals/2e0a6fea0ac22088a242e5601a51a378.jpeg\" ></p>\n<p>หัวดูดทำความสะอาด Slim Fluffy เป็นหัวดูดลูกกลิ้งแบบบาง ทำให้สามารถทำความสะอาดซอกใต้เฟอร์นิเจอร์ได้ง่าย พร้อมขนแปรงที่ทำงานแบบไฟฟ้าสถิตย์ช่วยดูดจับอนุภาคขนาดเล็กบนพื้นผิวเข้ามาในถังเก็บฝุ่น และยังถนอมพื้นไม้ด้วย</p>\n<p><img alt=\"No Description\" src=\"https://www.blognone.com/sites/default/files/externals/80f29eb2a0f1d32f4ea6dce1c81a28d0.jpeg\" ></p>\n<p>หัวดูดปากแคบพร้อมไฟส่อง ช่วยทำความสะอาดมุมขอบตู้ กำแพง ซอก ที่มืดต่างๆ ถือเป็นฟังก์ชั่นที่มีประโยชน์มากของ Dyson Digital Slim เพราะนอกจากจะเข้าทำความสะอาดในที่แคบแล้ว เรายังมองเห็นฝุ่นที่มองเห็นได้ตามซอกต่างๆ ทำให้แน่ใจได้ว่าทำความสะอาดหมดจดแล้วจริงๆ และด้วยน้ำหนักที่เบา ยังสามารถยกหัวดูดปากแคบ ดูดตามซอกผนัง ผ้าม่านได้ ไม่เมื่อยแขนเลย</p>\n<p><img src=\"//i.imgur.com/HxtEU0r.jpg”\" /><img alt=\"No Description\" src=\"https://www.blognone.com/sites/default/files/externals/cb43ee4fda311f2852d666ba80a24d77.jpeg\" ><img alt=\"No Description\" src=\"https://www.blognone.com/sites/default/files/externals/1f5e1d445aff7b065d98eb76162e20ba.jpeg\" ></p>\n<p>รู้หรือไม่ว่าในเบาะ โซฟาหรือพรมในบ้าน คือที่สะสมต้นเหตุภูมิแพ้ชั้นดี อย่าง สสาร (มูล อุจจาระ) จากไรฝุ่น (บนเตียงทั่วไปมีไรฝุ่นเฉลี่ยถึง 3 ล้านตัว) ซึ่ง Dyson Digital Slim มีหัวดูดมอเตอร์ขนาดเล็ก ที่เหมาะสำหรับทำความสะอาดตามโซฟา เบาะที่นอน มีข้อต่อที่สามารถต่อกับมอเตอร์หลักได้ทันที เพื่อย่อขนาดเครื่องดูดฝุ่นของเราให้ทำความสะอาดตามที่นอนได้ง่าย หรือต่อกับไม้แกนหลักเพื่อง่ายต่อการทำความสะอาดโซฟาตัวใหญ่ และพลังแรงดูดสามารถดึงเอาไรฝุ่นที่ฝังลึกอยู่ในพื้นผิวเหล่านี้ออกมาได้อย่างมีประสิทธิภาพ</p>\n<p><img alt=\"No Description\" src=\"https://www.blognone.com/sites/default/files/externals/74e69c01f16554ac43fc15464f418b57.jpeg\" ></p>\n<p>ตัวแบตเตอรี่แบบถอดใส่ได้ สามารถชาร์จขณะใส่ไว้ในตัวเครื่องหรือนอกตัวเครื่อง คุ้มค่ากับการลงทุนใช้งานในระยะยาว</p>\n<p><img src=\"//i.imgur.com/z0eVPII.jpg”\" /></p>\n<p>ถังเก็บฝุ่นช่วยกักเก็บไม่ให้เกิดการฟุ้งกระจายของฝุ่น นอกจากนี้ยังมีกลไกถอดสลักเพื่อดันฝุ่นลงถังในคราวเดียว สามารถยื่นฝาถังลงไปในถุงขยะได้โดยไม่เกิดฝุ่นฟุ้ง และยังสามารถถอดตัวกรองออกมาล้างได้ เพื่อประสิทธิภาพการใช้งานที่คงทน</p>\n<p><img alt=\"No Description\" src=\"https://www.blognone.com/sites/default/files/externals/7105299861939309a9b1c3d7d2ce4648.jpeg\" ></p>\n<h3>สรุปการใช้งาน Dyson Digital Slim Fluffy</h3>\n<p>ถือเป็นเครื่องดูดฝุ่นที่ยังคงมาตรฐานประสิทธิภาพของ Dyson ไว้ได้ครบถ้วน แต่มาในขนาดที่เบากว่ารุ่นก่อนมากทีเดียว เครื่องเดียวทำความสะอาดได้หลากหลาย ทุกมุมบ้าน ไม่ว่าจะมีเฟอร์นิเจอร์มากน้อย หรือซอกแคบแค่ไหน Dyson Digital Slim Fluffy ก็เข้าทำความสะอาดได้ครบทุกมุม สร้างบรรยากาศดี ๆ เป็นมิตรต่อสุขภาพได้ง่าย ๆ หมดกังวลเรื่องฝุ่น สิ่งสกปรก หรือ สารก่อภูมิแพ้ที่อาจเป็นอันตรายต่อคนในครอบครัว ถือเป็นไอเท็มที่คนรักบ้านควรหาติดบ้านไว้เลยทีเดียว</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/dyson\">Dyson</a></div><div class=\"field-item odd\"><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e441d239eba40312858db283d9366a505211cbf49ae08ecb451031c639858260","category":"Thai"}