{"title":"NVIDIA รายได้ทะลุ 5 พันล้านดอลลาร์ ทำสถิติใหม่สูงสุดอีกไตรมาส","link":"https://www.blognone.com/node/121373","date":1614209448000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>NVIDIA รายงานผลประกอบการไตรมาสที่ 4 ตามปีการเงินบริษัท 2021 สิ้นสุดวันที่ 31 มกราคม 2021 โดยมีรายได้เพิ่มขึ้นเป็นสถิติสูงสุดต่ออีกไตรมาสที่ 5,003 ล้านดอลลาร์ เพิ่มขึ้น 61% จากช่วงเดียวกันในปีก่อน และมีกำไรสุทธิตามบัญชี GAAP 1,457 ล้านดอลลาร์</p>\n<p>ซีอีโอ Jensen Huang กล่าวว่าไตรมาสที่ 4 เป็นสถิติใหม่ของบริษัทอีกไตรมาส ทำให้ปีที่ผ่านมา NVIDIA เติบโตในทุกด้าน และมีส่วนผลักดันในหลายวงการ ทั้งอุตสาหกรรมเกมที่กลายเป็นความบันเทิงยอดนิยม ในวงการซูเปอร์คอมพิวเตอร์สำหรับงานวิจัย ตลอดจนงานด้าน AI ที่เข้ามามีบทบาทมากขึ้น ส่วนจีพียูในตระกูล GeForce RTX 30 ได้รับการตอบรับเป็นอย่างดี</p>\n<p>รายได้จากสองกลุ่มธุรกิจหลัก NVIDIA ต่างเติบโตทำสถิติใหม่สูงสุด ทั้งกลุ่มธุรกิจศูนย์ข้อมูล (Data Center) เพิ่มขึ้นเป็น 1,903 ล้านดอลลาร์ ธุรกิจเกมเพิ่มขึ้นเป็น 2,495 ล้านดอลลาร์</p>\n<p>ที่มา: <a href=\"https://nvidianews.nvidia.com/news/nvidia-announces-financial-results-for-fourth-quarter-and-fiscal-2021\">NVIDIA</a></p>\n<p><img alt=\"alt=&quot;NVIDIA&quot;\" src=\"https://www.blognone.com/sites/default/files/externals/e17c758ddbbeceac9b7f25cf6c3f9ef4.png\" ></p>\n<p><img alt=\"alt=&quot;NVIDIA Trend&quot;\" src=\"https://www.blognone.com/sites/default/files/externals/89fcf64203dcf674af32348e39b5fa19.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nvidia\">NVIDIA</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f038bc51ed47f5eada956bd8594087122c56f2662608a75eb518ccaa234b04dd","category":"Thai"}