{"title":"[ไม่ยืนยัน] Facebook เตรียมเปิดตัว Bulletin แพลตฟอร์มนักเขียนอิสระ มีทั้งอ่านฟรีและเสียเงิน","link":"https://www.blognone.com/node/123042","date":1623045454000,"content":"<div><div><div><p>จากข่าว <a href=\"https://www.blognone.com/node/121741\">Facebook ประกาศทำแพลตฟอร์มสำหรับ \"นักเขียนอิสระ\"</a> แต่ยังไม่มีชื่อในขณะนั้น ล่าสุดเว็บไซต์ Recode รายงานว่า Facebook เตรียมจะเปิดตัวแล้วในชื่อว่า Bulletin เป็นจดหมายข่าวสารซึ่งจะเป็นแพลตฟอร์มแยกออกจาก Facebook เตรียมเปิดตัวในเดือนมิถุนายนนี้ มีทั้งแบบอ่านฟรี และเสียเงิน</p>\n<p>ในระยะแรก เนื้อหาบน Bulletin จะเน้นไปที่กีฬา สิ่งแวดล้อมและแฟชั่น และจะมีเนื้อหาข่าวท้องถิ่นจากโครงการ Journalism Project ของ Facebook เองด้วย</p>\n<p>สำหรับเหตุผลที่แยก Bulletin ออกจาก Facebook นั้น Recode อ้างอิงแหล่งข่าวภายในว่ามีสองเหตุผล คือต้องการทำแบรนดิ้ง Bulletin แยกออกไปเลย กับอีกเหตุผลคือต้องการหลีกเลี่ยงจ่ายค่าคอมมิชชั่นของร้านค้าแอปให้กับ Apple และ Google ในขณะเดียวกัน Facebook จะช่วยโปรโมท Bulletin ให้เข้าถึงคนหมู่มาก และใช้ความสามารถในการทำการตลาดเฉพาะกลุ่มสร้างฐานผู้อ่านใน Bulletin ได้</p>\n<p>ใน Recode ยังบอกด้วยว่า Facebook ทำข้อตกลงกับนักเขียนไว้สองปี และหลีกเลี่ยงเนื้อหาการเมือง</p>\n<p><img src=\"https://www.blognone.com/sites/default/files/externals/dbf7346c41363a7239cecfaca54e2627.jpg\" /></p>\n<p>ที่มา - <a href=\"https://www.engadget.com/facebook-bulletin-june-201428131.html?src=rss_b2c\">Engadget</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6498b521e8289af429809c86f12ac8999d8bd43a3890db17400ecaeef8bc53f4","category":"Thai"}