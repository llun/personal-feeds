{"title":"2U แพลตฟอร์มเรียนออนไลน์ ซื้อกิจการ edX จาก MIT และ Harvard มูลค่าดีล 800 ล้านดอลลาร์","link":"https://www.blognone.com/node/123492","date":1625012595000,"content":"<div><div><div><p>edX แพลตฟอร์มการเรียนออนไลน์แบบไม่แสวงผลกำไร ที่ก่อตั้งโดย MIT และมหาวิทยาลัย Harvard ประกาศขายกิจการให้กับ 2U แพลตฟอร์มบริการจัดการคอร์สเรียนออนไลน์ มูลค่าดีล 800 ล้านดอลลาร์ โดยเงินจากการขายนี้จะนำไปจ่ายคืนเงินกู้ยืมที่ได้จาก MIT และ Harvard ส่วนที่เหลือจะเข้าไปยังหน่วยงานไม่แสวงหากำไรของทั้งสองมหาวิทยาลัย</p>\n<p>ในข้อตกลงของการขายนี้ 2U ให้คำรับรองว่าคอร์สเรียนทั้งหมดบน edX จะยังเข้าถึงได้ฟรีอย่างน้อย 5 ปี รวมทั้งคุ้มครองสิทธิในเนื้อหาของผู้ผลิต ส่วนแพลตฟอร์ม Open edX ที่เป็นโอเพนซอร์สให้มหาวิทยาลัยทั่วโลกนำไปใช้พัฒนาระบบเรียนออนไลน์นั้น ไม่อยู่ในการซื้อขายของดีลนี้</p>\n<p>edX มีสถาบันที่ร่วมพัฒนาเนื้อหา 160 แห่ง มีผู้เรียนมากกว่า 39 ล้านคน และมีการลงทะเบียนเรียนคอร์สต่าง ๆ มากกว่า 110 ล้านครั้ง</p>\n<p>L. Rafael Reif ประธาน MIT ให้เหตุผลของการขาย edX ว่า การระบาดของโควิด-19 ในช่วง 18 เดือนที่ผ่านมา ทำให้ตลาดของบริการเรียนออนไลน์เติบโตสูงมาก ธุรกิจด้านนี้ต่างได้รับเงินลงทุนจำนวนมาก ทำให้ edX ที่เป็นแพลตฟอร์มไม่แสวงหากำไรถูกกดดันจากการแข่งขัน และพัฒนาตามคู่แข่งได้ยากขึ้น</p>\n<p>ที่มา: <a href=\"https://techcrunch.com/2021/06/29/2u-set-to-acquire-non-profit-edx-for-deal-north-of-600m/\">TechCrunch</a> และ <a href=\"https://news.mit.edu/2021/mit-harvard-transfer-edx-2u-0629\">MIT</a></p>\n<p><img src=\"https://www.blognone.com/sites/default/files/externals/4bdca2b17f8108344beefc0c2aa4c24e.jpg\" /></p>\n</div></div></div><div><div>Topics: </div><div><div><a href=\"/topics/edx\">EDX</a></div><div><a href=\"/topics/acquisition\">Acquisition</a></div><div><a href=\"/topics/edtech\">EdTech</a></div><div><a href=\"/topics/education\">Education</a></div><div><a href=\"/topics/harvard\">Harvard</a></div><div><a href=\"/topics/mit\">MIT</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4bdc5dc736c47239013f1566c875ce9437d9d7fd6753dfe5a225d991b53a8e6b","category":"Thai"}