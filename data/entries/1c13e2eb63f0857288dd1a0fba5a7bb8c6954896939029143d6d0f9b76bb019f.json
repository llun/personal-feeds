{"title":"Dapr โครงการรันไทม์โอเพ่นซอร์สสำหรับพัฒนาไมโครเซอร์วิสออกเวอร์ชัน 1.0 แล้ว","link":"https://www.blognone.com/node/121243","date":1613582271000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/112583\">Dapr</a> โครงการรรันไทม์โอเพ่นซอร์สจาก Microsoft เพื่อการพัฒนาแอปแบบ event-driven โดยเฉพาะไมโครเซอร์วิสเข้าสู่เวอร์ชัน 1.0 และพร้อมใช้งานในโปรดักชั่นแล้ว</p>\n<p>Dapr ย่อมาจาก Distributed Application Runtime เปิดตัวโครงการครั้งแรกเมื่อปลายปี 2019 ออกอัพเดตมาแล้ว 14 ครั้ง รองรับคลาวด์รายใหญ่หลายเจ้า ทั้ง AWS, Google Cloud, Azure และ Alibaba ซึ่งตอนนี้โครงการมีผู้ร่วมส่งโค้ดราว 700 คน และมีองค์กรบางแห่งเริ่มใช้งานในโปรดักชั่นบ้างแล้ว</p>\n<p>Mark Russinovich ซีทีโอของ Azure ระบุว่า โครงการ Dapr เกิดขึ้นมาเพื่อช่วยองค์กรที่ระบบไอทีเป็นรูปแบบดั้งเดิม คือไคลเอนท์, เซิร์ฟเวอร์, เว็บ, ฐานข้อมูล แต่ตอนนี้ต้องทำแอปแบบคอนเทนเนอร์เพื่อสร้างไมโครเซอร์วิสสำหรับ scale-out และอัพเดตแบบไม่มีดาวน์ไทม์ รวมถึงอินทิเกรตกับบริการคลาวด์ต่าง ๆ และต้องย้ายไปมาระหว่าง on-premise กับคลาวด์หลาย ๆ บริษัทได้</p>\n<p>โครงการ Dapr จึงพัฒนาเป็นรันไทม์ตัวเดียวเพื่อให้นักพัฒนาที่ต้องการสร้างไมโครเซอร์วิสแบบ event-driven มี building blocks สำหรับการคุยกันระหว่างเซอร์วิส, การจัดการสถานะ, pub/sub และระบบจัดการ secret เพื่อให้นักพัฒนาโฟกัสกับงานส่วนของโค้ดเป็นหลัก</p>\n<p>สำหรับใครที่สนใจรายละเอียดของ Dapr สามารถเข้าไปดูได้ที่เว็บไซต์ของโครงการ <a href=\"https://dapr.io\">Dapr.io</a> หรือ <a href=\"https://github.com/dapr\">GitHub</a></p>\n<p>ที่มา - <a href=\"https://techcrunch.com/2021/02/17/microsofts-dapr-open-source-project-hits-1-0/\">TechCrunch</a></p>\n<p><img alt=\"No Description\" src=\"https://www.blognone.com/sites/default/files/externals/8adc3aa74197efc0e6483d56eebd999b.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/microservice\">microservice</a></div><div class=\"field-item even\"><a href=\"/topics/open-source\">Open Source</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1c13e2eb63f0857288dd1a0fba5a7bb8c6954896939029143d6d0f9b76bb019f","category":"Thai"}