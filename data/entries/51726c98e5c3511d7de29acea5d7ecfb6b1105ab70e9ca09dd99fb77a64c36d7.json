{"title":"Xiaomi เปิดตัว Mi Smart Band 6 จอ AMOLED ใหญ่ขึ้น 50% วัด SpO2 ได้ เริ่ม 229 หยวน","link":"https://www.blognone.com/node/121941","date":1617075885000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Xiaomi เปิดตัว Mi Smart Band 6 สปอร์ตแบนด์รุ่นประหยัด คราวนี้มาพร้อมจอ AMOLED ขนาด 1.56 นิ้วมีพื้นที่จอใหญ่กว่ารุ่นก่อนหน้า <a href=\"https://www.blognone.com/node/117502\">Mi Smartband 5</a> ที่มีหน้าจอ 1.1 นิ้ว ถึง 50% ความละเอียดจออยู่ที่ 152 x 486 พิกเซล (326 ppi) สว่างสูงสุด 450 nits ครอบด้วยกระจกกันรอยนิ้วมือ</p>\n<p>ตรวจจับกิจกรรมออกกำลังอัตโนมัติได้ 6 ชนิด (ไม่ระบุว่ามีอะไรบ้าง แต่คาดว่าเป็นการออกกำลังหลักๆ เช่น เดิน วิ่ง ว่ายน้ำ ปั่นจักรยาน และอื่นๆ) มีเซ็นเซอร์วัดออกซิเจนในเลือด SpO2, ติดตามคุณภาพการนอนหลับแบบ REM ได้ จับอัตราการเต้นของหัวใจ 24 ชั่วโมง กันน้ำ 5ATM (ประมาณ 50 เมตร) แบตเตอรี่ขนาด 125 mAh ใช้งานได้ 14 วัน และ 19 วันเมื่อเปิดโหมดประหยัดพลังงาน ขั้วชาร์จด้านหลังแบบดูดติดแม่เหล็ก ไม่ต้องเสียบสาย หรือถอดตัวเรือน</p>\n<p>Mi Smartband 6 มีสีดำ ส้ม เหลือง เขียวมะกอก สีงาช้าง และน้ำเงิน ราคาเริ่มต้น 229 หยวน (ราว 1,100 บาท) และมีรุ่น NFC ใช้ระบบจ่ายเงินได้ (ไม่เปิดเผยว่าระบบใด แต่อาจจะเน้น AliPay สำหรับประเทศจีน) ราคา 279 หยวน (ราว 1,350 บาท)</p>\n<p><img alt=\"No Description\" src=\"https://www.blognone.com/sites/default/files/externals/cb16302f50b558b8bef65a9e8638e451.jpg\" ><img alt=\"No Description\" src=\"https://www.blognone.com/sites/default/files/externals/5d7fdd794b8a15aa9e6168a79543d4d3.jpg\" ></p>\n<p>ที่มา - <a href=\"https://blog.mi.com/en/2021/03/29/xiaomi-global-debut-the-latest-addition-to-its-popular-wearable-line-mi-smart-band-6%EF%BB%BF/\">Xiaomi</a>, <a href=\"https://www.gsmarena.com/xiaomi_mi_smart_band_6_arrives_with_larger_display_mi_smart_projector_2_pro_unveiled-news-48423.php\">GSM Arena</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/smartwatch\">Smartwatch</a></div><div class=\"field-item even\"><a href=\"/topics/wearable-computing\">Wearable Computing</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51726c98e5c3511d7de29acea5d7ecfb6b1105ab70e9ca09dd99fb77a64c36d7","category":"Thai"}