{"title":"[Sensor Tower] Google รายได้ลดลงไม่มาก จากการลดค่าธรรมเนียม Play Store เหลือ 15%","link":"https://www.blognone.com/node/121744","date":1616027141000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จาก<a href=\"https://www.blognone.com/node/121725\">ประกาศของกูเกิล</a> เรื่องการลดค่าธรรมเนียม Play Store ลงจาก 30% เป็น 15% ซึ่งก็คือลดลงครึ่งหนึ่ง มีผลกับนักพัฒนาในรายได้ 1 ล้านดอลลาร์แรกต่อปี กูเกิลบอกว่าการเปลี่ยนแปลงนี้มีผลกับนักพัฒนาถึง 99% ก็อาจมีข้อสงสัยว่ากูเกิลรายได้จะหายไปมากน้อยแค่ไหน</p>\n<p>บริษัทวิจัยตลาดแอปมือถือ Sensor Tower ประเมินจากตัวเลขจากรายได้ Play Store ปี 2020 ที่ 11,600 ล้านดอลลาร์ โดยคาดว่าการลดค่าธรรมเนียมนี้ ถ้าเป็นปี 2020 จะทำให้กูเกิลเสียรายได้ไปประมาณ 587 ล้านดอลลาร์ คิดเป็น 5% ของรายได้รวม</p>\n<p>กรณีของแอปเปิล ซึ่ง<a href=\"https://www.blognone.com/node/119672\">ประกาศลดค่าธรรมเนียม</a>ไปก่อนหน้านี้ Sensor Tower อ้างอิงตัวเลขปี 2020 เช่นกัน คาดว่ารายได้ลดลง 595 ล้านดอลลาร์ คิดเป็น 2.7% ของรายได้ประเมินราว 21,700 ล้านดอลลาร์</p>\n<p>ตัวเลขประเมินของทั้งสองค่ายนี้ ทำให้เห็นว่าตลาดแอปนั้น ผู้พัฒนารายใหญ่ไม่กี่ราย ที่ไม่ได้ประโยชน์จากการลดค่าธรรมเนียมนี้ เป็นผู้สร้างรายได้เป็นส่วนใหญ่ อย่างไรก็ตามการลดค่าธรรมเนียมนี้ก็ทำให้ต้นทุนของนักพัฒนารายเล็กลดลงเช่นกัน</p>\n<p>ที่มา: <a href=\"https://www.cnbc.com/2021/03/16/google-apple-giving-up-less-than-5percent-of-revenue-from-apps-with-pay-changes-estimate.html\">CNBC</a></p>\n<p><img src=\"https://www.blognone.com/sites/default/files/externals/ceaeafc2d5324f5f11290f6b6f0f8dd6.png\" alt=\"Play Store\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/play-store-0\">Play Store</a></div><div class=\"field-item odd\"><a href=\"/topics/google-play\">Google Play</a></div><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/app-store\">App Store</a></div><div class=\"field-item even\"><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c668f81d4346c1e0933b866aa31d41019b838472c06df4eb7e209d9c015d5e6b","category":"Thai"}