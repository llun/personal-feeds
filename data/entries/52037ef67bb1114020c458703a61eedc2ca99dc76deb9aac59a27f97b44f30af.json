{"title":"ซีอีโอ Square เผย อาจพัฒนาฮาร์ดแวร์สำหรับเป็นกระเป๋าเงิน Bitcoin","link":"https://www.blognone.com/node/123019","date":1622852522000,"content":"<div><div><div><p>Jack Dorsey ซีอีโอ Square (และ Twitter) เปิดเผยข้อมูลผ่านบัญชี Twitter ของเขาเองว่า Square กำลังพิจารณาสร้างฮาร์ดแวร์สำหรับเป็นกระเป๋าเงินบิตคอยน์ ซึ่งจะทำให้ผู้ใช้บิตคอยน์สามารถควบคุมเงินคริปโตได้มากขึ้น</p>\n<p>ที่น่าสนใจคือ Dorsey บอกว่าฮาร์ดแวร์กระเป๋าเงินนี้จะออกแบบเป็นระบบเปิด ไม่จำกัดและควบคุมโดย Square เอง การพัฒนาจะทำผ่านความร่วมมือของชุมชนนักพัฒนา แนวทางคือให้ผู้ใช้งานควบคุมเงินในกระเป๋าได้เอง โดยลดการพึ่งพาตัวกลางแต่ยังมีความปลอดภัยในการถือครองเงิน</p>\n<p>ช่วงที่ผ่านมา Jack Dorsey แสดงความสนใจในบิตคอยน์และเงินคริปโตอยู่หลายครั้ง ใน Bio ของเขาบน Twitter เองก็เขียนสั้น ๆ ว่า bitcoin</p>\n<p>ที่มา: <a href=\"https://www.cnbc.com/2021/06/04/square-ceo-dorsey-says-company-considering-a-hardware-bitcoin-wallet.html\">CNBC</a></p>\n<p><img src=\"https://www.blognone.com/sites/default/files/externals/e98f2d005058ead23f5bc49baca2ba1b.png\" /></p>\n<blockquote><p>Square is considering making a hardware wallet for <a href=\"https://twitter.com/hashtag/bitcoin?src=hash&amp;ref_src=twsrc%5Etfw\">#bitcoin</a>. If we do it, we would build it entirely in the open, from software to hardware design, and in collaboration with the community. We want to kick off this thinking the right way: by sharing some of our guiding principles.</p>\n<p>— jack (@jack) <a href=\"https://twitter.com/jack/status/1400839179513339905?ref_src=twsrc%5Etfw\">June 4, 2021</a></p></blockquote>\n</div></div></div><div><div>Topics: </div><div><div><a href=\"/topics/jack-dorsey\">Jack Dorsey</a></div><div><a href=\"/topics/square\">Square</a></div><div><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52037ef67bb1114020c458703a61eedc2ca99dc76deb9aac59a27f97b44f30af","category":"Thai"}