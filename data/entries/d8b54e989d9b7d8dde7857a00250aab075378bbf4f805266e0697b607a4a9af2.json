{"title":"Apex Legends เวอร์ชั่นมือถือ เตรียมเปิดให้ทดสอบในอินเดียและฟิลิปปินส์เร็วๆ นี้","link":"https://www.blognone.com/node/122258","date":1618888863000,"content":"<div><div><div><p>Apex Legends เกมยิงแนว Battle Royale ในจักรวาล Titanfall จากทีม Respawn ของ EA เตรียมออกเวอร์ชั่น Mobile และจะเปิดให้ทดสอบ Closed Beta ช่วงฤดูใบไม้ผลิปีนี้ (เดือนมีนาคมถึงมิถุนายน)</p>\n<p>ตัวเกมจะเปิดทดสอบเวอร์ชั่น Android ในประเทศอินเดียและฟิลิปปินส์เป็นสองประเทศแรก เพราะเป็นประเทศที่มีประชากรที่เล่นเกมมือถือแนว FPS Battle Royale เป็นจำนวนมาก โดยครึ่งหนึ่งของผู้เล่น PUBG Mobile ก่อนหน้านี้มาจากอินเดีย (ก่อนที่เกมจะโดนแบนเพราะปัญหาระหว่าง จีน-อินเดีย)</p>\n<p>หลังเปิดทดสอบบน Android และในสองประเทศแรกแล้ว ตัวเกมจะเปิดให้ทดสอบบน iOS และในประเทศอื่นต่อไป แต่ยังไม่มีกำหนดการที่ชัดเจนในการเปิดทดสอบเวอร์ชั่นอื่น หรือเปิดให้เล่นอย่างเป็นทางการในประเทศอื่น</p>\n<p>EA ระบุว่าตัวเกมจะเป็นเกมที่ใกล้เคียงกับเวอร์ชั่นต้นฉบับ ที่การควบคุมและประสิทธิภาพถูกปรับแต่งมาสำหรับมือถือ นอกจากนี้ยังคงเป็น free to play ที่มีการเปิดกล่องปลดล็อกสกินต่างๆ เช่นเดิม แต่จะไม่สามารถข้ามไปเล่นกับพีซีหรือคอนโซลได้</p>\n<p>ที่มา - <a href=\"https://www.ea.com/games/apex-legends/news/apex-legends-mobile-regional-betas\">EA</a></p>\n<p><img src=\"https://www.blognone.com/sites/default/files/externals/fc9d10dda15cd48ef35c8c94b1db69bc.jpg\" /><img src=\"https://www.blognone.com/sites/default/files/externals/45bda3a0a0bd08f45fabae1b049768a7.jpg\" /><img src=\"https://www.blognone.com/sites/default/files/externals/f9502ca9a455fcb8ecd41f51f7614ef3.jpg\" /></p>\n</div></div></div><div><div>Topics: </div><div><div><a href=\"/topics/apex-legends\">Apex Legends</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d8b54e989d9b7d8dde7857a00250aab075378bbf4f805266e0697b607a4a9af2","category":"Thai"}