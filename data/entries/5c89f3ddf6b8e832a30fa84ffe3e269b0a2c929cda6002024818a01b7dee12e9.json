{"title":"Disney+ มีสมาชิกแล้ว 94.9 ล้านคน ซึ่งเดิมคาดว่าต้องใช้เวลา 4 ปี","link":"https://www.blognone.com/node/121160","date":1613088810000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ดิสนีย์รายงานผลประกอบการประจำไตรมาสสิ้นสุด 2 มกราคม 2021 โดยมีประเด็นสำคัญคือจำนวนผู้สมัครใช้งาน Disney+ ตัวเลขล่าสุดอยู่ที่ 94.9 ล้านคน สูงกว่าตัวเลขที่บริษัทเคยประเมินไว้ช่วงเปิดตัว ว่าจะทำได้ 60-90 ล้านคนในปี 2024 ทำให้ดิสนีย์ปรับตัวเลขเป้าหมายในปี 2024 เป็นจำนวนสมาชิก 230-260 ล้านคน</p>\n<p>อย่างไรก็ตามจำนวนผู้ใช้งานที่เพิ่มสูงนั้น สาเหตุหนึ่งมาจากการขายแบบรวมแพ็คเกจกับบริการอื่น หรือเป็นส่วนลดจากผู้ให้บริการเครือข่ายที่ร่วมมือกับดิสนีย์ ซึ่งดิสนีย์ไม่ได้แยกว่ามีอัตราส่วนเท่าใด รวมทั้งปัจจัยการระบาดของโควิด-19 ก็ทำให้คนสมัครบริการสตรีมมิ่งมากขึ้นด้วย</p>\n<p>เมื่อเดือนธันวาคม ดิสนีย์<a href=\"https://www.blognone.com/node/120085\">เปิดเผย</a>จำนวนสมาชิกที่ 86.8 ล้านคน รวมทั้งเปิดแผนงานคอนเทนต์ทั้งซีรี่ส์ Star Wars และ Marvel</p>\n<p>ที่มา: <a href=\"https://www.cnbc.com/2021/02/11/disney-says-it-now-has-94point9-million-disney-plus-subscribers.html\">CNBC</a></p>\n<p><img src=\"https://www.blognone.com/sites/default/files/externals/d1ca5bc2986e82dc90df6439f970f646.png\" alt=\"Disney+\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/disney-plus\">Disney+</a></div><div class=\"field-item odd\"><a href=\"/topics/disney\">Disney</a></div><div class=\"field-item even\"><a href=\"/topics/financial-report\">Financial Report</a></div><div class=\"field-item odd\"><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5c89f3ddf6b8e832a30fa84ffe3e269b0a2c929cda6002024818a01b7dee12e9","category":"Thai"}