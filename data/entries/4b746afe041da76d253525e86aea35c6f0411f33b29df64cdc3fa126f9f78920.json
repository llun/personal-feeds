{"title":"Leica เปิดตัวสมาร์ทโฟน Leitz Phone 1 ขายเฉพาะในญี่ปุ่น","link":"https://www.blognone.com/node/123262","date":1623946098000,"content":"<div><div><div><p>Leica เปิดตัวสมาร์ทโฟนแบรนด์ของตนเองเป็นครั้งแรก โดยเป็นเอ็กคลูซีฟให้กับ SoftBank จำหน่ายเฉพาะในประเทศญี่ปุ่น (ในตอนนี้) มีชื่อรุ่นว่า <strong>Leitz Phone 1</strong> ซึ่งเป็นชื่อของผู้ก่อตั้ง Leica</p>\n<p>ตัวเครื่องเป็นการนำสมาร์ทโฟน <a href=\"https://www.blognone.com/node/122713\">Sharp Aquos R6</a> มาปรับแต่งให้มีความเป็น Leica มากยิ่งขึ้น ทั้งโลโก้จุดสีแดงอันเป็นเอกลักษณ์ ฝาครอบเลนส์แบบแม่เหล็ก และวัสดุด้านหลังที่เป็นกระจกสีดำ</p>\n<p>สำหรับกล้องใช้สเป็กเหมือนกับ Aquos R6 คือเซ็นเซอร์กล้องหลัง 1 นิ้ว 20 ล้านพิกเซล รูรับแสง f/1.9 ส่วนกล้องหน้าความละเอียด 12.6 ล้านพิกเซล หน้าจอ OLED แบบ Pro IGZO ขนาด 6.6 นิ้ว ความละเอียด 1,260 x 2,730 พิกเซล 240Hz ระบบปฏิบัติการ Android 11 ความจุพื้นฐาน 256GB พร้อมฟีเจอร์เพิ่มความเป็น Leica เช่นกล้องโหมด Leitz Looks สำหรับถ่ายภาพขาวดำ</p>\n<p>Leitz Phone 1 จำหน่ายผ่าน SoftBank เฉพาะในญี่ปุ่น ที่ราคา 187,920 เยน หรือประมาณ 53,000 บาท เริ่มเปิดจองตั้งแต่ 18 มิถุนายน และวางจำหน่ายทั่วไปปลายเดือนกรกฎาคมนี้ ยังไม่มีรายละเอียดว่าจะจำหน่ายนอกญี่ปุ่นหรือไม่</p>\n<p>ที่มา: <a href=\"https://www.engadget.com/leica-leitz-phone-1-japan-softbank-price-availability-054216785.html\">Engadget</a></p>\n<p><img src=\"https://www.blognone.com/sites/default/files/externals/da0181ac3e9887344828582f1d8eb448.png\" /></p>\n</div></div></div><div><div>Topics: </div><div><div><a href=\"/topics/leica\">Leica</a></div><div><a href=\"/topics/smartphone\">Smartphone</a></div><div><a href=\"/topics/softbank\">SoftBank</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b746afe041da76d253525e86aea35c6f0411f33b29df64cdc3fa126f9f78920","category":"Thai"}