{"title":"Apple เปลี่ยนรูปโปรไฟล์ผู้บริหารทั้งหมดเป็น Memoji ก่อนเริ่มงาน WWDC","link":"https://www.blognone.com/node/123044","date":1623054013000,"content":"<div><div><div><p>Apple เตรียมถ่ายทอดสดงานสัมนานักพัฒนาประจำปี 2021 หรือ WWDC 2021 เป็นวันแรก เวลาเที่ยงคืนของวันจันทร์ที่ 7 มิถุนายน ตามเวลาประเทศไทย และงานจะมีไปถึงวันที่ 11 มิถุนายนนี้</p>\n<p>ตอนนี้หน้า<a href=\"https://www.apple.com/th/leadership/\">โปรไฟล์ผู้บริหาร</a>ของเว็บไซต์ Apple.com รวมถึงทวิตเตอร์ของ <a href=\"https://twitter.com/tim_cook\">Tim Cook</a> เปลี่ยนรูปโปรไฟล์เป็น Memoji ก่อนถึงเวลางานแล้ว อาจแปลว่าในงานจะมีฟีเจอร์ใหม่ๆ ของ Memoji เป็นหนึ่งในจุดสนใจ</p>\n<p>นอกจากนี้ในงานคาดการณ์ว่าจะมีการเปิดตัวฟีเจอร์ด้านซอฟต์แวร์ และระบบปฏิบัติการเวอร์ชันใหม่ ซึ่งอาจมีทั้ง iOS, macOS, iPadOS และ watchOS รวมถึงอาจมีการเปิดตัว MacBook Pro รุ่นใหม่ที่ใช้ชิป M1 รุ่นอัพเกรด หรือที่สื่อหลายสำนักเรียกกันว่า M1X อีกด้วย ซึ่งคงต้องรอติดตามกันในเวลางาน</p>\n<p>ที่มา - <a href=\"https://9to5mac.com/2021/06/07/apple-leadership-profiles-transform-to-memoji-ahead-of-wwdc/\">9to5Mac</a></p>\n<p><img src=\"https://www.blognone.com/sites/default/files/externals/7e765b9bcc02d964c6d74893466bb2ab.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/wwdc21\">WWDC21</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08db477b5103a66be175129e7a7f2f34bd44b277ddb58b558e9c77a21b91f28c","category":"Thai"}