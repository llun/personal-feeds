{"title":"Didi เตรียมระดมทุน 4 พันล้านดอลลาร์ เข้าตลาดหุ้นนิวยอร์ก ที่มูลค่ากิจการกว่า 6 หมื่นล้านดอลลาร์","link":"https://www.blognone.com/node/123423","date":1624691584000,"content":"<div><div><div><p>Didi Global ผู้ให้บริการแอปเรียกรถรายใหญ่ของจีน ได้อัพเดตเอกสาร F-1 ต่อ กลต. สหรัฐ เพื่อเตรียมนำบริษัทซื้อขายในตลาดหุ้นนิวยอร์ก หลังจาก<a href=\"https://www.blognone.com/node/123117\">ยื่นไฟลิ่ง</a>ก่อนหน้านี้ โดยคาดว่าจะเริ่มซื้อขายได้ในวันพุธนี้ด้วยตัวย่อ DIDI</p>\n<p>บริษัทจะเสนอขายหุ้นแบบรับฝากของอเมริกา (ADS - American Depositary Share) จำนวน 288 ล้านหุ้น ที่ช่วงราคาหุ้นละ 13-14 ดอลลาร์ โดย 4 ADS เทียบเท่ากับ 1 หุ้นสามัญของ Didi การเสนอขายนี้คาดว่าจะระดมทุนได้ราว 4 พันล้านดอลลาร์ เป็นเงินสูงสุดของบริษัทจากจีนที่เข้าตลาดหุ้นอเมริกา นับตั้งแต่ <a href=\"https://www.blognone.com/node/60659\">Alibaba ในปี 2014</a> มูลค่ากิจการ Didi จะอยู่ที่ราว 6.2-6.7 หมื่นล้านดอลลาร์</p>\n<p>ก่อนหน้านี้ <a href=\"https://www.blognone.com/node/122164\">Grab</a> ก็เตรียมนำบริษัทเข้าตลาดหุ้นอเมริกาผ่านวิธี SPAC</p>\n<p>ที่มา: <a href=\"https://www.reuters.com/business/autos-transportation/chinas-didi-list-new-york-stock-exchange-2021-06-24/\">Reuters</a></p>\n<p><img src=\"https://www.blognone.com/sites/default/files/externals/cd241c8153af900760520d2315faca9b.jpg\" /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83261dab9df451f7fe6853dab88abe3794866b925518c9c9c517b127d2c7b774","category":"Thai"}