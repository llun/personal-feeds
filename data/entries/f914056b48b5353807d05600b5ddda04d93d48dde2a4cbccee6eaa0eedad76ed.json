{"title":"Qualcomm เปิดตัว Snapdragon 7c Gen 2 ซีพียูสำหรับโน้ตบุ๊กรุ่นเริ่มต้นและโครมบุ๊ก รองรับ 4G","link":"https://www.blognone.com/node/122836","date":1621925314000,"content":"<div><div><div><p>Qualcomm เปิดตัวซีพียูสถาปัตยกรรม ARM สำหรับโน้ตบุ๊กรุ่นใหม่ ต่อยอดจาก <a href=\"https://www.blognone.com/node/113531\">Snapdragon 7c</a> ที่เปิดตัวในปี 2019 ซีพียูยังเป็น Kyro 468 แบบ 8แกน แต่เพิ่มความเร็วจากเดิม 2.4GHz เป็น 2.55GHz จีพียู Adreno ไม่ระบุรุ่น มีชิปโมเด็ม Snapdragon X15 รองรับ 4G (LTE) ในตัว รองรับ Bluetooth 5.0 รองรับ Wi-Fi 2.4GHz และ 5GHz ยังไม่รองรับ Wi-Fi 6</p>\n<p>Snapdragon 7c Gen 2 รองรับทั้ง Windows 10 และ Chrome OS เตรียมเจาะตลาดโน้ตบุ๊กรุ่นเริ่มต้น (entry-level) และโครมบุ๊ก โดย Qualcomm ระบุว่า Snapdragon 7c Gen 2 ทำให้โน้ตบุ๊กแสตนด์บายได้ติดต่อกันหลายวัน (multi-day battery) รวมถึงรองรับหน้าจอความละเอียด QXGA, FHD ที่อัตรารีเฟรช 60Hz และรองรับการต่อหน้าจอภายนอก ความละเอียด QHD อัตรารีเฟรช 60Hz</p>\n<p>โน้ตบุ๊กรุ่นแรกที่ใช้ Snapdragon 7c Gen 2 จะวางจำหน่ายช่วงฤดูร้อนปีนี้ (มิถุนายน-สิงหาคม) แต่ยังไม่ระบุว่าเป็นแบรนด์ใด ส่วนหนึ่งในแบรนด์ที่เป็นพาร์ทเนอร์กับ Qualcomm และเตรียมออกโน้ตบุ๊ก Snapdragon 7c Gen คือ Lenovo ที่เตรียมออกโน้ตบุ๊กใช้ Snapdragon 7c Gen 2 ภายในปีนี้</p>\n<p>ที่มา - <a href=\"https://www.qualcomm.com/news/releases/2021/05/24/qualcomm-expands-compute-portfolio-snapdragon-7c-gen-2-compute-platform\">Qualcomm</a></p>\n<p><img src=\"https://www.blognone.com/sites/default/files/externals/d5c76981b6fbce892bd4a10c22c364c5.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/snapdragon\">Snapdragon</a></div><div><a href=\"/topics/laptop\">Laptop</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f914056b48b5353807d05600b5ddda04d93d48dde2a4cbccee6eaa0eedad76ed","category":"Thai"}