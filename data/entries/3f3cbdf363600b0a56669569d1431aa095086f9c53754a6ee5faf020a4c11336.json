{"title":"FTC ยื่นฟ้อง Broadcom ข้อหาผูกขาดชิปสำหรับอุปกรณ์บรอดแบนด์และ set-top box","link":"https://www.blognone.com/node/123564","date":1625396921000,"content":"<div><div><div><p>กรรมการด้านการค้าของสหรัฐหรือ FTC ประกาศยื่นฟ้อง Braodcom ในข้อหาผูกขาดตลาดอุปกรณ์บรอดแบนด์และชิปสำหรับ set-top box ที่ใช้กับทีวี</p>\n<p>FTC ระบุว่า Broadcom ใช้วิธีทำ exclusive deal ร่วมกับผู้ขายสินค้าและผู้ให้บริการเพื่อกีดกันไม่ให้ซื้อชิปจากคู่แข่งตั้งแต่ปี 2016 แล้วอย่างน้อย 10 บริษัท ถ้าไม่มีการทำ exclusive deal ลูกค้าจะต้องจ่ายในราคาที่สูงกว่า, เวลาในการส่งสินค้าช้ากว่า และซัพพอร์ตจะตอบช้ากว่า ซึ่ง FTC ระบุว่าเป็นการกระทำผูกขาดอย่างผิดกฎหมาย (illegally monopolizing)</p>\n<p>ฝั่ง Broadcom ระบุว่าจะร่วมมือกับ FTC เพื่อหาข้อตกลงกันต่อไป และยืนยันว่าไม่ได้ทำผิดกฎหมาย ซึ่ง Broadcom เองก็เคยทำข้อตกลงกับฝั่งอียูในลักษณะเดียวกันเมื่อปลายปีที่แล้วที่ระบุว่าจะเลิกผลักดัน exclusive deal ภายในระยะเวลา 7 ปีข้างหน้า</p>\n<p>ที่มา - <a href=\"https://www.ftc.gov/system/files/documents/cases/1810205broadcomcomplaint.pdf\">FTC</a>, <a href=\"https://gizmodo.com/ftc-charges-broadcom-with-illegal-monopolization-of-the-1847224100\">Gizmodo</a>, <a href=\"https://www.engadget.com/ftc-charges-broadcom-over-antitrust-180605864.html\">Engadget</a></p>\n<p><img src=\"https://www.blognone.com/sites/default/files/externals/f6085d9258aea448e361b739a729631c.jpg\" /></p>\n</div></div></div><div><div>Topics: </div><div><div><a href=\"/topics/ftc\">FTC</a></div><div><a href=\"/topics/broadcom\">Broadcom</a></div><div><a href=\"/topics/antitrust\">Antitrust</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f3cbdf363600b0a56669569d1431aa095086f9c53754a6ee5faf020a4c11336","category":"Thai"}