{"title":"PornHub ใช้ AI คืนชีพให้หนังอีโรติกเก่าแก่กว่าร้อยปี ปรับความคมชัดและเพิ่มสีผิว","link":"https://www.blognone.com/node/122768","date":1621477510000,"content":"<div><div><div><p>PornHub เปิดตัวโปรเจกต์ The Remastured ใช้ AI คืนค่าสีผิว และปรับความคมชัดให้หนังอีโรติกยุคเก่าที่มีอายุมากกว่า 125 ปี โดยใช้ชุดข้อมูลภาพและวิดีโอสำหรับผู้ใหญ่ร่วม 100,000 ภาพเพื่อสอน AI ในการทำให้ภาพยนตร์มีสีสัน</p>\n<p>PornHub ระบุว่า ตัวกระบวนการเริ่มต้นด้วยการลดจุดรบกวนและการทำให้ภาพคมชัด เร่งวิดีโอให้เล่นที่ความชัดแบบ 4K ที่ 60 เฟรมต่อวินาที รวมทั้งเพิ่มเสียงและซาวด์แทร็กใหม่</p>\n<p>ตัวอย่างหนังในโปรเจกต์เช่น The Kiss ในปี 1896 สร้างโดยบริษัทของ Thomas Edison ที่คาดว่าเป็นฉากจูบแรกของโลก และภาพยนตร์สั้นในปี 1897 จาก Georges Méliès ผู้สร้างภาพยนตร์ในตำนานที่เรียกว่า After the Ball เป็นต้น</p>\n<p><img src=\"https://www.blognone.com/sites/default/files/externals/46c44b6e2f79b13c5e578295f59f1c70.png\" /></p>\n<p>ที่มา - <a href=\"https://www.engadget.com/pornhub-ai-machine-learning-erotica-remaster-4k-180016611.html\">Engadget</a></p>\n</div></div></div><div><div>Topics: </div><div><div><a href=\"/topics/pornhub\">Pornhub</a></div><div><a href=\"/topics/artificial-intelligence\">Artificial Intelligence</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c16fd3e80a1d274508a5189833d38367110f31d1be88c9997d0db50966217b24","category":"Thai"}