{"title":"MIUI 12.5 กินซีพียูน้อยลง ลบแอปติดเครื่องได้ เริ่มอัพเดตไตรมาสสองปีนี้","link":"https://www.blognone.com/node/121127","date":1612928745000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในงานเปิดตัว <a href=\"https://www.blognone.com/node/121084\">Mi 11</a> Xiaomi ยังเปิดตัว MIUI 12.5 และพูดถึงการเปลี่ยนแปลงในเบื้องต้น โดยหลักๆ คือมีการปรับ UI ให้ใช้งานซีพียูน้อยลง ประหยัดแบตเตอรี่มากขึ้น แอนิเมชั่นลื่นไหลขึ้น</p>\n<p>ผู้ใช้ยังสามารถลบแอปติดเครื่อง (system apps) ส่วนใหญ่ได้ ยกเว้นแค่แอปสำคัญบางแอป มี super wallpaper ภาพหน้าจอแบบเคลื่อนไหวตาม UI ได้ เสียงใหม่ในระบบ และปรับปรุงการทำงานรวมกับพีซีที่ใช้ Windows ให้ดีขึ้น</p>\n<p>Xiaomi จะเริ่มทยอยอัพเดต MIUI 12.5 ระลอกแรกให้กับ Mi 11, Mi 10T, Mi 10T Pro, Mi 10, และ Mi 10 Pro ในช่วงต้นไตรมาสที่สองของปีนี้ก่อน และในช่วงท้ายไตรมาสที่สอง ก็จะเริ่มทยอยอัพเดตระลอกสองให้กับมือถือรุ่นดังนี้</p>\n<ul>\n<li>Mi 10 Lite 5G, Mi 10T Lite</li>\n<li>Mi Note 10 Pro, Mi Note 10, Mi Note 10 Lite</li>\n<li>Redmi Note 9T, Redmi Note 9 Pro, Redmi Note 9S, Redmi Note 9</li>\n<li>Redmi Note 8 Pro</li>\n<li>Redmi 9</li>\n</ul>\n<p>ส่วนรุ่นอื่นนอกเหนือจากนี้จะมีการประกาศเพิ่มเติมในอนาคต โดยผู้ใช้จะได้รับแจ้งเตือนให้อัพเดตเวอร์ชั่น เมื่อมือถือรองรับ</p>\n<p>ที่มา - <a href=\"https://www.androidpolice.com/2021/02/08/xiaomi-will-let-you-uninstall-system-apps-in-miui-12-5-heres-when-it-will-come-to-your-phone/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/3cd67af1d23d07cda2ac449cd322ba86.png\" ><img alt=\"No Description\" src=\"https://www.blognone.com/sites/default/files/externals/6d1e62f9079b49fb9cabfa50feab2dab.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/miui\">MIUI</a></div><div class=\"field-item odd\"><a href=\"/topics/xiaomi\">Xiaomi</a></div><div class=\"field-item even\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"31ec43e6eedeb487dad4cc92b2c1401ada2c8f596e67a45b0ba83e230b98f1a1","category":"Thai"}