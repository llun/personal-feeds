{"title":"Z Holdings ตั้งบริษัทลูก Z Entertainment รวมบริการบันเทิงของ LINE กับ Yahoo! Japan ไว้ด้วยกัน","link":"https://www.blognone.com/node/122409","date":1619620418000,"content":"<div><div><div><p>Z Holdings <a href=\"https://www.blognone.com/node/121455\">บริษัทโฮลดิ้งที่เป็นเจ้าของ</a> Yahoo! Japan และ LINE Corporation ประกาศตั้งบริษัทใหม่ในเครือคือ Z Entertainment เพื่อรวมการบริหารจัดการผลิตภัณฑ์ของ Yahoo! Japan และ LINE ส่วนธุรกิจความบันเทิงในญี่ปุ่นเข้าด้วยกัน</p>\n<p>บริการที่จะอยู่ภายใต้ Z Entertainment ได้แก่ GYAO!, LINE MUSIC, LINE LIVE, LINE GAME และบริการอื่น ๆ ซึ่งทั้งหมดเป็นส่วนที่ให้บริการในญี่ปุ่น โดยคาดว่าบริษัทใหม่นี้จะเริ่มดำเนินงานได้ภายในครึ่งแรกของปีนี้</p>\n<p>เป้าหมายของ Z Entertainment คือการเป็นแพลตฟอร์มด้านความบันเทิงอันดับ 1 ในญี่ปุ่น โดยต่อยอดร่วมกับบริการบนอินเทอร์เน็ตที่มีอยู่มากกว่า 200 บริการ จากการรวมกิจการของ Yahoo! Japan กับ LINE นั่นเอง</p>\n<p>ที่มา: <a href=\"https://www.z-holdings.co.jp/en/pr/press-release/2021/0428\">Z Holdings</a></p>\n<p><img src=\"https://www.blognone.com/sites/default/files/externals/6d21c6d26b8f44b8d6843f42ef388c4a.png\" /></p>\n</div></div></div><div><div>Topics: </div><div><div><a href=\"/topics/z-holdings\">Z Holdings</a></div><div><a href=\"/topics/line\">LINE</a></div><div><a href=\"/topics/japan\">Japan</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5aa99f1772107968c777f72d01a3ea74e6306c36c35d425f81fd51585c367524","category":"Thai"}