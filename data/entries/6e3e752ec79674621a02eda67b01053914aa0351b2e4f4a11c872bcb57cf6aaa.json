{"title":"เปิดตัว Mi Smart Projector 2 Pro โปรเจคเตอร์โฟกัสอัตโนมัติ ขนาดภาพสูงสุด 120 นิ้ว ราคา 999 ยูโร","link":"https://www.blognone.com/node/121942","date":1617079909000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Xiaomi เปิดตัว Mi Smart Projector 2 Pro โปรเจกเตอร์ความละเอียด FHD (1920x1080 พิกเซล) ฉายภาพได้ขนาด 60 ถึง 120 นิ้ว ความสว่างสูงสุด 1300nits โฟกัสอัตโนมัติด้วยเซ็นเซอร์ Time of Flight ในตัว รองรับ HDR10 รัน Android TV 9.0 พร้อมลงแอพ Netflix มาในเครื่อง</p>\n<p>ชิปเซ็ตใช้ Amlogic T972-H chipset (แกน Cortex-A55 ความเร็ว 2.0 GHz สี่แกน,จีพียู Mali-450 MP5) มีหน่วยความจำ eMMC 16 GB ในเครื่อง มีลำโพง 10W รองรับ Dolby Audio และ DTS-HD เชื่อมต่อลำโพงหรือหูฟังภายนอกด้วยรูหูฟัง 3.5 มิลลิเมตร และพอร์ต S/PDIF.</p>\n<p>ด้านการเชื่อมต่ออื่นๆ มีพอร์ต HDMI 2.0, HDMI ARC และพอร์ต AV อย่างละหนึ่งพอร์ต USB 2.0 สองพอร์ต มีพอร์ต Ethernet รองรับ Wi-Fi 5 รองรับการสั่งงาน Google Assistant ด้วยเสียงเพื่อควบคุมอุปกรณ์ Smart Home อื่นๆ ที่เชื่อมกับ Google Home</p>\n<p>ตัวเครื่องขนาด 215 x 201 x 143 มิลลิเมตร น้ำหนัก 3.7 กิโลกรัม ราคา 999 ยูโร (ราว 36,800 บาท) ราคาสั่งจอง early bird อยู่ที่ 899 ยูโร (ราว 33,000 บาท) ยังไม่เปิดเผยวันสั่งจองหรือวางจำหน่าย</p>\n<p><img src=\"https://i.imgur.com/rtN9Zcv.png\" alt=\"\" /><img alt=\"No Description\" src=\"https://www.blognone.com/sites/default/files/externals/3c9447cf6ad10479a4d4cde70aacd110.jpg\" ></p>\n<p>ที่มา - <a href=\"https://blog.mi.com/en/2021/03/29/xiaomi-expands-mi-11-series-lineup-in-global-mega-launch/\">Xiaomi</a>, <a href=\"https://www.gsmarena.com/xiaomi_mi_smart_band_6_arrives_with_larger_display_mi_smart_projector_2_pro_unveiled-news-48423.php\">GSM Arena</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/projector\">Projector</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e3e752ec79674621a02eda67b01053914aa0351b2e4f4a11c872bcb57cf6aaa","category":"Thai"}