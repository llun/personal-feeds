{"title":"นินเทนโดเผย 1 ใน 5 ของ Switch ที่ขายได้ คนซื้อมี Switch ในบ้านอยู่แล้ว","link":"https://www.blognone.com/node/122834","date":1621914087000,"content":"<div><div><div><p>ประเด็นหนึ่งที่น่าสนใจใน<a href=\"https://www.blognone.com/node/122546\">งานแถลงผลประกอบการของนินเทนโด เมื่อสัปดาห์ที่แล้ว</a> คือ Shuntaro Furukawa ประธานของนินเทนโด ให้ข้อมูลต่อนักลงทุนว่า ถ้าดูจากยอดขาย Switch ในรอบปีการเงินล่าสุด ยอดขายสัดส่วน 20% จะขายไปยังครอบครัวที่มี Switch อยู่ก่อนแล้ว</p>\n<p>สถิตินี้เท่ากับว่า 1 ใน 5 ของ Switch ที่ขายได้ ถือเป็นเครื่องที่สองหรือสามในบ้าน ตัวของ Furukawa ยังประเมินว่าจำนวนเฉลี่ยของ Switch ต่อบ้านจะเพิ่มขึ้นอีกในอนาคต ถือเป็นจุดแข็งของ Nintendo ที่สามารถขาย Switch ได้อีกเรื่อยๆ เมื่อเทียบกับคอนโซลอื่นๆ ที่มักซื้อกันบ้านละ 1 เครื่องเท่านั้น</p>\n<p>Shigeru Miyamoto เคยพูดไว้ในปี 2018 ว่าเป้าหมายของนินเทนโดคือ ทุกคนมี Switch เป็นของตัวเอง ซึ่งไปไกลกว่าเป้าหมาย 1 บ้าน 1 เครื่องด้วย</p>\n<p>ที่มา - <a href=\"https://arstechnica.com/gaming/2021/05/20-percent-of-switch-sales-now-going-to-households-that-already-had-a-switch/\">Ars Technica</a></p>\n<p><img src=\"https://www.blognone.com/sites/default/files/externals/e475a0c9d1e8cf033a807fc770098452.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1640e9473359900cae97909c4959b76f39c1f04273f0888100380341d49cca6b","category":"Thai"}