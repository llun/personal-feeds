{"title":"Samsung เปิดตัว iTest สัมผัสประสบการณ์ใช้งานสมาร์ทโฟน Galaxy ได้บน iPhone","link":"https://www.blognone.com/node/122116","date":1617965840000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ซัมซุงเปิดตัวเว็บแอปบนมือถือใหม่ในชื่อ iTest ซึ่งเห็นชื่อแบบนี้ก็คงเดาได้ว่าเจาะกลุ่มเป้าหมายใด โดยซัมซุงบอกว่าเพื่อให้ผู้ใช้ iPhone ได้ทดลองประสบการณ์ใช้งาน Android บนสมาร์ทโฟน Galaxy ผ่านเครื่อง iPhone</p>\n<p>ผู้ใช้ iPhone สามารถลองใช้งานเว็บ iTest ได้ตามลิงก์ <a href=\"https://itest.nz/\">itest.nz</a> ซึ่งเป็นเว็บของซัมซุงนิวซีแลนด์ โดยเป็นการใช้งานผ่านเว็บแอป เมื่อเปิดขึ้นมาจะพบหน้าตาเหมือนสมาร์ทโฟน Android และเข้าไปยังแอปต่าง ๆ ได้ เช่นเปลี่ยนธีม, Galaxy Store หรือลองรับส่งข้อความ-โทรศัพท์ (แบบสมมติ) ก็ทำได้เช่นกัน</p>\n<p>ไม่แน่ใจว่าซัมซุงจะเปิดให้ลองเล่น iTest อีกนานแค่ไหน ผู้ใช้ iPhone ก็สามารถไปลองกันดูได้</p>\n<p>ที่มา: <a href=\"https://www.macrumors.com/2021/04/08/samsung-itest-galaxy-device-iphone-experience/\">MacRumors</a></p>\n<p><img alt=\"alt=&quot;Samsung iTest&quot;\" src=\"https://www.blognone.com/sites/default/files/externals/65a41d5f5068601ff6327abe2a0ed1e9.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/iphone\">iPhone</a></div><div class=\"field-item odd\"><a href=\"/topics/advertising\">Advertising</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b169fdf87546e04ea20446002a80a963ed4c208a1215e8f7e11d5542eacad98d","category":"Thai"}