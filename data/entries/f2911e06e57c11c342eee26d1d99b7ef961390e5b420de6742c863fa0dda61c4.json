{"title":"วัคซีนออกหุ้นพุ่ง SK Bioscience เข้าตลาดหุ้นวันแรก ราคาพุ่งติดเพดาน","link":"https://www.blognone.com/node/121756","date":1616050069000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้บริษัท SK Bioscience ผู้รับจ้างผลิตวัคซีนเกาหลีใต้นำหุ้นเข้าซื้อขายในตลาดหลักทรัพย์ (<a href=\"https://finance.yahoo.com/quote/302440.KS?p=302440.KS&amp;.tsrc=fin-srch\">302440.KS</a>) เป็นวันแรก จากราคา IPO ที่ 65,000 วอนล่าสุดราคาพุ่งไปอยู่ที่ 169,000 วอน สูงสุดเท่าที่ตลาดหุ้นเกาหลีใต้ยอมให้ราคาเปลี่ยนแปลงในหนึ่งวัน</p>\n<p>SK Bioscience ที่ช่วงนี้เป็นข่าวเพราะเป็นผู้ผลิตวัคซีน COVID-19 ถึงสองแบรนด์ คือ AstraZeneca และ Novavax เฉพาะวัคซีน AstraZeneca ที่กระจายในย่านเอเชียตะวันออกเฉียงใต้รวมถึงไทยก็<a href=\"https://www.blognone.com/node/121367\">มาจากโรงงานของ SK Bioscience</a></p>\n<p>ตลาดหลักทรัพย์เกาหลีใต้ยอมให้ราคาเปิดสูงกว่าราคา IPO ไม่เกิน 200% และราคาระหว่างวันเปลี่ยนแปลงไม่เกิน 30% หุ้น SK Bioscience นั้นติดเพดานทั้งสองจุดทำให้ราคาหุ้นสูงกว่าราคา IPO ถึง 260%</p>\n<p>ที่มา - <a href=\"http://www.koreaherald.com/view.php?ud=20210318000864\">The Korea Herald</a></p>\n<p><img alt=\"No Description\" src=\"https://www.blognone.com/sites/default/files/externals/ffa48f0cb6c2ab6dad6a927e06abd1b1.jpg\" ></p>\n<p>ภาพโรงงาน L House โรงงานผลิตวัคซีนหลักของ <a href=\"https://www.skbioscience.co.kr/kr/bioscience/place_03\">SK Bioscience</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/south-korea\">South Korea</a></div><div class=\"field-item odd\"><a href=\"/topics/covid-19\">COVID-19</a></div><div class=\"field-item even\"><a href=\"/topics/stock-exchange\">Stock Exchange</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f2911e06e57c11c342eee26d1d99b7ef961390e5b420de6742c863fa0dda61c4","category":"Thai"}