{"title":"รีวิว Vivo V21 5G กล้องหน้าเทคโนโลยีกันสั่น OIS รุ่นแรกของโลก เซลฟี่ได้แม้แสงน้อย รองรับ 5G ในราคาหมื่นต้นๆ","link":"https://www.blognone.com/node/122712","date":1621253847000,"content":"<div><div><div><p>มือถือที่ไม่ใช่เรือธง โดยส่วนมากมักจะใส่ใจกล้องหลังหลักเป็นพิเศษ และพยายามลดต้นทุนจนกล้องหน้าด้อยกว่ากล้องหลังมาก อย่างเช่นฟีเจอร์ OIS หรือระบบกันสั่นที่ตัวเลนส์ ไม่ใช่แค่ใช้ซอฟต์แวร์ ที่มักมีแต่ในกล้องหลังเท่านั้น แต่ Vivo V21 5G เป็นครั้งแรกที่ Vivo ให้ระบบกันสั่น OIS ในกล้องหน้า 44MP มาด้วย ทำให้ถ่ายภาพเซลฟี่ได้แม้กล้องจะสั่นไหว และถ่ายเซลฟี่กลางคืนในโหมด Super Night Selfie ได้ชัดเจนยิ่งขึ้น</p>\n<p>Vivo V21 5G เป็นมือถือรุ่นกลางที่เปิดตัวไปเมื่อวันที่ 10 พฤษภาคมที่ผ่านมา ใช้หน้าจอ AMOLED 24-bit ขนาด 6.4 นิ้ว ความละเอียด 1800x2400 พิกเซล อัตรารีเฟรช 90Hz ใช้ชิป Mediatek Dimensity 800U รองรับ 5G นอกจากกล้องหน้า 44MP พร้อม OIS แล้ว ยังมีกล้องหลังสามกล้อง คือ กล้องหลัก 64MP กล้องไวด์ 8MP และกล้องมาโคร 2MP</p>\n<p><img src=\"https://www.blognone.com/sites/default/files/externals/f95c3f9882edcb06aa0cfdead9535ab6.jpg\" /></p>\n<p>Vivo V21 5G มีสามสีคือ Dusk Blue, Sunset Dazzle และ Arctic White รุ่นที่ผู้เขียนนำมารีวิว เป็นรุ่น ความจุ 128GB + แรม 8GB สี Sunset Dazzle สีรุ้งที่จะแสดงเฉดสีแตกต่างกันไปเมื่อกระทบแสงอาทิตย์   ราคาเริ่มต้น 12,999 บาท นอกจากรุ่นนี้ยังมีรุ่นความจุ 256GB + แรม 8GB ที่ราคา 14,999 บาทเป็นอีกตัวเลือก</p>\n<p><img src=\"https://www.blognone.com/sites/default/files/externals/20ebc18a73962837cf06d0dee96ed240.jpg\" /></p>\n<p><strong>แกะกล่อง</strong></p>\n<p>ภายในกล่องแถมเคสพลาสติก TPU ใส หูฟังแบบพอร์ต 3.5 มิลลิเมตร พร้อมตัวแปลงเป็น USB-C, หัวชาร์จเร็ว 33W พร้อมสายชาร์จ USB-A to USB-C ชาร์จแบตเตอรี่ความจุ 4,000W ของ V21 5G ได้ 63% ภายใน 30 นาที</p>\n<p><img src=\"https://www.blognone.com/sites/default/files/externals/e19b96080dde9975eb971b643424758d.jpg\" /></p>\n<p><strong>ปลดล็อกได้ด้วยใบหน้าและลายนิ้วมือ</strong></p>\n<p>Vivo V21 5G มีระบบปลดล็อกให้เลือกใช้ทั้งแบบสแกนใบหน้าแบบออปติคัล และสแกนลายนิ้วมือที่ความเร็วใกล้เคียงกัน ซึ่งสะดวกมากๆ ในการเปลี่ยนไปใช้ลายนิ้วมือเพื่อปลดล็อกเครื่อง และใช้สแกนใบหน้า เวลาที่ไม่จำเป็นต้องสวมแมสก์</p>\n<p><img src=\"https://www.blognone.com/sites/default/files/externals/3da4a632b9375838f23ed2c6d0c6e883.jpg\" /></p>\n<p><strong>ตัวเครื่องและพอร์ตเชื่อมต่อ</strong></p>\n<p>ตัวเครื่องหน้าจอขนาด 6.44 นิ้ว น้ำหนัก 177 กรัม  หนา 7.39 มิลลิเมตร ถือว่าค่อนข้างบางและเบาสำหรับมือถือในปีนี้ ด้านขวามีปุ่ม เพิ่ม-ลด เสียง และปุ่มพาวเวอร์ พอร์ตชาร์จเป็นแบบ USB-C ไม่มีรูหูฟัง 3.5 มิลลิเมตร ลำโพงเป็นแบบลำโพงเดี่ยวอยู่ด้านล่าง ให้เสียงดัง ชัดเจน</p>\n<p><img src=\"https://www.blognone.com/sites/default/files/externals/9114c66d468f7351abd26ffe0c98ee04.jpg\" /><img src=\"https://www.blognone.com/sites/default/files/externals/c64908f9abba2be54789147559d511a5.jpg\" /><img src=\"https://www.blognone.com/sites/default/files/externals/e7eba9652e3900007d18a70896c3f60e.jpg\" /></p>\n<p><strong>ประสิทธิภาพ UI และการใช้งาน</strong></p>\n<p>หน้าจอของ Vivo V21 5G เป็นแบบ AMOLED-24 bit แสดงเฉดสีได้ 16 ล้านสี พร้อมอัตรารีเฟรช 90Hz ที่ทำให้การเลื่อนหน้าจอลื่นไหลในทุกแอป ตัวเครื่องมาพร้อม Android 11 ครอบทับด้วย Funtouch OS ของ Vivo ซึ่งนอกจากจะใช้งานค่อนข้างง่ายแล้ว ยังให้ผู้ใช้เลือกแอปที่ต้องการลงได้ตั้งแต่เปิดใช้งาน ทำให้ไม่ต้องมาไล่ลบแอปที่ไม่ต้องการภายหลัง</p>\n<p><img src=\"https://www.blognone.com/sites/default/files/externals/31226aabec38e99e87f89d91890962c1.jpg\" /><em>ภาพตัวอย่าง UI Funtouch OS</em></p>\n<p><img src=\"https://www.blognone.com/sites/default/files/externals/7940d0efd9ef52895d5c417e0b280fb0.jpg\" /><em>ภาพตัวอย่าง UI Funtouch OS และการเลือกไม่ติดตั้งแอปได้ ตอนตั้งค่าเครื่องใหม่</em></p>\n<p>ด้านประสิทธิภาพ Vivo V21 5G ใช้ซีพียู Mediatek Dimensity 800U ผู้เขียนทดสอบประสิทธิภาพด้วยแอป Geekbench ได้คะแนนประมวลผลแบบแกนเดียวไป 542 คะแนน และแบบหลายแกนที่ 1504 คะแนน</p>\n<p><img src=\"https://www.blognone.com/sites/default/files/externals/4f71aae261985b86e787fef93c1b7cc4.jpg\" /></p>\n<p>แรมของ Vivo V21 5G มาพร้อมระบบ Extended Ram คล้ายระบบ virtual memory บนคอมพิวเตอร์ ที่จะใช้ความจุของหน่วยความจำแฟลชภายในมาเสริมเป็นแรม ทำให้เหมือนมีแรมเพิ่มขึ้นมาอีกถึง 3GB เปิดแอปทำงานแบบมัลติแทสก์พร้อมกันได้มากขึ้น แต่หากไม่ต้องการใช้งาน ก็สามารถปิดได้ในหน้าตั้งค่าแรมและหน่วยความจำ</p>\n<p><img src=\"https://www.blognone.com/sites/default/files/externals/f9f172d4c8e7104a351a78905695f68d.jpg\" /></p>\n<p><strong>กล้อง</strong></p>\n<p>กล้องหลังของ Vivo V21 5G เป็นแบบ 3 กล้อง มาพร้อมระบบ Eye Autofocus ปรับโฟกัสอัตโนมัติที่สายตาเมื่อถ่ายภาพบุคคล ถ่ายภาพซ้อนแบบ Double Exposure ได้ด้วย ส่วนสเปกของทั้งสามกล้อง มีดังนี้</p>\n<ul>\n<li>กล้องหลักความละเอียด 64MP รูรับแสง f/1.79</li>\n<li>กล้องไวด์ ความละเอียด 8MP รูรับแสง f/2.2</li>\n<li>กล้องมาโครความละเอียด 2MP รูรับแสง f/2.4</li>\n</ul>\n<p><strong>ตัวอย่างภาพถ่าย</strong></p>\n<p><img src=\"https://www.blognone.com/sites/default/files/externals/ae16aeab5fe5c423b8423e169f761cfe.jpg\" /><em>ภาพถ่ายจากกล้องหลัก โหมด portrait</em></p>\n<p><img src=\"https://www.blognone.com/sites/default/files/externals/d91ac3defdc60153efd1a8dc278350d8.jpg\" /><em>ภาพจากกล้องหลัก</em></p>\n<p><img src=\"https://www.blognone.com/sites/default/files/externals/d91ac3defdc60153efd1a8dc278350d8.jpg\" /><em>ภาพจากกล้องหลัก</em></p>\n<p><img src=\"https://www.blognone.com/sites/default/files/externals/d908b0e97d2f4497e51c88410d694f14.jpg\" /><em>ภาพจากกล้องหลักแบบเปิด Night Mode</em></p>\n<p><img src=\"https://www.blognone.com/sites/default/files/externals/6e251a31ebaad2a8f3b71f820bc3de67.jpg\" /><em>ภาพจากกล้องอัลตร้าไวด์</em></p>\n<p>จุดเด่นของ Vivo V21 คือกล้องหน้า 44MP ที่มาพร้อมเทคโนโลยีกันสั่น OIS รุ่นแรกของโลกและระบบ Autofocus ทำให้ไม่ว่าจะถ่ายเซลฟี่แบบเคลื่อนไหวไปมามากแค่ไหน ภาพที่ได้ก็นิ่ง ไม่มีเบลอ แถมยังทำให้โหมดถ่ายภาพเซลฟี่ตอนกลางคืนอย่าง Super Night Selfie ทำงานได้ดีขึ้นแสงน้อยแค่ไหนก็ถ่ายได้แบบหายห่วง</p>\n<p>นอกจากนี้ยังถ่ายวิดีโอกล้องหน้าได้ที่ความละเอียดสูงสุด 4K (4K Selfie VDO) ถ่ายกลางคืนก็ชัดด้วย Spotlight selfie VDO ภาพไม่มีสั่นไหวด้วย  Ultra Stable VDO ใช้ระบบ OIS+EIS ทั้งกันสั่นแบบออปติคัลและอิเล็กทรอนิกส์ทำงานประสานกัน และถ่ายวิดีโอพร้อมกันได้ทั้งกล้องหน้าและกล้องหลัง ด้วย Dual-View VDO ได้อีกด้วย</p>\n<p><img src=\"https://www.blognone.com/sites/default/files/externals/b91d0853e593c2b36561e71feaec46cc.jpg\" /><img src=\"https://www.blognone.com/sites/default/files/externals/8b2c4ad0eeae2c86d932ca522ac3157f.jpg\" /><img src=\"https://www.blognone.com/sites/default/files/externals/727dde275a0e51b328b6fc96bb2f207a.jpg\" /></p>\n<p><strong>ตัวอย่างภาพถ่ายจากกล้องหน้า</strong></p>\n<p><img src=\"https://www.blognone.com/sites/default/files/externals/8facb73759d6f6d195f145259a5966b2.jpg\" /><em>ตัวอย่างภาพถ่ายเซลฟี่ช่วงแสงปกติ</em></p>\n<p><img src=\"https://www.blognone.com/sites/default/files/externals/64cb2e529fd80c347b9e3f50f22c5be6.jpg\" /><em>ตัวอย่างภาพถ่ายเซลฟี่ช่วงแสงปกติ</em></p>\n<p><img src=\"https://www.blognone.com/sites/default/files/externals/64d5a03784d7869a150d4d7732a8e98c.jpg\" /><em>ตัวอย่างภาพถ่ายเซลฟี่ในที่แสงน้อย ด้วย Super Night Selfie</em></p>\n<p><strong>สรุป</strong></p>\n<p>Vivo V21 5G เป็นมือถือที่เหมาะกับคนรักการเซลฟี่อย่างแท้จริง เพราะไม่ว่าจะขยับตัวถ่าย ภาพสั่นไหว หรือแสงน้อยแค่ไหนก็ถ่ายได้ชัดเจน ตัวเครื่องที่บาง เบา จับถนัดมือ ยิ่งทำให้การใช้งานและถ่ายภาพเป็นระยะเวลานานทำได้สะดวกยิ่งขึ้น ไม่เมื่อยมือ รวมถึงชิป Mediatek Dimensity 800U ที่รองรับ 5G ก็ทำให้การอัพโหลด ดาวน์โหลดภาพ และการใช้งานเครือข่ายต่างๆ รวดเร็วยิ่งขึ้น</p>\n<p><img src=\"https://www.blognone.com/sites/default/files/externals/d673ac3e0384a6c2bdb24fb0f7055038.jpg\" /><img src=\"https://www.blognone.com/sites/default/files/externals/8aea85497e689e0b42e6ff21c93f5bcd.jpg\" /><img src=\"https://www.blognone.com/sites/default/files/externals/1e8cc16399fe76263de60f227a31ba5d.jpg\" /></p>\n</div></div></div><div><div>Topics: </div><div><div><a href=\"/topics/vivo\">Vivo</a></div><div><a href=\"/topics/mobile\">Mobile</a></div><div><a href=\"/topics/review\">Review</a></div><div><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b4b3ce3b6fdc272cc92f38990b68cda27d5cd9204afbbf9c8f0ebe9b56b862f","category":"Thai"}