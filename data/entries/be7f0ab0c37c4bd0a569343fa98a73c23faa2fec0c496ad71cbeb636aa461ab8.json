{"title":"ซีอีโอ Volkswagen ให้สัมภาษณ์ เผยจะออกแบบชิปและซอฟต์แวร์รถยนต์ไร้คนขับเองในอนาคต","link":"https://www.blognone.com/node/122480","date":1620010978000,"content":"<div><div><div><p>Volkswagen ยังคงเดินหน้าพัฒนารถยนต์ไร้คนขับอย่างต่อเนื่อง โดย Herbert Diess ซีอีโอของบริษัทได้ให้สัมภาษณ์กับสำนักข่าวเยอรมัน Handelsblatt ระบุว่าทางบริษัทจะออกแบบชิปและซอฟต์แวร์สำหรับใช้กับรถยนต์ไร้คนขับด้วยตัวเอง</p>\n<p>สำหรับการพัฒนาเทคโนโลยีขึ้นมาใช้เองภายในบริษัทนั้น Diess ระบุว่าทั้งฮาร์ดแวร์และซอฟต์แวร์จะต้องทำมาด้วยกันเพื่อให้ได้ประสิทธิภาพที่เหมาะสม พร้อมยกตัวอย่าง Apple และ Tesla ว่ามีศักยภาพในการแข่งขันสูงกว่าเนื่องจากออกแบบชิปเอง จึงสามารถพัฒนาฟีเจอร์ได้ไวกว่า</p>\n<p>เป้าหมายของ Volkswagen คือทางบริษัทต้องการถือสิทธิบัตร แต่จะไม่ผลิตชิปเอง ส่วนซอฟต์แวร์คาดว่าจะให้บริษัท Cariad ที่เป็นหน่วยซอฟต์แวร์ในเครือ Volkswagen รับหน้าที่นี้</p>\n<p>ที่มา - <a href=\"https://www.autoblog.com/2021/05/02/vw-design-microchips/?guccounter=1\">Autoblog</a>, <a href=\"https://www.engadget.com/vw-chips-for-self-driving-cars-202645482.html\">Engadget</a></p>\n<p><img src=\"https://www.blognone.com/sites/default/files/externals/6139cd2d05e17d54536682d170a68aec.jpg\" /><br />\nI.D. Vizzion ภาพจาก <a href=\"https://www.volkswagen-media-services.com/en/detailpage/-/detail/ID-VIZZION-Volkswagen-shows-the-future-flagship-of-the-ID-family/view/6325374/7a5bbec13158edd433c6630f5ac445da?p_p_auth=YrW5CfT1\">Volkswagen</a>, <a href=\"https://www.handelsblatt.com/unternehmen/industrie/software-chips-solarenergie-die-autonome-bewegung-diess-verordnet-vw-nach-der-e-mobilitaet-schon-die-naechste-revolution/27144790.html?ticket=ST-3818606-HUpER4n1REBfkSvxPAfq-ap5\">Handelsblatt</a></p>\n</div></div></div><div><div>Topics: </div><div><div><a href=\"/topics/volkswagen\">Volkswagen</a></div><div><a href=\"/topics/self-driving-car\">Self-Driving Car</a></div><div><a href=\"/topics/automobile\">Automobile</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be7f0ab0c37c4bd0a569343fa98a73c23faa2fec0c496ad71cbeb636aa461ab8","category":"Thai"}