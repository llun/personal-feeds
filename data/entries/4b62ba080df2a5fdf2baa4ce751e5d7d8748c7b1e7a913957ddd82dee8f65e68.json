{"title":"ค่ายตัวเองยังไม่มี แต่เกมเบสบอล MLB 2021 ของโซนี่ เล่นได้ฟรีบน Xbox Game Pass","link":"https://www.blognone.com/node/122075","date":1617790220000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ต่อเนื่องจากข่าว <a href=\"https://www.blognone.com/node/121055\">เกม MLB The Show 2021 สร้างประวัติศาสตร์เป็นเกมแรกของโซนี่ที่ลง Xbox</a> ล่าสุดมีประเด็นตามมาอีกคือ MLB The Show 2021 เปิดให้เล่นบน Xbox Game Pass รวมถึงสตรีมมิ่ง xCloud ตั้งแต่วันแรกที่วางขาย (20 เมษายน 2021) ด้วย ในขณะที่บริการ PlayStation Plus/Now ของโซนี่เองกลับไม่มีซะอย่างนั้น</p>\n<p>ประเด็นนี้สร้างเสียงวิจารณ์อย่างมาก เพราะถ้าอยากเล่นเกมนี้บน PS5 ต้องจ่ายเงิน 70 ดอลลาร์ แต่บน Xbox Series X|S เล่นได้ฟรีถ้ามีสมาชิก Game Pass อยู่แล้ว</p>\n<p>ล่าสุดโซนี่ต้องออกมาชี้แจงเรื่องนี้ผ่านบทสัมภาษณ์กับ Inverse ว่าการตัดสินใจลง Xbox Game Pass มาจากลีก MLB ไม่ได้มาจากโซนี่เอง เหตุผลก็คือ MLB ต้องการให้เกมนี้เข้าถึงแฟนๆ วงกว้างมากขึ้น ซึ่งอยู่ในสัญญาฉบับล่าสุดที่โซนี่เซ็นกับ MLB ในปี 2019 หลังเกมซีรีส์นี้เป็นเอ็กซ์คลูซีฟ PlayStation มาตลอด</p>\n<p>Piers Harding-Rolls นักวิเคราะห์จากบริษัท Ampere Analysis ให้ความเห็นว่า MLB น่าจะเห็นความสำเร็จของเกมตระกูล NBA หรือ FIFA และอยากมีเกมที่เข้าถึงแฟนๆ จำนวนมาก ทำเงินในเกมได้เยอะๆ กับเขาบ้าง จึงปรับนโยบายจากการเน้นยอดขายเกมราคาแพง มาให้ความสำคัญกับการเข้าถึงฐานผู้เล่นแทน</p>\n<p>ถึงแม้การตัดสินใจมาจาก MLB ที่โซนี่ก็อาจไม่ชอบใจนัก แต่ไมโครซอฟท์ก็ถือว่ารับผลประโยชน์ไปเต็มๆ โดยเฉพาะในแง่การโฆษณา Game Passs ว่ามีเกมให้เล่นเยอะ มีแม้กระทั่งเกมของโซนี่เองที่ PlayStation ไม่มีให้เล่นแบบเหมาจ่ายด้วย</p>\n<p><img alt=\"No Description\" src=\"https://www.blognone.com/sites/default/files/externals/141782564891472ca8be2a616c8b30ed.jpg\" ></p>\n<iframe width=\"640\" height=\"360\" src=\"https://www.youtube.com/embed/GcJ3OnZTjn8\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://news.xbox.com/en-us/2021/04/02/mlb-the-show-21-coming-to-xbox-game-pass-day-one/\">Xbox</a>, <a href=\"https://www.inverse.com/gaming/mlb-show-2021-xbox-game-pass-playstation-ps5-ps4\">Inverse</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/mlb\">MLB</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/xbox-game-pass\">Xbox Game Pass</a></div><div class=\"field-item odd\"><a href=\"/topics/xbox\">Xbox</a></div><div class=\"field-item even\"><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b62ba080df2a5fdf2baa4ce751e5d7d8748c7b1e7a913957ddd82dee8f65e68","category":"Thai"}