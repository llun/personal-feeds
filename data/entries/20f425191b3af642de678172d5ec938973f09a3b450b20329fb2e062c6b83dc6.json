{"title":"ผู้เล่น Battlefield 4 พุ่งหลังเปิดตัว Battlefield 2042 จน EA ต้องเปิดเซิฟเวอร์เพิ่ม","link":"https://www.blognone.com/node/123310","date":1624246584000,"content":"<div><div><div><p>Battlefield 2042 ที่เปิดตัวในงาน E3 2021 เมื่อวันที่ 9 มิถุนายน ส่งผลทำให้เกมผู้เล่นที่โหยหาเกม Battlefield แนวสงครามยุคปัจจุบัน หวนกลับไปเล่น Battlefield 4 ที่เปิดตัวในปี 2013 กันอีกครั้ง แต่เพราะเซิฟเวอร์ที่เหลือน้อย ทำให้ผู้เล่นต้องต่อคิวเข้าเกมนาน จน EA ต้องเปิดเซิฟเวอร์เพิ่มให้ผู้เล่นในโซนตะวันตกของสหรัฐ ตาม<a href=\"https://answers.ea.com/t5/Battlefield-4/BF4-Server-Capacity-Increases/m-p/10444335#M239571\">ข้อมูลในฟอรั่มซัพพอร์ตของทีมงาน</a></p>\n<p>ยอดผู้เล่นสูงสุดฝั่ง Steam เพิ่มขึ้นจาก 3,408 คนในเดือนพฤษภาคม เป็น 11,714 คนในเดือนนี้ หรือกว่า 3 เท่า ตามสถิติของเว็บไซต์ <a href=\"https://steamcharts.com/app/1238860#1m\">Steam Charts</a> แม้จะไม่ได้แสดงยอดผู้เล่นบน Origin ที่น่าจะเป็นผู้เล่นกลุ่มใหญ่กว่า (Origin ยังไม่มีเว็บเก็บสถิติ) แต่ก็สะท้อนภาพรวมของเกมได้พอสมควร</p>\n<p>การที่เกม Battlefield 1 และ Battlefield V ย้อนกลับไปเป็นเซ็ตติ้งยุคสงครามโลกครั้งที่ 1 และ 2 ตั้งแต่ปี 2016 ถึงปัจจุบัน ทำให้ผู้เล่นโหยหาบรรยากาศเก่าๆ ช่วง Battlefield 2, 3, 4 มากพอสมควร การกลับมาของ Battlefield 2042 ครั้งนี้ จึงทำให้ผู้เล่นเก่าๆ เริ่มกลับมาตื่นเต้นกับเกมอีกครั้ง</p>\n<p>ที่มา - <a href=\"https://www.neowin.net/news/sudden-battlefield-4-popularity-surge-after-2042-reveal-has-ea-increasing-server-capacity/\">Neowin</a>, <a href=\"https://steamcharts.com/app/1238860#1m\">Steam Charts</a></p>\n<p><img src=\"https://www.blognone.com/sites/default/files/externals/835478334d959bc9e60e173be254a90b.png\" /></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"20f425191b3af642de678172d5ec938973f09a3b450b20329fb2e062c6b83dc6","category":"Thai"}