{"title":"EU ชี้ แอปเปิลกีดกันการแข่งขันตลาดเพลงสตรีมมิ่ง ตามคำร้องของ Spotify","link":"https://www.blognone.com/node/122466","date":1619845296000,"content":"<div><div><div><p>คณะกรรมการยุโรป (European Commission) ส่งจดหมายถึงแอปเปิล ให้รับทราบว่า EC ประเมินเบื้องต้น (preliminary view) ว่าแอปเปิลกีดกันการแข่งขันในตลาดเพลงสตรีมมิ่ง</p>\n<p>มุมมองของ EC คือ แอปเปิลใช้เงื่อนไขเรื่อง in-app purchase (IAP) บน App Store ทำให้บริการ Apple Music ของตัวเองได้เปรียบในการแข่งขันเหนือคู่แข่งรายอื่นๆ</p>\n<p>จุดเริ่มต้นของเรื่องนี้มาจากคำร้องเรียนของ Spotify <a href=\"https://www.blognone.com/node/117050\">ทำให้ EC เริ่มเข้ามาสอบสวนแอปเปิลในเดือนมิถุนายน 2020</a> และได้ข้อสรุป (เบื้องต้น) ว่าแอปเปิลกีดกันการแข่งขันจริง จากนโยบายบังคับ IAP ผ่าน App Store และห้ามนักพัฒนาแอพโฆษณาวิธีการจ่ายเงินทางอื่น</p>\n<p>การแจ้งของ EC เป็นการแจ้งข้อมูลให้แอปเปิลรับทราบเพื่อเตรียมตัวสู้คดีเท่านั้น กระบวนการสอบสวนของ EC ยังดำเนินต่อไป และจะมีข้อสรุปอย่างเป็นทางการตามมา</p>\n<p>ที่มา - <a href=\"https://ec.europa.eu/commission/presscorner/detail/en/ip_21_2061\">European Commission</a></p>\n<p><img src=\"https://www.blognone.com/sites/default/files/externals/e97716f48d9096973f08f60da43f587b.jpg\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/europe\">Europe</a></div><div><a href=\"/topics/apple\">Apple</a></div><div><a href=\"/topics/app-store\">App Store</a></div><div><a href=\"/topics/spotify\">Spotify</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c2ff573c7cc9c388b5e54d0efc8f4196d041d1eceb844c1cfe2037417ddea47c","category":"Thai"}