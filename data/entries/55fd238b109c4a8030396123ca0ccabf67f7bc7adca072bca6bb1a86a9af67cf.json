{"title":"NIST วางการทดสอบซอฟต์แวร์ขั้นต่ำ: รันเทสอัตโนมัติ, ใช้โปรแกรมตรวจสอบโค้ด","link":"https://www.blognone.com/node/123676","date":1626115550000,"content":"<div><div><div><p>NIST ประกาศแนวปฎิบัติสำหรับการทดสอบซอฟต์แวร์ขั้นต่ำ (Guidelines on Minimum Standards for  Developer Verification of Software) ตาม<a href=\"https://www.whitehouse.gov/briefing-room/presidential-actions/2021/05/12/executive-order-on-improving-the-nations-cybersecurity/\">คำสั่งของรัฐบาลโจ ไบเดนที่ให้ NIST วางแนวทางที่เกี่ยวข้องเพื่อปรับปรุงความปลอดภัยไซเบอร์</a></p>\n<p>แม้จะเป็นคำสั่งสำหรับเพิ่มความปลอดภัยไซเบอร์ แต่แนวทางปฎิบัติของ NIST ก็เป็นแนวทางสำหรับกระบวนการพัฒนาซอฟต์แวร์ที่ดี โดยกำนหนดเงื่อนไขการพัฒนาซอฟต์แวร์ไว้หลายอย่าง เช่น</p>\n<ul>\n<li>ใช้ระบบรันเทสอัตโนมัติ ที่อาจจะเป็นแค่สคริปต์ง่ายๆ แต่การรันอัตโนมัติก็ทำให้รันเทสได้บ่อย</li>\n<li>เคสทดสอบซอฟต์แวร์ควรครอบคลุมโค้ด (code coverage) เกิน 80%</li>\n<li>ใช้ซอฟต์แวร์วิเคราะห์โค้ด (static analysis) เครื่องมือวิเคราะห์โค้ด เพื่อหาบั๊กเพิ่มเติม</li>\n<li>ใช้ซอฟต์แวร์ค้นหา รหัสผ่านและกุญแจต่างๆ ที่อาจจะเผลอฝังอยู่ในซอร์สโค้ด</li>\n<li>รันตัวทดสอบที่สร้างอินพุตแบบสุ่ม (fuzzer) หากเป็นเว็บใช้ซอฟต์แวร์สแกนเว็บด้วย</li>\n</ul>\n<p>คำแนะนำยังระบุให้เปิดใช้ฟีเจอร์ความปลอดภัยของภาษาและคอมไพล์เลอร์ เช่น GCC มีฟีเจอร์เพิ่มความปลอดภัยหน่วยความจำหลายตัวในช่วงหลัง รวมถึงใช้ซอฟต์แวร์ในกลุ่ม lint เพื่อหาบั๊กเพิ่มเติม</p>\n<p>นอกจากตัวซอฟต์แวร์หลักที่กำลังพัฒนาแล้ว เอกสารยังระบุว่าไลบรารี, แพ็กเกจซอฟต์แวร์, และบริการอื่นๆ ในโครงการก็ควรมีมาตรฐานการทดสอบที่เท่าเทียมกัน</p>\n<p>เอกสารนี้เป็นส่วนหนึ่งของชุดเอกสารจากคำสั่งของโจ ไบเดน โดยเอกสารฉบับแรกคือการนิยามซอฟต์แวร์สำคัญยิ่งยวด เอกสารต่อๆ ไปในชุดที่กำลังออกมาได้แก่ แนวทางการปรับปรุงความปลอดภัยซอฟต์แวร์, แนวทางการพัฒนาซอฟต์แวร์สำหรับอุปกรณ์ IoT, และเอกสารเพิ่มเติมอื่นๆ คาดว่าจะเสร็จทั้งหมดภายในเดือนพฤษภาคมปี 2022 โดยตอนนี้เอกสารทั้งหมดยังเป็นแนวปฎิบัติโดยสมัครใจ หลังจากเอกสารทั้งหมดเสร็จสมบูรณ์แล้วฝ่ายบริหารสามารถใช้เป็นแนวทางสำหรับบังคับให้หน่วยงานรัฐซื้อซอฟต์แวร์ที่ทำตามแนวปฎิบัติเหล่านี้แล้วเท่านั้น</p>\n<p>ที่มา - <a href=\"https://www.nist.gov/itl/executive-order-improving-nations-cybersecurity/recommended-minimum-standard-vendor-or-developer\">NIST</a></p>\n<p><img src=\"https://www.blognone.com/sites/default/files/externals/2738495172574a6448343792eb4b61e1.jpg\" /></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/usa\">USA</a></div><div><a href=\"/topics/security\">Security</a></div><div><a href=\"/topics/devlopment\">Devlopment</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55fd238b109c4a8030396123ca0ccabf67f7bc7adca072bca6bb1a86a9af67cf","category":"Thai"}