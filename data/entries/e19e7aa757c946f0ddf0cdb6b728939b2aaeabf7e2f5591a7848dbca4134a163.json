{"title":"กูเกิลลบแผนที่สำหรับเตรียมแจ้งความมาตรา 112 ระบุผิดนโยบายบริษัท","link":"https://www.blognone.com/node/123483","date":1624956843000,"content":"<div><div><div><p>จากประเด็นในโซเชียล ที่มีการเผยแพร่แผนที่ 112 แสดงข้อมูลบุคคลกว่าร้อยที่จะถูกแจ้งความตามกฎหมายมาตรา 112 เผยทั้งข้อมูลชื่อ พิกัด ซึ่งเป็นการละเมิดข้อมูลส่วนบุคคลอย่างรุนแรง ล่าสุด กูเกิลออกมาเผยว่าได้ลบหน้าเว็บดังกล่าวแล้ว โดยบริษัทมีนโยบายชัดเจนว่าข้อมูลประเภทใดยอมรับได้บนบริการ My Maps และบริการที่ขัดนโยบายจะถูกลบออก</p>\n<p>จากการตรวจสอบของ Reuters พบว่าตัวแผนที่มีชื่อและที่อยู่ของคนเกือบ 500 คน ส่วนใหญ่เป็นนักเรียนนักศึกษา พร้อมด้วยรูปถ่ายในชุดนักศึกษา และมีผู้เข้าชมมากกว่า 350,000 ครั้ง</p>\n<p>ผู้ที่อ้างว่าเป็นคนจัดทำแผนที่คือ ผู้กองปูเค็ม หรือ ร.อ.ทรงกลด ชื่นชูผล เขาบอกว่าตัวเองและอาสาสมัครราว 80 คนช่วยทำแผนที่ เมื่อเห็นใครโพสต์วิจารณ์บนโซเชียลมีเดีย ก็นำข้อมูลมาใส่ไว้ในแผนที่</p>\n<p>ศูนย์ทนายความเพื่อสิทธิมนุษยชน รายงานสรุปสถานการณ์ว่า แผนที่ดังกล่าว มาจากการที่กลุ่ม ศชอ. หรือ ศูนย์ช่วยเหลือด้านกฎหมายผู้ถูกล่วงละเมิด bully ทางสังคมออนไลน์ ใช้เฟซบุ๊กอวตารส่งข้อความและไฟล์ข้อมูลส่วนตัวข่มขู่ดำเนินคดี ม.112 ต่อผู้ใช้เฟซบุ๊ก ไม่น้อยกว่า 62 ราย และยังมีการเผยแพร่ข้อมูลบุคคลผ่านการทำแผนที่ใน Google Maps กว่า 466 ราย</p>\n<p>ที่มา - <a href=\"https://www.reuters.com/world/asia-pacific/google-takes-down-maps-targeting-hundreds-thais-accused-opposing-king-2021-06-28/?fbclid=IwAR2D3mxSj7YuRcRSLOeD6WGsB8s6IuRCnBNM9HwDqAbPHcKLgbs6mAUrCGE\">Reuters</a>, <a href=\"https://www.matichon.co.th/local/crime/news_2800692\">มติชน</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e19e7aa757c946f0ddf0cdb6b728939b2aaeabf7e2f5591a7848dbca4134a163","category":"Thai"}