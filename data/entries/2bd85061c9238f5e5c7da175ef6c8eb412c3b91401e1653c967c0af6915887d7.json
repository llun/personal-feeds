{"title":"ระบบ Nasdaq หยุดแสดงราคาหุ้น Berkshire ของ Warren Buffett ชั่วคราว เนื่องจากใกล้แตะ 429,496.7295 ดอลลาร์","link":"https://www.blognone.com/node/122525","date":1620228344000,"content":"<div><div><div><p>Nasdaq ได้แจ้งลูกค้าที่ใช้บริการระบบแสดงข้อมูลราคาหุ้น ว่าบริษัทจะหยุดแสดงข้อมูลราคาเรียลไทม์ของหุ้นบริษัท Berkshire Hathaway คลาส A ชั่วคราว เพื่ออัพเกรดระบบซึ่งจะแล้วเสร็จภายในเดือนนี้</p>\n<p>Berkshire Hathaway เป็นบริษัทด้านการลงทุนของมหาเศรษฐีนักลงทุนชื่อดัง Warren Buffett ซึ่งปัญหาในเรื่องนี้มาจากราคาหุ้นคลาส A ของ Berkshire ที่ราคา ณ ตอนนี้อยู่ที่ราว 424,000 ดอลลาร์ต่อหุ้น ขณะที่ระบบแสดงราคาหุ้นของ Nasdaq ใช้ตัวเลข 32 บิต แบบ unsigned integer กำหนดทศนิยมไว้ 4 ตำแหน่ง จึงแสดงค่าได้สูงสุดที่ 429,496.7295 ดอลลาร์ (2<sup>32</sup>-1)</p>\n<p>ทั้งนี้หุ้นของ Berkshire Hathaway ทำการซื้อขายในตลาดหลักทรัพย์นิวยอร์ก (NYSE) ซึ่งไม่มีปัญหาการแสดงผลราคานี้</p>\n<p>ราคาหุ้นที่สูงมากของ Berkshire เป็นคำถามมานานจากนักลงทุน ซึ่งสำหรับบริษัททั่วไป เมื่อราคาหุ้นสูงถึงระดับหนึ่งจะนิยมแตกหุ้นออกมา เพื่อทำให้ราคาต่อหุ้นอยู่ในระดับที่เหมาะสม แต่ Buffett ปฏิเสธแนวทางนี้มาโดยตลอดสำหรับหุ้นคลาส A จึงกลายมาเป็นปัญหาดังกล่าวนั่นเอง</p>\n<p>ที่มา: <a href=\"https://www.wsj.com/articles/berkshire-hathaways-stock-price-is-too-much-for-computers-11620168548\">The Wall Street Journal</a></p>\n<p><img src=\"https://www.blognone.com/sites/default/files/externals/a1710a0cca75ec06410a91f800045d67.jpg\" /></p>\n</div></div></div><div><div>Topics: </div><div><div><a href=\"/topics/warren-buffett\">Warren Buffett</a></div><div><a href=\"/topics/nasdaq\">NASDAQ</a></div><div><a href=\"/topics/stock-market\">Stock Market</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bd85061c9238f5e5c7da175ef6c8eb412c3b91401e1653c967c0af6915887d7","category":"Thai"}