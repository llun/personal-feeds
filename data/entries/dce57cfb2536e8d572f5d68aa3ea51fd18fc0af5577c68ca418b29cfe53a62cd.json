{"title":"Etsy ซื้อกิจการ Depop แพลตฟอร์มซื้อขายเสื้อผ้ามือสอง ที่เจาะตลาดคนรุ่นใหม่","link":"https://www.blognone.com/node/122989","date":1622681387000,"content":"<div><div><div><p>Etsy แพลตฟอร์มขายสินค้าแฮนด์เมด ประกาศเข้าซื้อกิจการ Depop แพลตฟอร์มซื้อขายเสื้อผ้ามือสองของอังกฤษ ที่มูลค่า 1,625 ล้านดอลลาร์ โดยจ่ายเป็นเงินสด หลังดีลแล้วเสร็จ Depop จะยังดำเนินงานต่อภายใต้แบรนด์เดิม และทีมงานหลักยังทำงานอยู่ที่อังกฤษต่อไป</p>\n<p>Etsy ให้ข้อมูลว่า Depop เป็นแพลตฟอร์มซื้อขายเสื้อผ้ามือสองที่มีความโดดเด่นจากคู่แข่ง มียอดขายร้านค้าเพิ่มขึ้นมากกว่า 100% ในปีที่ผ่านมา เป็นแพลตฟอร์มที่คนรุ่นใหม่นิยมใช้งาน เพราะมีผู้ใช้งานมากกว่า 90% อายุน้อยกว่า 26 ปี ผลสำรวจยังพบว่าแบรนด์เป็นที่นิยมในกลุ่มคนเจเนอเรชัน Z</p>\n<p>หลังจบดีลนี้ Etsy จะมีแพลตฟอร์มซื้อขายสินค้าสามแบรนด์ ได้แก่ Etsy ที่เน้นสินค้าทำมือ, Reverb ซื้อขายเครื่องดนตรี และ Depop</p>\n<p>ที่มา: <a href=\"https://investors.etsy.com/press-releases/press-release-details/2021/Etsy-to-acquire-global-fashion-resale-marketplace-Depop/default.aspx\">Etsy</a></p>\n<p><img src=\"https://www.blognone.com/sites/default/files/externals/3efce079968684c5bdfa8f11bfb1f100.jpg\" /></p>\n</div></div></div><div><div>Topics: </div><div><div><a href=\"/topics/etsy\">Etsy</a></div><div><a href=\"/topics/e-commerce\">E-commerce</a></div><div><a href=\"/topics/fashion\">Fashion</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dce57cfb2536e8d572f5d68aa3ea51fd18fc0af5577c68ca418b29cfe53a62cd","category":"Thai"}