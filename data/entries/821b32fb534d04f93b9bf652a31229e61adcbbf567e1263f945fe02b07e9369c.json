{"title":"Microsoft Store ปรับค่าธรรมเนียมขายเกม จาก 30% เหลือ 12% เท่า Epic Store","link":"https://www.blognone.com/node/122437","date":1619702432000,"content":"<div><div><div><p>เมื่อพูดถึงร้านขายเกมบนพีซี คงไม่มีใครนึกถึง Microsoft Store เป็นลำดับแรกๆ อยู่แล้ว แถม<a href=\"https://www.blognone.com/node/110041\">ไมโครซอฟท์เองก็ยังใช้แนวทางนำเกมตัวเองไปขายบน Steam ด้วยเช่นกัน</a></p>\n<p>แต่ดูเหมือนไมโครซอฟท์กลับมาสนใจตลาดเกมพีซีอีกครั้ง และประกาศลดค่าธรรมเนียมขายเกม จากเดิมที่หักส่วนแบ่งรายได้ 30% เท่ากับ Steam เปลี่ยนมาหักเพียง 12% <a href=\"https://www.blognone.com/node/106819\">เท่ากับ Epic Games Store</a> แทน ด้วยเหตุผลว่าต้องการให้นักพัฒนาเกมมีรายได้เพิ่มมากขึ้น การเปลี่ยนแปลงจะมีผลในวันที่ 1 สิงหาคม 2021</p>\n<p>อย่างไรก็ตาม ไมโครซอฟท์ก็ยืนยันว่าจะขายเกมของตัวเองบน Steam ต่อไป เพราะสนับสนุนให้ผู้เล่นมีทางเลือกในการซื้อเกม</p>\n<p>ถึงแม้ Steam ยังมีส่วนแบ่งตลาดนำหน้าแบบทิ้งขาด แต่การปรับส่วนแบ่งรายได้ของ Microsoft Store ให้มาเท่ากับ Epic Games ก็ย่อมเป็นแรงกดดันให้ Steam เช่นกัน</p>\n<p>ไมโครซอฟท์ยังบอกว่าจะจริงจังกับตลาดเกมพีซีให้มากขึ้น ดังที่เห็นจากช่วงหลังเริ่มออกเกมเฉพาะบนพีซี เช่น Flight Simulator หรือ Age of Empire IV และการออก DirectX 12 Ultimate ที่ใช้ได้ทั้ง Xbox Series X|S และพีซี เพื่อให้นักพัฒนาทำงานง่ายขึ้น</p>\n<p>ที่มา - <a href=\"https://news.xbox.com/en-us/2021/04/29/continuing-our-pc-gaming-journey-in-2021-and-beyond/\">Microsoft</a></p>\n<p><img src=\"https://www.blognone.com/sites/default/files/externals/aff27dc3920621d8437cf66d2f89eaa4.jpg\" /></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"821b32fb534d04f93b9bf652a31229e61adcbbf567e1263f945fe02b07e9369c","category":"Thai"}