{"title":"Worst Generation","link":"https://markpeak.net/worst-generation/","date":1616310686000,"content":"<p>บล็อกตอนนี้ไม่เกี่ยวกับ One Piece แต่ยืมชื่อมาใช้งาน เพราะอยากเขียนเรื่องความแตกต่างของ generation และคงไม่มีคำไหนสะท้อนความเป็นไปของ generation ปัจจุบันได้ดีเท่ากับคำนี้</p>\n<p>ในรอบปีที่ผ่านมา เคยเขียนเรื่องปัญหาของ generation ไปก่อนแล้วหลายครั้ง ทั้งในแง่เศรษฐกิจและการเมือง (ซึ่งเกี่ยวพันกัน)</p>\n<ul>\n<li>เศรษฐกิจ\n<ul>\n<li><a href=\"https://markpeak.net/economic-depression-of-new-generations/\"> Economic Depression of New Generations</a> ในระดับโลกเอง ก็มีปัญหาเรื่องความแตกต่างของรายได้สัมพัทธ์ของคน generation นี้ ที่น้อยกว่า gen ก่อน</li>\n<li><a href=\"https://markpeak.net/lost-generation/\">Lost Generation</a> ปัญหา covid และสภาพเศรษฐกิจ ทำให้คน gen นี้ต้องตกงานกันมหาศาล สูญเสียโอกาสในชีวิต</li>\n</ul>\n</li>\n<li>การเมือง\n<ul>\n<li><a href=\"https://markpeak.net/%e0%b9%83%e0%b8%84%e0%b8%a3%e0%b9%80%e0%b8%8a%e0%b8%b5%e0%b8%a2%e0%b8%a3%e0%b9%8c%e0%b8%a5%e0%b8%b8%e0%b8%87/\">ใครเชียร์ลุง</a> เรื่องคุณค่าทางการเมืองระหว่าง gen ที่แตกต่างกันอย่างสุดขั้ว</li>\n<li><a href=\"https://markpeak.net/obsoleted/\">เมื่อประเทศไทยล้าสมัย</a> คนไทยก็ล้าสมัย</li>\n<li><a href=\"https://markpeak.net/youth-protest-2021/\">ราษฎร 2564</a> ความเคลื่อนไหวของคนรุ่นใหม่ ทั้งในภาคเอกชนและราชการ</li>\n</ul>\n</li>\n</ul>\n<p>ความเคลื่อนไหวของคนรุ่นใหม่ในไทยตลอดปี 2563 เป็นสิ่งที่น่าตื่นตาตื่นใจ ในฐานะคนรุ่นกลางเก่ากลางใหม่ ก็เริ่มตามความคิดของคนรุ่นใหม่ๆ ไม่ทัน</p>\n<p>จังหวะดีว่า <a href=\"https://www.amnesty.or.th/special-page/agm2021\">Amnesty International Thailand มีจัดประชุมประจำปี 2021</a> และเชิญคนนอกเข้าไปพูดถึงประเด็นต่างๆ ทั้งหมด 5 เรื่อง ซึ่งผมก็เป็นหนึ่งในนั้น (พูดเรื่อง Tech &amp; Human Rights ซึ่งไม่ใช่ประเด็นใหม่นักในวงการเทคโนโลยี แต่อาจเป็นเรื่องที่คนสายสิทธิไม่คุ้นเคยมากนัก)</p>\n<p><img loading=\"lazy\" class=\"aligncenter size-large wp-image-2221\" src=\"https://markpeak.net/wp-content/uploads/2021/03/amnesty-2021-1024x940.jpg\" alt=\"\" width=\"700\" height=\"643\" srcset=\"https://markpeak.net/wp-content/uploads/2021/03/amnesty-2021-1024x940.jpg 1024w, https://markpeak.net/wp-content/uploads/2021/03/amnesty-2021-300x275.jpg 300w, https://markpeak.net/wp-content/uploads/2021/03/amnesty-2021-768x705.jpg 768w, https://markpeak.net/wp-content/uploads/2021/03/amnesty-2021-1536x1411.jpg 1536w, https://markpeak.net/wp-content/uploads/2021/03/amnesty-2021-700x643.jpg 700w, https://markpeak.net/wp-content/uploads/2021/03/amnesty-2021.jpg 1910w\" sizes=\"(max-width: 700px) 100vw, 700px\" /></p>\n<p>สิ่งที่น่าสนใจกว่ามากๆ คือการได้ฟัง &#8220;คนรุ่นใหม่&#8221; ระดับท็อปๆ ที่โดดเด่นขึ้นมาในปี 2563 มาเล่าเรื่องในมุมมอง ในประสบการณ์ของตัวเอง (คือผมแก่สุดในทั้ง 5 คนแน่นอน แถมยังเป็นผู้ชายคนเดียวอีกต่างหาก)</p>\n<ul>\n<li><strong>มายด์ ภัสราวลี</strong> พูดเรื่อง Gen Z ใน Social Movement</li>\n<li><strong>เมนู สุพิชฌาย์</strong> พูดเรื่องสิทธิมนุษยชนใกล้ตัว</li>\n<li><strong>วศินี</strong> ผู้สื่อข่าว Workpoint Today พูดเรื่องสื่อกับม็อบ</li>\n<li><strong>บิวตี้ มนปริยา</strong> พูดเรื่อง Fandom เกาหลีกับประเด็นทางสังคม</li>\n</ul>\n<p>ใครสนใจก็สามารถฟังย้อนหลังได้ทาง <a href=\"https://www.facebook.com/AmnestyThailand/videos/481521459692644/?__cft__[0]=AZXzpt5EbMn0s4F0s4oxFbP_Q8qEvNnqOjvUSWIFZZ0nIgivdI8ymvx2Lj8vmjfTH5TSeAga__9q2si7KpSQ2L8L2ZT9UmCdL4ngNm6FBZHh3xvxjbq--5k1Tioel9tBmc4TA_OBgTQ7C-V7kPq58qDTBUBnPU1rezYU0AxFYDRUIg&amp;__tn__=%2CO%2CP-R\">Facebook Live ของ Amnesty Thailand</a></p>\n<p>ในฐานะที่ได้ขึ้นพูดช่วงเดียวกับน้องๆ และฟังอยู่หน้าเวที บอกได้เลยว่า ตัวเนื้อหาไม่สำคัญเท่ากับพลังการขับเคลื่อนของตัวบุคคล</p>\n<p>ไม่ได้บอกว่าเนื้อหาไม่ดี แต่สิ่งที่อยากเน้นคือ ได้เห็นศักยภาพของตัวบุคคล ว่าจะสามารถเติบโตขึ้นไปได้อีกหลายระดับ พัฒนาศักยภาพของตัวเองได้อีกมาก และจะกลายเป็น leader ของคน generation ใหม่ในสังคมไทยได้แน่นอน (ซึ่งก็รวมถึงคนรุ่นเดียวกันอื่นๆ ที่มีผลงานโดดเด่นในด้านอื่นๆ แต่ไม่ได้มาพูดงานนี้ด้วย มีงานอีกเยอะแยะมากมาย)</p>\n<p>ถ้าย้อนกลับมาที่หัวเรื่องแบบวันพีซ Worst Generation อาจหมายถึงคนรุ่นที่อยู่ในยุคสมัยที่แย่ที่สุด แต่ในด้านกลับกัน มันก็เป็นคำชมแบบกลายๆ ว่านี่คือ &#8220;ตัวแสบ&#8221; ที่จะก้าวขึ้นมาเปลี่ยนยุคสมัย</p>\n<p>ในฐานะคนที่เลย generation นี้มาแล้ว เราก็คงต้องทำตัวเป็น Marco the Phoenix หรือ แชงคูสผมแดง ช่วยกันประคองและปั้นคนรุ่นใหม่ขึ้นมาให้เป็นกำลังหลักของยุคสมัยโดยเร็ว</p>The post <a href=\"https://markpeak.net/worst-generation/\">Worst Generation</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"55b2e4983d54b69d551ecf4e5c8610c848ed4cf32764d3e25500a9a951d35f2b","category":"Thai"}