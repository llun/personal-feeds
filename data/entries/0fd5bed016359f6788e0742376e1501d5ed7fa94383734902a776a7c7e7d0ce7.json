{"title":"Google Classroom อัพเดตชุดใหญ่ ทำการบ้านออฟไลน์, ใช้เครื่องมือ EdTech ตัวอื่นในแอปได้","link":"https://www.blognone.com/node/121261","date":1613638573000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลอัพเดตฟีเจอร์การศึกษาใน Google Classroom ชุดใหญ่ที่จะทยอยเปิดใช้งานในปีนี้ เริ่มจากครูที่ใช้งาน Google Workspace for Education Plus หรือ Teaching and Learning Upgrade จะสามารถเพิ่มเครื่องมือ EdTech ตัวอื่นเข้ามาใช้งานใน Google Classroom ได้เลยโดยไม่ต้องล็อกอินเพิ่ม เหมือนเป็นการเลือกเครื่องมือช่วยสอนจาก marketplace แต่สามารถทำได้เลยบน Google Classroom</p>\n<p><img alt=\"No Description\" src=\"https://www.blognone.com/sites/default/files/externals/a03e5c723a05c0c3af2a488ca78091fe.png\" ></p>\n<p>พัฒนาฟีเจอร์ติดตามการมีส่วนร่วมของนักเรียน เพื่อให้แน่ใจว่านักเรียนตามทัน สามารถดูสถิติที่เกี่ยวข้องได้ว่านักเรียนโต้ตอบกับ Classroom มากน้อยแค่ไหน นักเรียนมีการส่งการบ้าน และโต้ตอบกันหรือไม่, แอป Classroom บน Android จะสามารถทำงานแบบออฟไลน์หรือในพื้นที่ที่การเชื่อมต่อไม่เสถียรได้ นักเรียนสามารถดูงานที่ได้รับมอบหมายของตัวเอง เปิดเอกสารจาก Drive, เขียนงานใน Google Docs ได้ระหว่างออฟไลน์</p>\n<p>แนบรูปภาพใน Google Classroom บนแอป Android ได้ไฟล์ละหลายๆรูป ปรับแต่งความสว่าง rotate รูปภาพได้ในแอป</p>\n<p><img alt=\"No Description\" src=\"https://www.blognone.com/sites/default/files/externals/ed657ed4f6259a5cb6084d10d4764911.png\" ></p>\n<p>Rich text ใน Google Classroom ให้ครูพิมพ์คำสั่งทำการบ้านได้เหมือนพิมพ์งานในเอกสาร เพิ่มตัวหน้า ตัวเอียง ข้อความขีดเส้นใต้ การแบ่งหัวข้อ เพื่อให้อ่านง่ายชัดเจน</p>\n<p><img alt=\"No Description\" src=\"https://www.blognone.com/sites/default/files/externals/2072c3fd6cc055b0ccb51e318b13d4c6.png\" ></p>\n<p>ขยาย Originality reports หรือฟีเจอร์รายงานต้นทางกันการลอกงานไปยังภาษาอื่นๆ คือ สเปน, โปรตุเกส, นอร์เวย์, สวีเดน, ฝรั่งเศส, อิตาลี, อินโดนีเซีย, ญี่ปุ่น, ฟินแลนด์, เยอรมัน, เกาหลี, เดนมาร์ก, มาเลย์และฮินดี</p>\n<p>ที่มา - <a href=\"https://blog.google/outreach-initiatives/education/classroom-roadmap/\">กูเกิล</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-classroom\">Google Classroom</a></div><div class=\"field-item odd\"><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fd5bed016359f6788e0742376e1501d5ed7fa94383734902a776a7c7e7d0ce7","category":"Thai"}