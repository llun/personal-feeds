{"title":"ข้อมูลผู้ใช้ Clubhouse ราว 1.3 ล้านราย ถูกเผยบนฟอรั่มแฮกเกอร์ เช่น ชื่อ ลิงค์โซเชียล","link":"https://www.blognone.com/node/122137","date":1618187813000,"content":"<div><div><div><p>Cyber News รายงานเมื่อช่วงสุดสัปดาห์ที่ผ่านมาว่า ข้อมูลส่วนบุคคลใน Clubhouse ราว 1.3 ล้านคน ถูกเผยให้เห็นบนฟอรั่มของแฮ็กเกอร์ ข้อมูลได้แก่ ชื่อ ลิงค์บัญชีโซเชียลมีเดียอื่นๆ ที่เชื่อมโยงกับผู้ใช้ และชื่อผู้ใช้ที่ได้รับเชิญให้เข้ามาเล่น Clubhouse</p>\n<p>ด้าน Clubhouse แจงว่า เป็นเรื่องเข้าใจผิด และชี้ว่าที่สื่อนำเสนอข่าวนั้นทำให้เข้าใจผิด  Clubhouse ไม่ได้ถูกละเมิดหรือถูกแฮ็ก ข้อมูลที่สื่ออ้างถึงเป็นข้อมูลโปรไฟล์สาธารณะ ซึ่งทุกคนสามารถเข้าถึงได้ผ่านแอปหรือ API</p>\n<p>อย่างไรก็ตาม ยังต้องตั้งคำถามว่า แม้ในทางเทคนิค สิ่งที่  Clubhouse ชี้แจงนั้นถูกต้อง แต่ข้อมูลชื่อ และ username ต่างๆ กลายเป็นข้อมูลที่ค้นหาได้ (Searchable) ไปแล้ว และยังทำให้เกิดคำถามว่า เหตุใดข้อมูลทั้งหมดจึงรวมอยู่ใน API ของ Clubhouse ได้ ทั้งที่ข้อมูลชื่อจริงน่าจะเป็นข้อมูลที่ถูกเก็บไว้ในที่ที่ปลอดภัยกว่านี้</p>\n<p>อ่านบทความย้อนหลัง <a href=\"https://www.blognone.com/node/121219\">4 ประเด็นความเป็นส่วนตัวควรรู้กับการเล่นแอป Clubhouse</a></p>\n<p><img src=\"https://www.blognone.com/sites/default/files/externals/3acb2e8e8c12c791a3273d6e6a9c617b.png\" /></p>\n<p>ที่มา - <a href=\"https://mashable.com/article/clubhouse-data-leak/?utm_source=feedburner&amp;utm_medium=feed&amp;utm_campaign=Feed%3A+Mashable+%28Mashable%29\">Mashable</a></p>\n</div></div></div><div><div>Topics: </div><div><div><a href=\"/topics/clubhouse\">Clubhouse</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e51f2e50399f35029f23717e1e213ace35591ba7f6cc4989bbbfebb3b9b00505","category":"Thai"}