{"title":"Postmates X บริษัทหุ่นยนต์ส่งของ แยกตัวจาก Uber ออกมาเป็นบริษัทแยกชื่อ Serve Robotics","link":"https://www.blognone.com/node/121486","date":1614736962000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Postmates X บริษัทหุ่นยนต์ส่งของที่ Uber เข้าซื้อด้วยมูลค่า 2.65 พันล้านดอลลาร์เมื่อปีที่แล้ว ล่าสุดประกาศแยกตัวออกมาเป็นอีกบริษัท ใช้ชื่อใหม่ว่า Serve Robotics ซึ่งเป็นชื่อหุ่นยนต์เดินส่งของตามบ้านที่ Postmates X พัฒนาขึ้นนั่นเอง</p>\n<p>Postmates X เปิดตัวหุ่นยนต์ส่งอาหารตัวแรกในเดือนธันวาคม 2018 ต่อมาในรุ่นที่สองเพิ่มมีเซ็นเซอร์ lidar และการอัปเกรดอื่นๆ ก่อนจะเปิดตัวเชิงพาณิชย์ตามแผนในลอสแองเจลิส</p>\n<p>บริษัทใหม่ดำเนินการโดย Ali Kashani ซึ่งเป็นหัวหน้าของ Postmates X และผู้ร่วมก่อตั้งคนอื่นๆ ได้แก่ Dmitry Demeshchuk วิศวกรคนแรกที่เข้าร่วมทีม และ MJ Chun หัวหน้าฝ่ายผลิตภัณฑ์และกลยุทธ์ มีพนักงาน 60 คน สำนักงานอยู่ที่ซานฟรานซิสโก, ลอสแองเจลิสและแวนคูเวอร์ประเทศแคนาดา</p>\n<p><img alt=\"No Description\" src=\"https://www.blognone.com/sites/default/files/externals/459180a645cbb3c2cabfb92db4bf2590.png\" ></p>\n<p>Postmates X ได้ระดมทุนจากบริษัทลงทุนหลากหลายอย่าง โดยบริษัทลงทุน Neo, Uber, Lee Jacobs, Cyan Banister’s Long Journey Ventures, Western Technology Investment รวมทั้ง Scott Banister, Farhad Mohit และ Postmates ผู้ร่วมก่อตั้ง Bastian Lehmann และ Sean Plaice ทาง Serve Robotics ไม่ได้เปิดเผยรายละเอียดเฉพาะของการระดมทุนยกเว้นเพื่อยืนยันว่ารอบซึ่งจะเป็นซีรี่ส์ A ยังไม่เสร็จสิ้น</p>\n<p>ด้าน Uber เองก็พยายามผลักดันบริษัทให้ทำกำไรให้ได้ หลังเจอวิกฤตโรคระบาด โฟกัสเต็มที่กับเดลิเวอรี่ เข้าซื้อ Postmates ผู้ส่งอาหารรายใหญ่ในสหรัฐฯ และ<a href=\"https://www.blognone.com/node/120019\">ขายธุรกิจอื่นออกไป</a></p>\n<p>ที่มา - <a href=\"https://techcrunch.com/2021/03/02/uber-spins-out-delivery-robot-startup-as-serve-robotics/\">TechCrunch</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uber\">Uber</a></div><div class=\"field-item odd\"><a href=\"/topics/postmates-x\">Postmates X</a></div><div class=\"field-item even\"><a href=\"/topics/robot\">Robot</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"207ddab1d6c7760d0e6b3d2aef3b65ffcdf67993564686c37e76721e557b5071","category":"Thai"}