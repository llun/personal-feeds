{"title":"TikTok ให้แชร์วิดีโอความยาวสูงสุด 3 นาที จากเดิม 60 วินาที","link":"https://www.blognone.com/node/123536","date":1625187501000,"content":"<div><div><div><p>TikTok ประกาศให้ผู้ใช้งานสามารถเผยแพร่คลิปด้วยความยาวสูงสุด 3 นาที จากเดิมให้เพียง 60 วินาที โดย TikTok ระบุว่าความยาวที่เพิ่มขึ้นนี้ ช่วยให้ครีเอเตอร์ได้แสดงพลังความสร้างสรรค์มากขึ้น ไม่ว่าจะเป็นคลิปการเรียนการสอน ทำอาหาร และการแต่งหน้าในลุคต่างๆ</p>\n<p>TikTok ทดสอบฟังก์ชั่นนี้มาตั้งแต่เดือนธันวาคมปีที่แล้ว และจะเปิดให้ใช้งานทั่วไปภายในไม่กี่สัปดาห์ข้างหน้านี้</p>\n<p>TikTok เองก็ต้องพยายามที่จะดึงดูดผู้ใช้ให้อยู่บนแพลตฟอร์มได้นาน แข่งกับ YouTube ที่เป็นแพลตฟอร์มวิดีโอรายใหญ่ที่สุด TikTok ไม่ได้บอกว่าคลิปที่ยาวขึ้นจะส่งผลต่ออัลกอริธึมการแนะนำที่เป็นที่ชื่นชอบมากเพียงใด</p>\n<p><img src=\"https://www.blognone.com/sites/default/files/externals/0c97758cb67944a901b4305850c5a9b5.png\" /></p>\n<p>ที่มา - <a href=\"https://newsroom.tiktok.com/en-us/longer-videos\">TikTok</a>, <a href=\"https://www.theverge.com/2021/7/1/22558856/tiktok-videos-three-minutes-length\">The Verge</a></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5b878421c5b1eda9f87bbba6cd5f7c767030ba2c1424f30090f054a733d21af","category":"Thai"}