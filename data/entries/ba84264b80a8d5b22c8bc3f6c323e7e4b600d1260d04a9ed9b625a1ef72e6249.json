{"title":"เปิดตัว Mi Mix Fold มือถือจอพับได้เครื่องแรกของ Xiaomi พร้อมเลนส์เทเลโฟโต้แบบเหลว เริ่มต้นเกือบ 50,000 บาท","link":"https://www.blognone.com/node/121956","date":1617116490000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Xiaomi เปิดตัว Mi Mix Fold มือถือจอพับได้เครื่องแรกของบริษัท มาพร้อมหน้าจอ AMOLED ด้านนอกขนาด 6.52 นิ้ว หน้าจอภายในเป็น Flexible OLED 8.01 นิ้ว ข้อต่อและหน้าจอพับได้ถึง 1 ล้านครั้ง ภายในใช้ชิป Snapdragon 888 และมีลำโพงรอบด้านสี่ตัว จูนเสียงโดย Harman Kardon</p>\n<p><img alt=\"No Description\" src=\"https://www.blognone.com/sites/default/files/externals/503412237cbd69ceff5b2e8084127517.jpg\" ></p>\n<p>กล้องหลัง 3 ตัว กล้องหลัก 108MP เซ็นเซอร์ Samsung HMX พร้อมชิปประมวลผลภาพ (ISP) Surge C1 ที่ Xiaomi พัฒนาเอง กล้องที่สองเป็นกล้องอัลตร้าไวด์ 13MP</p>\n<p>กล้องที่สามเป็นเลนส์เทเลโฟโต้ 8MP เทคโนโลยี Liquid Lens หรือเลนส์แบบเหลวเครื่องแรกของโลก โดยมีฟิล์มสองแผ่นที่มีของเหลวอยู่ตรงกลางเป็นเลนส์ และใช้มอเตอร์ความละเอียดสูงเพื่อปรับความโค้งของเลนส์ให้ซูมเข้าออกได้ ใกล้เคียงกับเลนส์ตามนุษย์ มีระยะโฟกัสมาโครใกล้สุด 3 เซ็นติเมตร ซูมแบบออปติคัลได้ 3 เท่า แบบไฮบริด 30 เท่า และมีสเปกอื่นๆ ดังนี้</p>\n<ul>\n<li>หน้าจอภายนอก 6.52 นิ้ว ความละเอียด 2520 x 840 พิกเซล อัตรารีเฟรช 90Hz</li>\n<li>หน้าจอยภายใน 8.01 นิ้ว ความละเอียด 2480 x 1860 พิกเซล อัตรารีเฟรช 60Hz</li>\n<li>กระจกด้านหลังเป็น Gorilla Glass 5 (มีรุ่นพิเศษฝาหลังเซรามิก)</li>\n<li>ชิป Snapdragon 888</li>\n<li>แรม 12GB / 16GB (LPDDR5)</li>\n<li>ความจุ 256GB / 512GB (UFS 3.1)</li>\n<li>กล้องหลัง 3 ตัว กล้องหลัก 108MP, อัลตร้าไวด์ 13MP, เทเลมาโคร 8MP</li>\n<li>กล้องหน้า 20MP</li>\n<li>แบตเตอรี่ 5,020 mAh รองรับการชาร์จไว 67W</li>\n<li>ระบบปฏิบัติการ ​Android 11 ครอบทับด้วย MIUI 12</li>\n</ul>\n<p><img alt=\"No Description\" src=\"https://www.blognone.com/sites/default/files/externals/1a037eb6a5f384e28ab4183cfbadeeec.jpg\" ></p>\n<p>Mix Mix Fold เปิดให้จองวันแรกในประเทศจีนตั้งแต่วันนี้ เริ่มจัดส่ง 16 เมษายน 2021นี้ มีรุ่นธรรมดาให้เลือก 2 ความจุ และมี Ceramic Special Edition เปลี่ยนด้านหลังจากกระจกเป็นเซรามิก รอยต่อและปุ่มเปลี่ยนเป็นสีทอง สลักชื่อบนเซรามิกได้ และเพิ่มแรมให้เป็น 16GB</p>\n<ul>\n<li>รุ่นแรม 12GB + 256GB ราคา 9,999 หยวน (ราว 47,590 บาท)</li>\n<li>รุ่นแรม 12GB + 512GB ราคา 10,999 หยวน (ราว 52,500 บาท)</li>\n<li>รุ่น Ceramic Special Edition 16GB + 512GB ราคา 12,999 หยวน (ราว 61,900 บาท)</li>\n</ul>\n<p>เทียบราคาแล้วถูกกว่า <a href=\"https://www.blognone.com/node/118241\">Galaxy Fold 2</a> ที่วางจำหน่ายในไทยเมื่อเดือนกันยายน 2020 ในราคา 69,900 บาท พอสมควร และเหลือแพงกว่ามือถือเรือธงอย่าง <a href=\"https://www.blognone.com/node/120625\">Galaxy S21 Ultra</a> ที่ราคา 39,900 อยู่แค่ประมาณ 7-8 พันบาทแล้ว อาจจะเป็นโอกาสดีของผู้ที่อยากลองสัมผัสเทคโนโลยีใหม่ๆ หากวางจำหน่ายในประเทศไทย ในราคาที่ไม่แตกต่างจากนี้มากนัก</p>\n<p><img alt=\"No Description\" src=\"https://www.blognone.com/sites/default/files/externals/f5d41f87df46f37b347a8d21bfe791cf.jpg\" ></p>\n<p>ที่มา - <a href=\"https://blog.mi.com/en/2021/03/30/introducing-mi-mix-fold-xiaomis-first-foldable-smartphone/\">Xiaomi</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/foldable\">Foldable</a></div><div class=\"field-item even\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ba84264b80a8d5b22c8bc3f6c323e7e4b600d1260d04a9ed9b625a1ef72e6249","category":"Thai"}