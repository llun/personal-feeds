{"title":"Facebook ในสหรัฐจะแสดงข้อมูลเข้าถึงวัคซีน COVID-19 ในเมืองที่รับฉีดให้คนทั่วไปแล้ว","link":"https://www.blognone.com/node/122160","date":1618283729000,"content":"<div><div><div><p>สหรัฐฯ เป็นหนึ่งในประเทศที่ประชาชนเข้าถึงวัคซีน COVID-19 ได้ทั่วถึง และเริ่มเปิดให้ผู้ใหญ่เข้ามาฉีดวัคซีนได้ ล่าสุด Facebook เตรียมเพิ่มการแจ้งเตือนและระบุข้อมูลว่าประชาชนจะสามารถเข้าถึงวัคซีนได้อย่างไร แต่ละรัฐจะแสดงข้อมูลไม่เหมือนกันขึ้นอยู่กับหน่วยงานสุขภาพในแต่ละพื้นที่ เหมือนอย่างที่เคยทำเมื่อตอนเลือกตั้งประธานาธิบดี 2020</p>\n<p>เมื่อข้อมูลทางการจากรัฐแจ้งว่าประชาชนทั่วไปมีสิทธิ์ได้รับวัคซีน COVID-19 Facebook จะแสดงการแจ้งเตือนให้คนในรัฐนั้น และเชื่อมโยงกับหน่วยงานสาธารณสุขของรัฐ โดยสามารถคลิกปุ่ม Find a Vaccine เพื่อดูว่าสถานที่ไหนรับฉีดบ้าง ซึ่งเริ่มทำการแจ้งเตือนแล้วใน อลาสก้า, มิสซิสซิปปี, เท็กซัสและยูทาห์</p>\n<p><img src=\"https://www.blognone.com/sites/default/files/externals/522416bfbcea0e6a0a2897014c30d064.jpg\" /></p>\n<p>Facebook มีศูนย์ข้อมูล COVID-19 บนแพลตฟอร์มให้คนเข้าไปหาข้อมูลอยู่แล้ว ทางบริษัทบอกด้วยว่า ระหว่างเดือนมกราคม-มีนาคม มีผู้คนมากกว่า 3 ล้านคนในสหรัฐ คลิกที่แบนเนอร์แจ้งเตือน เพื่อเข้าถึงข้อมูลจากหน่วยงานสาธารณสุขในพื้นที่ของตัวเอง</p>\n<p>ที่มา - <a href=\"https://www.engadget.com/facebook-state-covid-19-vaccine-notification-175437141.html\">Engadget</a>, <a href=\"https://about.fb.com/news/2021/04/state-covid-19-vaccine-information/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/covid-19\">COVID-19</a></div><div><a href=\"/topics/vaccine\">vaccine</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"db5e0a9a0a752a8a3dd83f8ad0d7aa7d036d981390bb98c8705930141bfc992f","category":"Thai"}