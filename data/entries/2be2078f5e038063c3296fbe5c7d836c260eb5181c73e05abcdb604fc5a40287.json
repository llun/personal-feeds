{"title":"ไมโครซอฟท์เปิดตัว Azure Percept บอร์ดประมวลผล AI พร้อมชุดกล้อง-ไมโครโฟน","link":"https://www.blognone.com/node/121527","date":1614870247000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เก็บตกของใหม่ไมโครซอฟท์จากงาน Ignite 2021 คือ <strong>Azure Percept</strong> ชุดฮาร์ดแวร์สำหรับประมวลผล AI ที่ปลายทาง (edge AI)</p>\n<p>Azure Percept เป็นโซลูชันที่ประกอบด้วยชุดฮาร์ดแวร์ Azure Percept DK ที่รวมเอากล้อง/เซ็นเซอร์ เข้ากับหน่วยประมวลผล NXP iMX8m และตัวเร่งความเร็ว AI คือ Intel Movidius Myriad X มาให้พร้อมสรรพ สามารถประมวลผลภาพหรือเสียงที่ปลายทาง โดยใช้โซลูชันโมเดลของ Azure AI และ Azure IoT ได้ทันที รวมถึงต่อเชื่อมกับบริการอื่นๆ ของ Azure บนคลาวด์ได้ด้วย</p>\n<p>ชุดฮาร์ดแวร์ Azure Percept ผลิตโดย ASUS แบ่งออกเป็น 2 ชิ้นย่อย ได้แก่</p>\n<ul>\n<li><strong>Azure Percept DK</strong> ตัวฮาร์ดแวร์หลัก 2 ชิ้น แยกเป็นตัวบอร์ดประมวลผล และชุดกล้อง Azure Percept Vision ขายทั้งชุดในราคา 349 ดอลลาร์</li>\n<li><strong>Azure Percept Audio</strong> สำหรับคนต้องการเก็บข้อมูลเสียงด้วย เป็นชุดฮาร์ดแวร์พร้อมไมโครโฟน 4 ตัว ราคา 79 ดอลลาร์</li>\n</ul>\n<p><img alt=\"No Description\" src=\"https://www.blognone.com/sites/default/files/externals/3cf7bcbdabdfc64e3ff91f1ef0360174.jpg\" ></p>\n<p>ฮาร์ดแวร์จะต้องใช้ร่วมกับ <strong>Azure Percept Studio</strong> เป็นซอฟต์แวร์ที่รวมเอาบริการหลายอย่างของ Azure ที่เกี่ยวข้องมาไว้ด้วยกัน ตอนนี้บริการคลาวด์ Azure Percept ยังฟรีสำหรับคนที่ซื้อฮาร์ดแวร์ และจ่ายค่าบริการตัวอื่นของ Azure ด้วยเรตปกติของบริการนั้นๆ</p>\n<p>ไมโครซอฟท์บอกว่าจุดเด่นของ Azure Percept คือการเป็นโซลูชันจบในตัว นอกจากมีหน่วยประมวลผลปกติ, หน่วยเร่งประมวลผล AI, เซ็นเซอร์หรือกล้อง ยังมีโซลูชันด้านความปลอดภัยฝังมาด้วยเลย เช่น TPM และ Hardware Root of Trust ไม่ต้องมาทำเพิ่ม ช่วยให้เริ่มต้นโครงการ Edge AI ได้เร็วขึ้น เพราะมีทุกอย่างให้พร้อมหมดแล้วตั้งแต่ฮาร์ดแวร์ยันคลาวด์</p>\n<p>ฝั่งกูเกิลมีโครงการคล้ายๆ กันคือ <a href=\"https://www.blognone.com/node/108557\">Coral ที่ตัวบอร์ดใช้ซีพียู iMX8m รุ่นเดียวกัน</a></p>\n<p>ที่มา - <a href=\"https://azure.microsoft.com/en-us/blog/azure-percept-edge-intelligence-from-silicon-to-service/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-azure\">Microsoft Azure</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div><div class=\"field-item even\"><a href=\"/topics/hardware\">Hardware</a></div><div class=\"field-item odd\"><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2be2078f5e038063c3296fbe5c7d836c260eb5181c73e05abcdb604fc5a40287","category":"Thai"}