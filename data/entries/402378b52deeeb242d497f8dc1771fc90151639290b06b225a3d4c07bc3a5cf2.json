{"title":"Great Wall Motor เปิดตัวเอสยูวีไฮบริด All New Haval H6 ในไทย มี Adaptive Cruise Control เริ่ม 1,149,000 บาท","link":"https://www.blognone.com/node/123478","date":1624942429000,"content":"<div><div><div><p>หลัง Great Wall Motor เปิดตัวในไทยอย่างเป็นทางการไปเมื่อเดือนกุมภาพันธ์ที่ผ่านมา เมื่อวานนี้บริษัทเปิดราคารถเอสยูวีไฮบริด All New HAVAL H6 Hybrid SUV อย่างเป็นทางการ มีสองราคา คือรุ่น PRO ราคา 1,149,000 บาท และรุ่น ULTRA ราคา 1,249,000 บาท โดยจะเป็นราคาเดียวกันทุกช่องทางจำหน่าย</p>\n<p>Haval H6 สองรุ่นแตกต่างกันหลักๆ ที่อุปกรณ์เสริม รุ่น Ultra มี กระจังหน้าโครเมียม, ล้ออัลลอย 19 นิ้ว (รุ่น PRO 18 นิ้ว), ไฟตัดหมอก LED, กระจกมองข้างพับอัตโนมัติเมื่อล็อครถ หลังคา Panoramic Sunroof Head Ups Display, ปุ่มปรับเบาะคนขับ, แท่นชาร์จไร้สาย และระบบ ionizer กรองอากาศ เพิ่มเข้ามา</p>\n<p><img src=\"https://www.blognone.com/sites/default/files/externals/9bd34a63a76dce50b70ebdc7fadb3cb5.jpg\" /></p>\n<p>HAVAL H6 ใช้เครื่องยนต์ 1.5 เทอร์โบ/ลิตร มีระบบ Turbo แปรผัน (VGT) ทำงานร่วมกับมอเตอร์ไฟฟ้า กำลังสูงสุด 243 แรงม้า แรงบิดสูงสุด 530 นิวตันเมตร ระบบเกียร์ DHT (Dedicated Hybrid Transmission) อัตราสิ้นเปลืองน้ำมัน 19.2 กิโลเมตรต่อลิตร อ้างอิงจากระบบป้ายข้อมูลรถยนต์ตามมาตรฐานสากล (ECO Sticker) มีโหมดการขับขี่ 4 แบบ โหมดมาตรฐาน, โหมดสปอร์ต, โหมดประหยัดและ โหมดสภาพถนนลื่น มีระบบน่าสนใจต่างๆ ดังนี้</p>\n<ul>\n<li>Adaptive Cruise Control หยุดและ ออกสตาร์ทใหม่ (Stop and Go)</li>\n<li>ระบบ Cornering Brake Control ลดความเร็วเข้าโค้งอัตโนมัติ</li>\n<li>ระบบควบคุมความเร็วอัตโนมัติที่ความเร็วต่ำ สำหรับใช้งานช่วงรถติดในเมือง</li>\n<li>ระบบช่วยจอดรถอัตโนมัติ 3 รูปแบบ สามารถจอดเทียบข้าง เข้าซอง และแนวเฉียง</li>\n<li>ระบบช่วยถอยหลังอัตโนมัติ โดยรถยนต์จะสามารถจดจำเส้นทางที่ขับผ่านด้วยความเร็วไม่เกิน 30 กิโลเมตรต่อชั่วโมง ได้สูงสุด 50 เมตร</li>\n<li>ระบบเบรกฉุกเฉินอัตโนมัติบนทางตรงและทางแยก ทำงานด้วยเซ็นเซอร์อัลตราโซนิคและกล้องรอบรถ</li>\n<li>ระบบจะช่วยเบรกฉุกเฉินอัตโนมัติที่ความเร็วต่ำ</li>\n<li>ระบบช่วยเตือนเมื่อมีรถในจุดอับสายตาขณะถอยหลัง</li>\n<li>ระบบช่วยเลี่ยงการเข้าใกล้รถใหญ่จากด้านข้าง</li>\n<li>ระบบช่วยชะลอความรุนแรงของการชนซ้ำ</li>\n</ul>\n<p>การรับประกันคุณภาพตัวรถ ครอบคลุมระยะเวลา 5 ปี หรือ 150,000 กิโลเมตร รับประกันแบตเตอรี่ไม่จำกัดระยะทาง 8 ปี  ปัจจุบัน GWM Store มี 6 แห่ง แบ่งเป็นร้านโดยตรงของแบรนด์ 3 และร้านของพันธมิตร 3 แห่ง ส่วนศูนย์บริการจะเปิดภายในไตรมาสที่ 4 ของปีนี้</p>\n<p>ที่มา - จดหมายประชาสัมพันธ์</p>\n<p><img src=\"https://www.blognone.com/sites/default/files/externals/aa33d5e6b6b32d62bc235223b5b824b4.jpg\" /></p>\n</div></div></div><div><div>Topics: </div><div><div><a href=\"/topics/gwm\">GWM</a></div><div><a href=\"/topics/automobile\">Automobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"402378b52deeeb242d497f8dc1771fc90151639290b06b225a3d4c07bc3a5cf2","category":"Thai"}