{"title":"Elon Musk ระบุ รถที่เกิดอุบัติเหตุใน Houston ไม่ได้เปิด Autopilot อยู่","link":"https://www.blognone.com/node/122259","date":1618898358000,"content":"<div><div><div><p>หลังมีข่าว<a href=\"https://www.blognone.com/node/122235\">อุบัติเหตุรถ Tesla ชนต้นไม้จนเกิดไฟไหม้ และมีผู้เสียชีวิตสองราย</a> ซึ่งเจ้าหน้าที่ระบุว่าไม่มีคนนั่งอยู่ที่ตำแหน่งคนขับ มีการถกเถียงเรื่องนี้กันพอสมควรบนทวิตเตอร์ โดยผู้ใช้ <a href=\"https://twitter.com/Amart15416132/status/1383848737395544068\">Ahmad A Dalhat</a> ตั้งข้อสงสัยในทวิตข่าวนี้ของ The Wall Street Journal ว่าระบบ Autopilot จะมีระบบป้องกันที่คนขับต้องนั่งอยู่บนเบาะ และจับพวงมาลัยทุกๆ 10 วิ ไม่งั้นระบบจะปิดตัวเอง ทำให้ไม่น่าจะเป็นสาเหตุของอุบัติเหตุนี้ได้</p>\n<p>หลังจากนั้นไม่นาน <a href=\"https://twitter.com/elonmusk/status/1384254194975010826\">Elon Musk</a> ก็ตามมาตอบทวิตนี้ด้วยตนเอง พร้อมจิกกัด WSJ เล็กน้อยว่าไม่ทำการบ้าน รวมถึงบอกว่าจากบันทึกข้อมูลของรถที่ Tesla เก็บได้ ตัวรถไม่ได้ทำงานอยู่ในระบบ Autopilot ตอนเกิดอุบัติเหตุ และผู้ใช้รถรายนี้ ไม่ได้ซื้อแพ็คเกจ Full Self-Driving (ที่ต้องซื้อเพิ่มในราคาราว 10,000 ดอลลาร์) รวมถึงบอกว่าระบบ Autopilot จะใช้งานได้บนถนนที่มีเส้นแบ่งเลนเท่านั้น ซึ่งถนนที่เกิดอุบัติเหตุนี้ไม่มี</p>\n<p>จากทวิตนี้ ดูเหมือน Elon Musk จะระบุกลายๆ ว่าอุบัติเหตุครั้งนี้อาจเกิดจากความผิดพลาดของผู้ใช้มากกว่าความผิดพลาดของระบบ Autopilot อย่างไรก็ตาม การเกิดไฟไหม้จากแบตเตอรี่ ก็ยังเป็นอีกปัจจัยสำคัญที่เพิ่มความเสี่ยงจากอุบัติเหตุของรถยนต์ที่ใช้ไฟฟ้าอยู่ ซึ่งคงต้องปรับปรุงและแก้ไขต่อไป</p>\n<p>ที่มา - <a href=\"https://twitter.com/elonmusk/status/1384254194975010826\">Elon Musk</a> via <a href=\"https://www.engadget.com/tesla-crash-texas-011233886.html\">Engadget</a></p>\n<p><img src=\"https://www.blognone.com/sites/default/files/externals/636a454c2a0aee91f1be6f58aa9c724d.jpg\" /></p>\n<blockquote><p>Your research as a private individual is better than professionals <a href=\"https://twitter.com/WSJ?ref_src=twsrc%5Etfw\">@WSJ</a>! Data logs recovered so far show Autopilot was not enabled &amp; this car did not purchase FSD.Moreover, standard Autopilot would require lane lines to turn on, which this street did not have.</p>\n<p>— Elon Musk (@elonmusk) <a href=\"https://twitter.com/elonmusk/status/1384254194975010826?ref_src=twsrc%5Etfw\">April 19, 2021</a></p></blockquote>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/tesla-motors\">Tesla Motors</a></div><div><a href=\"/topics/accident\">Accident</a></div><div><a href=\"/topics/usa\">USA</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"11b45ca6387be01b2fe59bc3d41772a7be95fe47af54725740fd79e546c00b8b","category":"Thai"}