{"title":"Android 12 จะบล็อคไม่ให้แอป third-party แทนที่ sharesheet ของ Android แล้ว","link":"https://www.blognone.com/node/122942","date":1622477413000,"content":"<div><div><div><p>เว็บไซต์ XDA Developers รายงานว่า Google มีแผนจะกำหนดบล็อคไม่ให้แอปทำ sharesheet มาแทนที่ sharesheet หลักของ Android อีกต่อไป โดยจะเริ่มตั้งแต่ Android 12</p>\n<p>ปัจจุบัน Google เปิดให้ผู้พัฒนาแอปบน Android ทำ sharesheet หรือเมนูสำหรับเลือกแชร์ได้ โดยถ้ากดแชร์ภาพหรือลิงก์จะแสดงเมนูแชร์ตามที่นักพัฒนากำหนดไว้ ทำให้เมนูแชร์แต่ละแอปแตกต่างกันมาก ทำให้มีนักพัฒนาบางรายอย่างเช่น Sharedr เห็นช่องทางในการทำแอปที่แทน sharesheet หลักของ Android เพื่อให้ได้ประสบการณ์ใช้งาน sharesheet ที่เหมือน ๆ กันในทุกแอป</p>\n<p>นักพัฒนาแอป Sharedr ซึ่งเป็นแอปที่จะแทน sharesheet ทั้งหมดบน Android ด้วย sharesheet รูปแบบเดียวระบุว่า Google ไม่อนุญาตให้แอปจากนักพัฒนาภายนอกตั้งตัวเองเป็น sharesheet หลักอีกแล้ว (จากเดิมมีให้เลือก sharesheet หลักของ Android หรือของนักพัฒนาภายนอก) ซึ่งตอนแรกเขาเข้าใจว่าเป็นบั๊กจึงเปิด ticket ใน AOSP bug tracker ซึ่ง Google ตอบกลับมาว่าเป็นความตั้งใจ หรือถ้าอธิบายให้ชัดเจนคือ Google จะบล็อคไม่ให้แอปจากนักพัฒนาภายนอกทำ sharesheet แทนรูปแบบหลักของ Android อีกต่อไป </p>\n<p>Google ยืนยันว่าไม่เคยตั้งใจให้แอปแทนที่ share dialog ของระบบ เป้าหมายคือต้องการให้แอปแสดง share dialog ของตัวเอง และระบุว่าการทดแทน share dialog จะยิ่งยากขึ้นเพราะนักพัฒนาไม่สามารถอิมพลีเมนต์ส่วนแชร์ของ UI โดยตรง จึงไม่เหมาะสมที่จะให้แอปมาทดแทนส่วนนี้</p>\n<p>ที่มา - <a href=\"https://www.engadget.com/android-12-will-force-apps-through-the-official-share-menu-082004255.html\">Engadget</a>, <a href=\"https://www.xda-developers.com/android-12-blocks-third-party-apps-from-replacing-the-share-sheet/\">XDA Developers</a></p>\n<p><img src=\"https://www.blognone.com/sites/default/files/externals/3b66cf9087be37418f013a58fe4f3003.jpg\" /><br />\nแอป Sharedr ภาพจาก <a href=\"https://play.google.com/store/apps/details?id=com.rejh.sharedr&amp;hl=th&amp;gl=US\">Google Play</a></p>\n</div></div></div><div><div>Topics: </div><div><div><a href=\"/topics/android-12\">Android 12</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b888f561d49cf431973b90ca098992dc6f4fb110082bb45caa98716e8746af54","category":"Thai"}