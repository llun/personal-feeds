{"title":"Lenovo เปิดตัวแบรนด์ย่อยสำหรับอุปกรณ์เสริมพีซีในชื่อ Lenovo Go","link":"https://www.blognone.com/node/122662","date":1620916419000,"content":"<div><div><div><p>Lenovo เปิดตัวแบรนด์ย่อยใหม่ <strong>Lenovo Go</strong> สำหรับผลิตภัณฑ์ในกลุ่มอุปกรณ์เสริมสำหรับพีซีโดยเฉพาะ โดยคอนเซปต์ของผลิตภัณฑ์คือจะแก้ pain point ของการทำงานแบบยืดหยุ่นใน 3 ด้าน คือ เวลา, อินพุต และเสียง</p>\n<p>สำหรับผลิตภัณฑ์สองชิ้นแรกภายใต้แบรนด์ Lenovo Go คือพาวเวอร์แบงค์สำหรับแล็ปท็อปชาร์จด้วยพอร์ต USB-C และเมาส์ไร้สายใช้งานได้หลายอุปกรณ์ พร้อมทั้งมีแผนจะเปิดตัวโซลูชั่นด้านเสียงที่จัดการเสียงรอบข้างและเพิ่มคุณภาพเสียงด้วยในปีนี้</p>\n<p>สำหรับ Lenovo Go USB-C Laptop Power Bank มีความจุ 20,000 mAh พร้อมส่งออกกำลังไฟได้ 65 วัตต์ สามารถชาร์จแล็ปท็อปได้ และชาร์จอุปกรณ์ได้พร้อมกัน 3 เครื่อง (USB-C 2 พอร์ต และ USB-A 1 พอร์ต) ราคา 90 ดอลลาร์</p>\n<p>ถัดไปคือ Lenovo Go Wireless Multi-Device Mouse เป็นเมาส์ไร้สายสำหรับเชื่อมต่อได้สูงสุด 3 เครื่อง ซึ่งจะเหมาะกับผู้ใช้ที่มีพีซีและแท็บเล็ตหลายเครื่อง พร้อมปุ่มที่สามารถโปรแกรมเป็นชอร์ทคัตได้ รองรับการชาร์จแบตเตอรี่ผ่าน USB-C หรือชาร์จไร้สายด้วยมาตรฐาน Qi ซึ่งเมื่อชาร์จแบตเตอรี่เต็ม 1 ครั้งจะใช้งานได้ราว 2-3 เดือน ราคา 60 ดอลลาร์</p>\n<p>ที่มา - <a href=\"https://www.windowscentral.com/lenovo-mouse-and-power-bank\">Windows Central</a>, <a href=\"https://www.engadget.com/lenovo-go-pc-accessories-130038111.html\">Engadget</a></p>\n<p><img src=\"https://www.blognone.com/sites/default/files/externals/6a860c0ef0ae42318607ce63bff099aa.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/accessories\">Accessories</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"def84ec3fee12d8532da5d2e0d6e7431744c84717daf41f6fc86d6cf3f48d42d","category":"Thai"}