{"title":"เผย Jony Ive มีส่วนร่วมในการออกแบบ iMac M1","link":"https://www.blognone.com/node/122924","date":1622342031000,"content":"<div><div><div><p>Wired ได้<a href=\"https://www.wired.co.uk/article/imac-2021-review\">รีวิว</a> iMac รุ่นใหม่หน้าจอ 24 นิ้ว ชิป M1 โดยเนื้อหาส่วนที่พูดถึงการออกแบบ ระบุว่า Jonathan Ive อดีตหัวหน้าฝ่ายออกแบบของแอปเปิล มีส่วนร่วมในการออกแบบ iMac รุ่นนี้ด้วย</p>\n<p>แอปเปิลให้ข้อมูลจากรายงานนี้ว่า Ive มีส่วนร่วมในการออกแบบจริง แต่ไม่ได้ให้รายละเอียดเพิ่มเติมว่า Ive มีส่วนในการออกแบบก่อนที่เขาจะลาออกจากแอปเปิล หรือเกิดขึ้นหลังเขาลาออกแล้วโดยทำผ่านบริษัทออกแบบ LoveFrom ซึ่งแอปเปิลเป็นหนึ่งในลูกค้า อย่างไรก็ตามการพัฒนาผลิตภัณฑ์ของแอปเปิลรุ่นใหม่มักกินเวลาหลายปี Ive จึงน่าจะมีส่วนร่วมมาระยะหนึ่งแล้วก่อนสินค้าเปิดตัว</p>\n<p>Jonathan Ive เป็นนักออกแบบผลิตภัณฑ์ที่มีชื่อเสียงของแอปเปิล มีผลงานโดดเด่นหลายอย่าง โดยเขา<a href=\"https://www.blognone.com/node/113402\">ลาออก</a>จากแอปเปิลเมื่อปี 2019 และตั้งบริษัทออกแบบ <a href=\"https://www.blognone.com/node/111055\">LoveFrom</a> เพื่อรับออกแบบผลิตภัณฑ์ให้กับลูกค้า</p>\n<p>ที่มา: <a href=\"https://www.macrumors.com/2021/05/29/jony-ive-involved-in-24-imac/\">MacRumors</a></p>\n<p><img src=\"https://www.blognone.com/sites/default/files/externals/8f76d16f6579318f4b3b903ad6a0b592.png\" /></p>\n<p><img src=\"https://www.blognone.com/sites/default/files/externals/f6c7bf7bcc2b6af344b3120b3687583a.jpg\" /></p>\n</div></div></div><div><div>Topics: </div><div><div><a href=\"/topics/jonathan-ive\">Jonathan Ive</a></div><div><a href=\"/topics/apple\">Apple</a></div><div><a href=\"/topics/imac\">iMac</a></div><div><a href=\"/topics/design\">Design</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"605c3dee6b85c960f43e770a1b45633354a84712e31ebb5fb7a3b2e5e4a3512a","category":"Thai"}