{"title":"NVIDIA ลดค่าแฮช RTX 3080, 3070, 3060 Ti มาตั้งแต่โรงงาน พร้อมแปะตรา LHR ให้รู้","link":"https://www.blognone.com/node/122733","date":1621355718000,"content":"<div><div><div><p>NVIDIA ประกาศปรับลดค่าแฮช (ETH hash rate) ของการ์ดจอ RTX 3080, RTX 3070, RTX 3060 Ti มาตั้งแต่โรงงาน เพื่อแก้ปัญหาการ์ดจอถูกนำไปใช้ขุดคริปโตจนขาดตลาด มีไม่พอต่อความต้องการของเกมเมอร์ทั่วโลก</p>\n<p>การ์ดจอเวอร์ชันลดค่าแฮชจะแปะตรา Lite Hash Rate หรือตัวย่อ LHR เพื่อความโปร่งใส ทั้งบนกล่องผลิตภัณฑ์และในสเปกรายการสินค้า การเปลี่ยนแปลงจะมีผลกับสินค้าที่วางขายช่วงปลายเดือนพฤษภาคมนี้ ส่วนการ์ดเก่าที่ผลิตไปแล้วจะไม่มีการเปลี่ยนแปลงตรงนี้</p>\n<p>เมื่อต้นปีนี้ <a href=\"https://www.blognone.com/node/121269\">NVIDIA เคยใช้วิธีลดพลังแฮชของ RTX 3060 ที่ระดับไดรเวอร์</a> แต่สุดท้าย<a href=\"https://www.blognone.com/node/121734\">ถูกแก้ไขได้อย่างรวดเร็ว (บวกกับเผลอทำพลาดเองด้วย)</a> ต้องรอดูกันว่าความพยายามของ NVIDIA รอบนี้จะประสบความสำเร็จแค่ไหน</p>\n<p>ที่มา - <a href=\"https://blogs.nvidia.com/blog/2021/05/18/lhr/\">NVIDIA</a></p>\n<p><img src=\"https://www.blognone.com/sites/default/files/externals/cf01d3da293a9f008ae9b098c08022b8.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/geforce\">GeForce</a></div><div><a href=\"/topics/gpu\">GPU</a></div><div><a href=\"/topics/cryptocurrency\">Cryptocurrency</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10993fb17872e12331ff057381a1001ff5018b874d37b00a3400071d46ad411e","category":"Thai"}