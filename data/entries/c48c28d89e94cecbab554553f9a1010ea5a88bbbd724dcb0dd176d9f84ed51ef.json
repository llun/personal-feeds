{"title":"สิงคโปร์อนุญาตให้ใช้วัคซีน Sinovac สำหรับผู้มีเจาะจงอยากฉีด แต่ไม่ฟรีเหมือน Pfizer/Moderna","link":"https://www.blognone.com/node/122982","date":1622647302000,"content":"<div><div><div><p>สาธารณสุขสิงคโปร์อนุญาตให้ใช้งานวัคซีน Sinovac-CoronaVac หลังจาก<a href=\"https://www.blognone.com/node/122961\">องค์การอนามัยโลกรองรับให้วัคซีนใช้งานได้แบบฉุกเฉิน</a> หลังจากสิงคโปร์เน้นใช้งานเฉพาะวัคซีน mRNA ทั้ง Pfizer และ Moderna</p>\n<p>วัคซีน mRNA มีรายงานว่าก่อให้เกิดอาการแพ้รุนแรง (anaphylaxis) ในกลุ่มผู้เป็นภูมิแพ้ที่มีอาการแพ้รุนแรงมาก่อน เมื่อเดือนมกราคมที่ผ่านมา<a href=\"https://www.cdc.gov/mmwr/volumes/70/wr/mm7002e1.htm\">สหรัฐฯ รายงานว่าพบผู้รับวัคซีนที่มีอาการแพ้รุนแรงจำนวน 21 คน</a> คิดเป็น 11.1 รายต่อ 1 ล้านโดส โดยในจำนวนนี้ 17 คนเคยมีประวัติการแพ้รุนแรงมาก่อน นอกจากนี้วัคซีน mRNA ยังอาจจะไม่เหมาะกับผู้ป่วยที่มีภูมิคุ้มกันต่ำ (immunocompromised)</p>\n<p>แม้จะใช้งานได้ แต่สิงคโปร์จะไม่นำ Sinovac-CoronaVac เข้าโครงการวัคซีนแห่งชาติ ทางสาธารณสุขสิงคโปร์จะประกาศราคา และออกเอกสารยินยอมสำหรับผู้ที่เลือกฉีดวัคซีนตัวเนี้ออกมาภายหลัง</p>\n<p>ตอนนี้ยอดฉีดวัคซีน COVID-19 ของสิงคโปร์อย่างน้อย 1 เข็มอยู่ที่ 40% ของประชากร และฉีดครบสองเข็มแล้ว 31% ของประชากร และตอนนี้มีวัคซีน Sinovac-CoronaVac อยู่ในสต็อกทั้งหมด 200,000 โดส</p>\n<p>ที่มา - <a href=\"https://www.channelnewsasia.com/news/singapore/sinovac-covid-19-vaccine-special-access-route-vaccination-moh-14933072\">CNA</a></p>\n<p><img src=\"https://www.blognone.com/sites/default/files/externals/1a32927930eb36226fb1624f9a36fbb6.jpg\" /></p>\n<p>ภาพโดย <a href=\"https://pixabay.com/illustrations/virus-microscope-infection-illness-1812092/\">qimono</a></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/sinovac\">Sinovac</a></div><div><a href=\"/topics/singapore\">Singapore</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c48c28d89e94cecbab554553f9a1010ea5a88bbbd724dcb0dd176d9f84ed51ef","category":"Thai"}