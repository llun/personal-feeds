{"title":"ไบเดน ยกเลิกคำสั่งแบนแอพจีน TikTok, WeChat, Alipay, QQ แล้ว","link":"https://www.blognone.com/node/123100","date":1623291727000,"content":"<div><div><div><p>ประธานาธิบดีโจ ไบเดน เซ็นคำสั่งประธานาธิบดี (Executive Order) ยกเลิกคำสั่งแบนแอพจีน WeChat, TikTok, Alipay, WeChat Pay, QQ, QQ Wallet, SHAREit, CamScanner, VMate, WPS Office ในยุคของประธานาธิบดีโดนัลด์ ทรัมป์</p>\n<p>คำสั่งเดิมที่ทรัมป์เซ็นไว้ในปี 2020 อ้างเหตุผลด้านความมั่นคงในการแบนแอพเหล่านี้ ส่วนคำสั่งใหม่ของไบเดน ยกเลิกวิธีการแบนของทรัมป์ แต่ยังเฝ้าระวังเรื่องความมั่นคงอยู่</p>\n<p>ไบเดนมอบหมายให้กระทรวงพาณิชย์ของสหรัฐ หาวิธีประเมินความเสี่ยงที่ดีกว่าเดิม และต้องมีหลักฐานมาสนับสนุนการแบนแอพที่มีความเสี่ยงด้วย (เช่น เจ้าของแอพต้องมีความเชื่อมโยงกับกองทัพหรือหน่วยข่าวกรองต่างชาติ) โดยให้เวลาทำงาน 180 วันร่างแนวทางการประเมินความเสี่ยงกลับมาเสนอประธานาธิบดี</p>\n<p>ในยุคของทรัมป์เซ็นคำสั่งแบนแอพจีนทั้งหมด 3 ครั้งคือ</p>\n<ul>\n<li><a href=\"https://www.blognone.com/node/117861\">รอบแรก TikTok</a></li>\n<li><a href=\"https://www.blognone.com/node/117861\">รอบสอง WeChat</a></li>\n<li><a href=\"https://www.blognone.com/node/120389\">รอบสาม Alipay และอื่นๆ รวม 8 ตัว</a></li>\n</ul>\n<p>คำสั่งของไบเดนเป็นการยกเลิกคำสั่งเก่าทั้ง 3 ฉบับของทรัมป์ และกำหนดให้กระทรวงพาณิชย์ไปหาวิธีการประเมินความเสี่ยงแบบใหม่แทน</p>\n<p><img src=\"https://www.blognone.com/sites/default/files/externals/645cb795590c2465d678c6e14764af27.jpg\" /></p>\n<p>ที่มา - <a href=\"https://www.whitehouse.gov/briefing-room/presidential-actions/2021/06/09/executive-order-on-protecting-americans-sensitive-data-from-foreign-adversaries/\">Whitehouse</a>, ภาพจาก <a href=\"https://twitter.com/POTUS/status/1400957753208852482\">@POTUS</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/usa\">USA</a></div><div><a href=\"/topics/china\">China</a></div><div><a href=\"/topics/tiktok\">TikTok</a></div><div><a href=\"/topics/wechat\">WeChat</a></div><div><a href=\"/topics/alipay\">Alipay</a></div><div><a href=\"/topics/qq\">QQ</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ddf66f490fef135a8b5e4d9d8fb3bf617a6c2eaf570a9971cfea867206572c4","category":"Thai"}