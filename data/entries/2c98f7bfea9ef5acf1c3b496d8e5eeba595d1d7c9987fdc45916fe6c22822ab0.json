{"title":"Crash Landing on You","link":"https://lewcpe.com/blog/archives/2213/crash-landing-on-you/","date":1585357998000,"content":"<p>น่าจะเป็นละครเกาหลีเหนือเรื่องแรก (หนัง/หนังสือนี่เยอะแล้ว) และเรื่องราวเบาสมอง สนุกตลกกว่าทุกเรื่องที่เคยดูมา Son Ye Jin ยังคงเล่นได้ดีมาก แม้เรื่องก่อนๆ จะเน้นเครียดกว่านี้เยอะ</p>\n\n\n\n<p>[Spoil!]</p>\n\n\n\n<p>เนื้อเรื่องของ Crash Landing on You ไม่ได้พูดถึง ความโหดร้ายของเกาหลีเหนือเท่าไหร่นัก แตะๆ บ้างคือมีเด็กจนๆ วิ่งไปมาในฉาก ตัวประกอบหลักทั้งหมดเป็นคนชั้นกลางค่อนสูง มีชีวิตที่ปัจจัยสี่ไม่ได้เลวร้าย หลายคนอยู่ในระดับรวยแม้เทียบนอกเกาหลี</p>\n\n\n\n<p>แม้จะสร้างภาพที่สวยงามเกินจริง แต่เนื้อเรื่องกลับฝันถึงสายสัมพันธ์ที่ไม่มีอยู่จริง ความปรารถนาว่าสองเกาหลีจะกลับมาเป็นชาติเดียวกันอีกครั้ง</p>\n\n\n\n<p>แม้เรื่องจะจบอย่างมีความสุข แต่ภายใต้ความสุขนั้นคือความโหดร้ายของการแยกสองเกาหลีออกจากกัน สายสัมพันธ์ที่ต้องพลัดพราก ข้อความถึงคนในหมู่บ้านที่ห่างไปไม่ถึงสองร้อยกิโลเมตรแต่กลับเจือจางได้เพียงกล่องเครื่องสำอางค์ ช่วงเวลาที่พระนางมีความสุขในตอนจบนั้นเป็นความสุขที่มีได้เพียงปีละสองสัปดาห์ จากการเสี่ยงตายของทั้งคู่</p>\n\n\n\n<p>สายสัมพันธ์และความฝันนี้แทบไม่มีอยู่จริงในโลกความเป็นจริง คำร้องขอพบญาติน้อยลงเรื่อยๆ ผู้ขอกลายเป็นผู้สูงอายุขึ้นไปตามระยะเวลาที่สองเกาหลีที่แยกขาดจากกัน สองชาติกำลังไม่มีความเกี่ยวข้องกันอีกต่อไปภายใน 20-30 ปีข้างหน้า</p>\n\n\n\n<p>ความไม่สมจริงของเรื่องจึงไม่ใช่ประเด็น เพราะประเด็นของมันคือการแสดงความฝันว่า จะดีแค่ไหนถ้าสองเกาหลียังมีปฎิสัมพันธ์กัน จะดีแค่ไหนถ้าสองเกาหลียังเชียร์บอลด้วยกันได้ และความสัมพันธ์ไม่ใช่เรื่องของการมองฟ้า</p>\n\n\n\n<p>ปล. สวิสนี่สวยจริง และพบว่า Interlarken ที่คนชอบไปเล่น glider กันนี่นักท่องเที่ยวเกาหลีเยอะกว่าชาวจีน</p>","author":"lewcpe","siteTitle":"LewCPE's Blog","siteHash":"be60e5c67c985916e913225e0fa8794018c33c335df997dc89cd85d60cc43d78","entryHash":"2c98f7bfea9ef5acf1c3b496d8e5eeba595d1d7c9987fdc45916fe6c22822ab0","category":"Thai"}