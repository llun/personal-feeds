{"title":"Lenovo เปิดตัวแท็บเล็ตรุ่นเล็ก Yoga Tab 11 เน้นดูคอนเทนต์ และ Tab P11 Plus เน้นทำงาน","link":"https://www.blognone.com/node/123485","date":1624966058000,"content":"<div><div><div><p>นอกจาก <a href=\"https://www.blognone.com/node/123464\">Yoga Tab 13</a> Lenovo ยังเปิดตัวแท็บเล็ตรุ่นประหยัดเวอร์ชั่นโกลบอลอีก 2 รุ่น คือ Lenovo Yoga Tab 11 เน้นดูคอนเทนต์ ความบันเทิง หรือเรียนออนไลน์ กับ Lenovo Tab P11 Plus ที่เน้นการทำงานมากกว่า เป็นรุ่นอัพเกรดจาก <a href=\"https://www.blognone.com/node/120444\">Tab P11</a> แต่รองจาก <a href=\"https://www.blognone.com/node/118218\">Tab P11 Pro</a></p>\n<p>ทั้งสองรุ่นหน้าจอ LCD 11 นิ้วเท่ากัน ใช้ชิป MediaTek Helio G90T มี <a href=\"https://www.blognone.com/node/118212\">Google Kids Space</a> นำเสนอเนื้อหาสร้างสรรค์สำหรับเด็ก และมีตัวเลือกปากกา Lenovo Precision Pen 2 เหมือนกัน แตกต่างกันที่รูปทรงที่ Yoga Tab 11 จะมีส่วนลำโพงยื่นออกมา ทำให้ไม่สามารถวางราบไปกับพื้นได้ และมีหูหิ้วที่ใช้แขวนหรือใช้เป็นขาตั้งได้ ส่วน Tab P11 Plus สามารถวางราบไปกับพื้น ต่อ Keyboard Pack เพื่อทำงานได้ ด้านหลังมีคิกสแตนด์สำหรับตั้งคล้าย Surface ทั้งสองรุ่นมีสเปกดังนี้</p>\n<p><strong>Lenovo Yoga Tab 11</strong></p>\n<ul>\n<li>จอ IPS LCD 11 นิ้ว, ความละเอียด 2000 x 1200 พิกเซล, รองรับ Dolby Vision, ความสว่างสูงสุด 400 nits</li>\n<li>ชิป MediaTek Helio G90T</li>\n<li>RAM 4 / 8GB (LPDDR4) + ความจุ 128 / 256GB</li>\n<li>กล้องหลัง 8 MP</li>\n<li>กล้องหน้า 8MP พร้อมเซ็นเซอร์ Time Of Flight สำหรับปลดล็อกด้วยใบหน้า</li>\n<li>ลำโพง 4 ตัว, ปรับแต่งโดย JBL, รองรับ Dolby Atmos</li>\n<li>แบตเตอรี่  7500mAh, รองรับชาร์จไว 25W ผ่านพอร์ต USB Type-C</li>\n<li>ระบบปฏิบัติการ Android 11</li>\n<li>น้ำหนัก 655 กรัม</li>\n</ul>\n<p><img src=\"https://www.blognone.com/sites/default/files/externals/f0ecd3c83bec160689bd07e1ea3aed5d.png\" /><img src=\"https://www.blognone.com/sites/default/files/externals/e1e34f4788b53d69d6d560a2e253d84f.png\" /></p>\n<p><strong>Lenovo Tab P11 Plus</strong></p>\n<ul>\n<li>จอ IPS LCD ขนาด 11 นิ้ว, ความละเอียด 2000 x 1200 พิกเซล, ความสว่างสูงสุด 400 nits, แสดงผลสีมาตรฐาน NTSC ได้ 70% (ตัด Dolby Vision ออก)</li>\n<li>ชิป MediaTek Helio G90T</li>\n<li>หน่วยความจำ RAM 4 / 6GB (LPDDR4) + ความจุ 64 / 128GB</li>\n<li>กล้องหลัง 13MP มี Autofocus, LED flash</li>\n<li>กล้องหน้า 8MP</li>\n<li>เสียง ลำโพง 4 ตัว, รองรับ Dolby Audio</li>\n<li>แบตเตอรี่ 7500mAh, รองรับชาร์จไว 20W ผ่านพอร์ต USB Type-C</li>\n<li>ระบบปฏิบัติการ Android 11</li>\n<li>น้ำหนัก : 490 กรัม</li>\n</ul>\n<p><img src=\"https://www.blognone.com/sites/default/files/externals/ba16408a7234956b122f8c6087f84d9d.png\" /><img src=\"https://www.blognone.com/sites/default/files/externals/939b8b9cfaf0d6d0854a9e43ddf60e5b.png\" /></p>\n<p>Lenovo Yoga Tab 11 ราคาเริ่มต้น 349 ยูโร (13,320 บาท) Tab P11 Pro ราคาเริ่มต้น 299 ยูโร (ราว 11,420 บาท) ทั้งสองรุ่นวางจำหน่ายเดือนกรกฎาคม 2021</p>\n<p>ที่มา - <a href=\"https://news.lenovo.com/pressroom/press-releases/sleek-tablets-smart-clock-streamline-your-connected-home-mwc/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b476123a838fa8c9ac73a9c81269709aa0b25797feb8f99dd29199765a07b54","category":"Thai"}