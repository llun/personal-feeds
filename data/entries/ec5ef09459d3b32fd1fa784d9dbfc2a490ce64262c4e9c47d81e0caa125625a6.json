{"title":"Gojek กับ Tokopedia สร้างบริษัทใหม่ GoTo Group ตั้งเป้าเป็นบริษัทเทคใหญ่สุดในอินโดนีเซีย","link":"https://www.blognone.com/node/122710","date":1621238132000,"content":"<div><div><div><p>จากประเด็นข่าวลือ <a href=\"https://www.blognone.com/node/120379\">Gojek กำลังเจรจาควบรวมกิจการกับ Tokopedia บริษัทอีคอมเมิร์ซของอินโดนีเซีย</a> นั้น ล่าสุดบริษัทออกมายืนยันอย่างเป็นทางการว่าควบรวมและสร้างบริษัทใหม่ชื่อว่า GoTo Group วางตัวเป็นกลุ่มบริษัทเทคโนโลยีที่ใหญ่ที่สุดในอินโดนีเซีย</p>\n<p>ทั้งสองบริษัทมีความร่วมมือเชิงธุรกิจมาตั้งแต่ปี 2015 ในการส่งมอบสินค้าอีคอมเมิร์ซโดยใช้เครือข่ายคนขับรถในพื้นที่ของ Gojek ในแถลงการณ์ระบุว่า แต่ละบริษัทยังคงบริหารแบบสแตนด์อะโลน ภายใต้ระบบนิเวศที่เข้มแข็งขึ้น</p>\n<p>ในแถลงการณ์ระบุว่า ด้วยพลังการควบรวมนี้ ทำให้ GoTo Group มีมูลค่าธุรกรรมรวมของกลุ่มกว่า 22,000 ล้านดอลลาร์ในปี 2020, ธุรกรรมมากกว่า 1.8 พันล้านรายการในปี 2020, มีกลุ่มคนขับที่จดทะเบียนแล้วกว่าสองล้านคน ข้อมูลล่าสุดเดือนธันวาคม 2020, มีพันธมิตรร้านค้ากว่า 11 ล้านราย, มีผู้ใช้งานมากกว่า 100 ล้านคนต่อเดือน, มีระบบนิเวศที่ครอบคลุม 2% ของ GDP ของอินโดนีเซีย</p>\n<p>ผู้ที่มารับตำแหน่งซีอีโอ GoTo Group คือ Andre Soelistyo ซีอีโอร่วมจาก Gojek และได้ Patrick Cao ประธานจาก Tokopedia มาเป็นประธาน GoTo Group ด้วย ส่วนซีอีโอ  Gojek คือ Kevin Aluwi และซีอีโอ Tokopedia คือ William Tanuwijaya</p>\n<p>ที่มา - <a href=\"https://techcrunch.com/2021/05/16/gojek-and-tokopedia-merge-to-form-goto-group/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/gojek\">Gojek</a></div><div><a href=\"/topics/tokopedia\">Tokopedia</a></div><div><a href=\"/topics/indonesia\">Indonesia</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec5ef09459d3b32fd1fa784d9dbfc2a490ce64262c4e9c47d81e0caa125625a6","category":"Thai"}