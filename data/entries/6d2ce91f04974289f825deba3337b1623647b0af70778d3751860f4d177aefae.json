{"title":"กูเกิลเปิดบริการ Visual Inspection AI ตรวจสอบการผลิตผิดพลาด","link":"https://www.blognone.com/node/123346","date":1624423421000,"content":"<div><div><div><p>Google Cloud เปิดบริการใหม่ Visual Inspection AI บริการปัญญาประดิษฐ์ตรวจสอบภาพแต่ออกแบบเฉพาะทางสำหรับการผลิตสินค้าโดยเฉพาะ เช่น ตรวจสอบการผลิตบอร์ดอิเล็กทรอนิกส์ว่ามีอุปกรณ์ขาดหายไป</p>\n<p>ก่อนหน้านี้กูเกิลมีบริการ AutoML Vision ที่คล้ายกันอยู่แล้ว แต่กูเกิลระบุว่าบริการ Visual Inspection AI นี้จะใช้ข้อมูลฝึกปัญญาประดิษฐ์น้อยกว่ามาก และไม่ได้ฝึกแค่ชิ้นส่วนต่างออกไปจากปกติ (deviate) แต่สามารถฝึกแยกประเภทของความผิดพลาดได้ด้วย</p>\n<p>โมเดลที่ฝึกออกมาแล้วสามารถรันบน Google Cloud หรือใช้งานแบบคอนเทนเนอร์ในเซิร์ฟเวอร์ขององค์กรเองก็ได้ โดยกูเกิลคิดค่าบริการจากชั่วโมงในการฝึกโมเดล และคิดค่าวิเคราะห์ภาพเป็นรายภาพ</p>\n<p>ที่มา - <a href=\"https://cloud.google.com/blog/products/ai-machine-learning/improve-manufacturing-quality-control-with-visual-inspection-ai\">Google Cloud Blog</a></p>\n<p><img src=\"https://www.blognone.com/sites/default/files/externals/8f9054e3c9dd90f8e3a17dbfd6f9d0fe.jpg\" /></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6d2ce91f04974289f825deba3337b1623647b0af70778d3751860f4d177aefae","category":"Thai"}