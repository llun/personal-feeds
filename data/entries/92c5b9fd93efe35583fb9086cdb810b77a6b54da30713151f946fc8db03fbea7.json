{"title":"อินเทลยุคใหม่ เปิดรับจ้างผลิตชิปให้บริษัทอื่น กำลังคุยกับบริษัทผลิตชิปรถยนต์ที่ขาดตลาด","link":"https://www.blognone.com/node/122155","date":1618272335000,"content":"<div><div><div><p>ต่อเนื่องจากข่าว <a href=\"https://www.blognone.com/node/121850\">อินเทลยุคใหม่ IDM 2.0 เปิดโรงงานรับจ้างผลิตชิปจากบริษัทข้างนอก</a> ล่าสุด Pat Gelsinger ซีอีโออินเทลให้สัมภาษณ์ว่ากำลังเจรจากับบริษัทออกแบบชิปสำหรับรถยนต์หลายราย เพื่อนำชิปเหล่านี้มาผลิตที่โรงงานของอินเทลแล้ว</p>\n<p>ตอนนี้ชิปสำหรับรถยนต์กำลังขาดตลาดอย่างหนัก แต่ตัวชิปเองไม่ได้ต้องการเทคโนโลยีการผลิตที่ทันสมัยสุดๆ จึงสามารถนำโรงงานเดิมมาปรับใช้ได้เร็ว โดย Gelsinger ไม่ได้ระบุว่าคุยกับบริษัทใดบ้าง แต่ตั้งเป้าว่าจะผลิตชิปสำหรับรถยนต์ให้ได้ภายใน 6-9 เดือน</p>\n<p>แผนการ IDM 2.0 ของอินเทล สอดคล้องกับ<a href=\"https://www.blognone.com/node/122144\">เป้าหมายของรัฐบาลโจ ไบเดน ที่ต้องการนำโรงงานผลิตชิปกลับสหรัฐอเมริกา</a> ด้วยเหตุผลด้านความมั่นคงและการจ้างงาน ซึ่งอินเทลมีโรงงานเก่าอยู่ในอเมริกาเป็นจำนวนมาก และสามารถใช้แก้ปัญหาชิปบางประเภท (เช่น รถยนต์ในกรณีนี้) ขาดตลาดได้ไม่ยากนัก</p>\n<p>ที่มา - <a href=\"https://www.reuters.com/article/us-usa-semiconductors-idUSKBN2BZ2C4\">Reuters</a>, ภาพ Pat Gelsinger จาก <a href=\"https://newsroom.intel.com/news-releases/idm-manufacturing-innovation-product-leadership/#gs.y2o4xv\">Intel</a></p>\n<p><img src=\"https://www.blognone.com/sites/default/files/externals/a3c7ed16a119759e8468c4d38bd33ce6.jpg\" /></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/manufacturing\">Manufacturing</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92c5b9fd93efe35583fb9086cdb810b77a6b54da30713151f946fc8db03fbea7","category":"Thai"}