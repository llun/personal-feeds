{"title":"ก.ล.ต. สั่งห้ามตลาดซื้อขายคริปโต ขายเหรียญมีม, เหรียญแฟน, เหรียญใช้กับศูนย์ซื้อขายเอง, NFT","link":"https://www.blognone.com/node/123137","date":1623428319000,"content":"<div><div><div><p>คณะกรรมการ ก.ล.ต. ออกประกาศฉบับ 18/2564 สั่งศูนย์ซื้อขายสินทรัพย์ดิจิทัล ออกประกาศ กธ. 18/2564 กำหนดเงื่อนไขสำหรับการนำโทเค็นหรือเหรียญต่างๆ มาซื้อขายบนกระดานที่ได้รับอนุญาต โดยเพิ่มเงื่อนไขห้ามซื้อขายโทเค็น 4 ประเภท ได้แก่</p>\n<ol>\n<li>Meme Token: กลุ่มโทเค็นที่ไม่มีวัตถุประสงค์หรือสาระชัดเจน แต่อาศัยกระแสโลกโซเชียล</li>\n<li>Fan Token: โทเค็นสำหรับการสนับสนุนตัวบุคคล</li>\n<li>NFT: โทเค็นแบบแบ่งตัวไม่ได้ ใช้แสดงความเป็นเจ้าของหรือสิทธิ์ในงานต่างๆ</li>\n<li>Utility Token ที่ออกโดยผู้ประกอบการศูนย์ซื้อขายเอง หรือบุคคลที่เกี่ยวข้อง</li>\n</ol>\n<p>แม้ประกาศนี้จะห้ามค่อนข้างกว้างแต่ยอมให้โทเค็นต่างๆ ที่ออกไว้ก่อนหน้าวันนี้ (11 มิถุนายน 2021) สามารถซื้อขายบนกระดานได้ต่อไป แต่ประกาศนี้บังคับให้ศูนย์ซื้อขายจำเป็นต้องดูแลให้ผู้ออกโทเค็นทำตามข้อตกลงในหนังสืออธิบายโทเค็น (white paper)  หากผู้ออกโทเค็นไม่ทำตามก็เป็นเหตุให้ถอดออกจากกระดานซื้อขายได้</p>\n<p>ที่มา - <a href=\"http://www.ratchakitcha.soc.go.th/DATA/PDF/2564/E/126/T_0009.PDF\">ราชกิจจานุเบกษา</a>, <a href=\"https://www.sec.or.th/TH/Pages/News_Detail.aspx?SECID=8991&amp;fbclid=IwAR0MFgzE4YpkngVYwZ8hgXk1i6XZkmymVB9sdtIAZiCFSJh7kWhZgIAfVtM\">ก.ล.ต.</a></p>\n<p><img src=\"https://www.blognone.com/sites/default/files/externals/cd40d45c954617fa2725875dbcbfbe7c.jpg\" /></p>\n</div></div></div><div><div>Topics: </div><div><div><a href=\"/topics/thai-sec\">Thai SEC</a></div><div><a href=\"/topics/cryptocurrency\">Cryptocurrency</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a3e62c96d537c11dd507af3b079fa1a483bb72a9d7e4b376f7194b3d2fdcd514","category":"Thai"}