{"title":"ไมโครซอฟท์ปิดบริการ Azure Blockchain Service","link":"https://www.blognone.com/node/122658","date":1620907650000,"content":"<div><div><div><p>ไมโครซอฟท์ปิดบริการ Azure Blockchain Service <a href=\"https://www.blognone.com/node/74669\">ที่เปิดตัวครั้งแรกในปี 2015</a> และ<a href=\"https://www.blognone.com/node/109554\">ออกเวอร์ชันเต็มในปี 2019</a> อย่างเงียบๆ โดยไม่ให้เหตุผล</p>\n<p>ตัวบริการจะรันได้จนถึงวันที่ 10 กันยายน 2021 แต่ตอนนี้ไม่เปิดรับงานใหม่แล้ว ไมโครซอฟท์แนะนำให้ลูกค้าย้ายไปใช้ Quorum Blockchain Service ของบริษัท ConsenSys ที่ใช้เทคโนโลยีบล็อกเชน <a href=\"https://consensys.net/quorum/\">Quorum Ledger</a> ตัวเดียวกัน (พัฒนาต่อจาก Ethereum) และรันบน Azure เหมือนกัน (ต่างกันแค่ ConsenSys เป็นผู้ให้บริการ แทนที่จะเป็นไมโครซอฟท์)</p>\n<p>ในเว็บไซต์ Azure เอ่ยชื่อลูกค้าของ Blockchain Service ไว้ 5 รายคือ GE Aviation, J.P. Morgan, Singapore Airlines, Starbucks และ Xbox ของไมโครซอฟท์เอง</p>\n<p>ก่อนหน้านี้มีข่าวว่า <a href=\"https://www.blognone.com/node/120965\">IBM ปลดพนักงานด้านบล็อคเชนออกเกือบหมด หลังรายได้ธุรกิจไม่เข้าเป้า</a></p>\n<p>ที่มา - <a href=\"https://docs.microsoft.com/en-us/azure/blockchain/service/migration-guide\">Microsoft</a>, <a href=\"https://www.zdnet.com/article/microsoft-is-shutting-down-its-azure-blockchain-service/\">ZDNet</a></p>\n<p><img src=\"https://www.blognone.com/sites/default/files/externals/720c651c326b2e0d43a9226ed68bd3ab.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/blockchain\">Blockchain</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9eefb477df845d2fa2cf75d8d887f4ebcde78663f0d6747863a239cb38205e4c","category":"Thai"}