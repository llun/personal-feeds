{"title":"Robinhood แอปเทรดหุ้นชื่อดัง ยื่นเอกสารไฟลิ่งเตรียมเข้าตลาดหุ้น Nasdaq","link":"https://www.blognone.com/node/123553","date":1625242185000,"content":"<div><div><div><p>แอปเทรดหุ้น Robinhood ได้ยื่นเอกสารไฟลิ่งต่อ กลต. สหรัฐ เพื่อเตรียมไอพีโอเข้าตลาดหุ้นแนสแดคด้วยตัวย่อ HOOD ซึ่งเป็นหนึ่งในบริษัทที่ได้รับความสนใจมากจากนักลงทุน เนื่องจากมีการเติบโตสูง และเป็นแอปหลักของนักลงทุนในการซื้อขายหุ้นจนเป็นข่าวอย่าง<a href=\"https://brandinside.asia/gamestop-surging-return-after-retail-traders-buy-this-stock-27-jan-2021/\">กรณี GameStop</a></p>\n<p>จุดเด่นของ Robinhood คือการให้บริการเทรดหุ้นโดยไม่มีค่าธรรมเนียมในการซื้อขาย จนทำให้แอปซื้อขายหุ้นรายอื่นต้องทำตาม โดย Robinhood มีรายได้ส่วนใหญ่จากการนำคำสั่งซื้อขายไปขายให้โบรกเกอร์อีกต่อหนึ่ง และรายได้อีกส่วนจากการขายบริการพรีเมียมให้ลูกค้า</p>\n<p>เอกสารไฟลิ่งระบุว่า Robinhood มีลูกค้ารายบุคคลราว 18 ล้านบัญชี ปริมาณสินทรัพย์ที่ถือครองมูลค่ารวมมากกว่า 8 หมื่นล้านดอลลาร์ ผลประกอบการในปี 2020 รายได้รวมเติบโตเป็น 959 ล้านดอลลาร์ เทียบกับปี 2019 ที่ 278 ล้านดอลลาร์ และในปี 2020 บริษัทก็มีกำไรสุทธิ 7.45 ล้านดอลลาร์ เทียบกับปี 2019 ที่ขาดทุน เมื่อแยกโครงสร้างรายได้ 38% มาจากการเทรดออปชั่น 25% มาจากตราสารทุน (หุ้น) และ 17% จากคริปโต</p>\n<p>Robinhood คาดว่าจะขายหุ้นเพิ่มทุนมูลค่าราว 100 ล้านดอลลาร์ แต่ยังไม่มีข้อมูลราคาหุ้นและมูลค่ากิจการ</p>\n<p>ที่มา: <a href=\"https://www.cnbc.com/2021/07/01/robinhood-has-18-million-accounts-managing-80-billion-after-rapid-one-year-growth-ipo-filing-shows.html\">CNBC</a></p>\n<p><img src=\"https://www.blognone.com/sites/default/files/externals/03de871caea94d741a9b13a863b47164.jpeg\" /></p>\n</div></div></div><div><div>Topics: </div><div><div><a href=\"/topics/robinhood\">Robinhood</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8fae32ab05fa1cb3fde385813a8eafb68439dd7910610e5e6e758daf06773208","category":"Thai"}