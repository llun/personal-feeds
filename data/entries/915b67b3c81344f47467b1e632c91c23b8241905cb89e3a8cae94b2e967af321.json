{"title":"ซีอีโอ ByteDance เจ้าของ TikTok ประกาศลงจากตำแหน่ง ส่งไม้ต่อให้ผู้ร่วมก่อตั้งอีกคน","link":"https://www.blognone.com/node/122776","date":1621521931000,"content":"<div><div><div><p>Zhang Yiming ซีอีโอและผู้ก่อตั้ง ByteDance บริษัทเจ้าของแอป TikTok ประกาศว่าจะลงจากตำแหน่งซีอีโอกำหนดสิ้นปี 2021 นี้ โดยจะเปลี่ยนบทบาทมาดูแลกลยุทธ์ระยะยาวของบริษัท วัฒนธรรมองค์กร และงานด้านความรับผิดชอบต่อสังคม CSR ซึ่งเขาเป็นซีอีโอ ByteDance ตั้งแต่บริษัทก่อตั้งเมื่อปี 2012</p>\n<p>ซีอีโอคนใหม่ที่จะขึ้นมาแทนคือ Liang Rubo ซึ่งเป็นผู้ร่วมก่อตั้ง ByteDance ด้วยเช่นกัน Liang เป็นเพื่อนกับ Zhang ตั้งแต่เรียนมหาวิทยาลัย โดยปัจจุบันเขามีตำแหน่งเป็นหัวหน้าฝ่ายบุคคล ทั้งคู่จะทำงานร่วมกันเป็นระยะเวลา 6 เดือน เพื่อเป็นการส่งมอบงาน</p>\n<p>ในจดหมายถึงพนักงานของ ByteDance นั้น Zhang เล่าเรื่องราวในหลายประเด็นที่น่าสนใจ โดยเขายอมรับว่าเป็นคนไม่มีทักษะบริหารจัดการบุคคลที่ดีมากนัก แต่ชอบบริหารจัดการทรัพยากร ดูวิเคราะห์ข้อมูลมากกว่า รวมทั้งไม่ชอบเข้าสังคม ซึ่ง Liang มีความเหมาะสมที่จะมารับหน้าที่นี้ต่อ</p>\n<p>ที่มา: <a href=\"https://bytedance.com/en/news/60a526af053cc102d640c061\">ByteDance</a></p>\n<p><img src=\"https://www.blognone.com/sites/default/files/externals/f3f75e7556d407356ca8339fa1c38638.png\" /></p>\n<p><img src=\"https://www.blognone.com/sites/default/files/externals/2f6e164ce387d47fdf92691735aa62fe.png\" /></p>\n</div></div></div><div><div>Topics: </div><div><div><a href=\"/topics/bytedance\">ByteDance</a></div><div><a href=\"/topics/tiktok\">TikTok</a></div><div><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"915b67b3c81344f47467b1e632c91c23b8241905cb89e3a8cae94b2e967af321","category":"Thai"}