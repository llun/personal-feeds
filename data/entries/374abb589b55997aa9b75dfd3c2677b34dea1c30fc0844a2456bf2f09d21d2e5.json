{"title":"อัพเดตกันด่วน Dell ออกเฟิร์มแวร์อุดช่องโหว่เก่า กระทบพีซี Dell แทบทุกรุ่น","link":"https://www.blognone.com/node/122509","date":1620183314000,"content":"<div><div><div><p>ข่าวสำคัญของผู้ใช้ Dell เพราะ Dell ออกอัพเดตเฟิร์มแวร์ อุดช่องโหว่สำคัญที่ส่งผลกระทบต่อพีซี Dell จำนวนมาก เนื่องจากเป็นช่องโหว่ BIOS ที่อยู่มานาน 12 ปีแล้ว</p>\n<p>ถ้าไม่นับประเด็นเรื่องความแพร่หลาย ตัวช่องโหว่นี้ไม่ได้มีความร้ายแรงเป็นพิเศษ เป็นเรื่องสิทธิการเข้าถึง (access control) บนระบบปฏิบัติการวินโดวส์ดังที่พบได้ทั่วไป (ลินุกซ์ไม่โดน) การโจมตีจำเป็นต้องเข้าถึงบัญชี local ของเครื่องเท่านั้น และ Dell บอกว่ายังไม่พบการใช้งานช่องโหว่นี้จากกลุ่มแฮ็กเกอร์</p>\n<p>ไฟล์ที่เป็นปัญหาคือไดรเวอร์ของ Dell เอง (dbutil_2_3.sys) วิธีการคือให้ลบไฟล์นี้ออกจากระบบ (อยู่ใน C:\\Users\\&lt;username&gt;\\AppData\\Local\\Temp หรือ C:\\Windows\\Temp) หรือดาวน์โหลด <a href=\"https://www.dell.com/support/home/en-th/drivers/driversdetails?driverid=7PR57\">ตัวอัพเดตของ Dell</a> มาจัดการให้อัตโนมัติก็ได้เช่นกัน (Dell จะเริ่มปล่อยอัพเดตตัวนี้ผ่านช่องทางอัพเดตของตัวเองในวันที่ 10 พฤษภาคม ตอนนี้ดาวน์โหลดกันเองไปก่อน)</p>\n<p>รายชื่อฮาร์ดแวร์ของ Dell ที่ได้รับผลกระทบ (ยาวมากเพราะโดนแทบทุกรุ่น) ตรวจสอบได้จากที่มา</p>\n<p><img src=\"https://www.blognone.com/sites/default/files/externals/87aaa88ade354f0cb8d246af4a053e0a.jpg\" /></p>\n<p>ที่มา - <a href=\"https://www.dell.com/support/kbdoc/en-th/000186019/dsa-2021-088-dell-client-platform-security-update-for-dell-driver-insufficient-access-control-vulnerability\">Dell (1)</a>, <a href=\"https://www.dell.com/support/kbdoc/en-th/000186020/additional-information-regarding-dsa-2021-088-dell-driver-insufficient-access-control-vulnerability\">Dell (2)</a>, <a href=\"https://therecord.media/dell-patches-12-year-old-driver-vulnerability-impacting-millions-of-pcs/\">The Record</a>, <a href=\"https://www.theregister.com/2021/05/04/dell_driver_flaw/\">The Register</a></p>\n</div></div></div><div><div>Topics: </div><div><div><a href=\"/topics/dell\">Dell</a></div><div><a href=\"/topics/security-patch\">Security Patch</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"374abb589b55997aa9b75dfd3c2677b34dea1c30fc0844a2456bf2f09d21d2e5","category":"Thai"}