{"title":"Amazon เลิกทำเกม The Lord of the Rings แนว MMORPG หลังเจรจา Tencent ไม่ลงตัว","link":"https://www.blognone.com/node/122226","date":1618712756000,"content":"<div><div><div><p>Amazon Games Studios ยกเลิกการพัฒนาเกม The Lord of the Rings แนว MMORPG <a href=\"https://www.amazongames.com/en-us/news/articles/amazon-games-to-co-develop-game-lotr\">ที่เคยประกาศไว้ในปี 2019</a></p>\n<p><a href=\"https://www.blognone.com/node/97199\">Amazon ได้สิทธิการผลิตซีรีส์ The Lord of the Rings (สิทธิจากเวอร์ชันหนังสือ ไม่เกี่ยวกับภาพยนตร์) มาตั้งแต่ปี 2017</a> และตัวซีรีส์ยังเดินหน้าสร้างต่อไป ส่วนเกมที่ประกาศทำในปี 2019 เป็นความร่วมมือกับบริษัทเกมจีน Leyou Technologies Holdings Limited บริษัทแม่ของสตูดิโอที่สร้างเกม Warframe</p>\n<p>เหตุผลที่เกมนี้ถูกยกเลิกเป็นเพราะ <a href=\"https://www.blognone.com/node/117412\">Leyou ถูก Tencent ซื้อกิจการไปเมื่อเดือนธันวาคม 2020</a> ทำให้ Amazon ต้องมาเจรจากับ Tencent ใหม่ เมื่อหาข้อตกลงกันไม่ได้จึงต้องพับแผนการพัฒนาเกมนี้ไป โดยโฆษกของ Amazon แสดงความผิดหวังในเรื่องนี้</p>\n<p><img src=\"https://www.blognone.com/sites/default/files/externals/f060c8ebef7b07f3d6b1b674f27d60c2.jpg\" /></p>\n<p>เกม The Lord of the Rings ระบุแค่ว่าเป็นแนว MMORPG แบบ free-to-play ลงพีซีและคอนโซล โดยยังไม่เปิดเผยวันเปิดบริการ และที่ผ่านมาก็ยังไม่มีภาพของตัวเกมออกมาให้ดูกัน</p>\n<p>ช่วงหลัง <a href=\"https://www.blognone.com/node/120972\">Amazon Games ประสบปัญหามากมาย</a> เกมใหญ่อย่าง <a href=\"https://www.blognone.com/node/118944\">Crucible ถูกยกเลิกหลังเปิดให้เล่นเพียง 2 เดือน</a> ตอนนี้บริษัทเหลือโครงการอยู่เกมเดียวคือ New World</p>\n<p>ที่มา - <a href=\"https://www.ign.com/articles/amazon-cancels-its-the-lord-of-the-rings-mmorpg\">IGN</a></p>\n</div></div></div><div><div>Topics: </div><div><div><a href=\"/topics/amazon-game-studios\">Amazon Games</a></div><div><a href=\"/topics/lord-rings\">The Lord of the Rings</a></div><div><a href=\"/topics/games\">Games</a></div><div><a href=\"/topics/tencent\">Tencent</a></div><div><a href=\"/topics/mmorpg\">MMORPG</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"573792bab377052e143a721e370f51b2bd22aff66be1608825f0bc2b3434633e","category":"Thai"}