{"title":"SITA ผู้ให้บริการไอทีสายการบินถูกแฮก ข้อมูลลูกค้า Star Alliance บางส่วนรั่วไหล","link":"https://www.blognone.com/node/121551","date":1614968785000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>SITA ผู้ให้บริการไอทีสายการบินและสนามบินรายงานว่าบริษัทถูกแฮกระบบ Passenger Service System (SITA PSS) เมื่อวันที่ 24 กุมภาพันธ์ที่ผ่านมา ทำให้ข้อมูลลูกค้าที่อยู่บนเซิร์ฟเวอร์รั่วไหลออกไป</p>\n<p>ทาง SITA ไม่ได้ระบุว่าเซิร์ฟเวอร์ที่ถูกแฮกนี้ให้บริการสายการบินใด <a href=\"https://www.flyertalk.com/forum/star-alliance/2035261-sita-pss-frequent-flyer-data-breach-affecting-all-member-airlines.html?styleid=24\">แต่ทาง Singapore Airlines ได้ออกอีเมลแจ้งเตือนลูกค้า</a> ระบุว่าทาง Singapore Airlines ไม่ได้เป็นผู้ใช้ SITA PSS เองแต่เซิร์ฟเวอร์ที่รั่วไหลเป็นของสายการบินแห่งหนึ่งในกลุ่มสมาชิก Star Alliance ที่มีทั้งหมด 26 สายการบิน และเนื่องจากสายการบินต่างๆ ในกลุ่มต้องยืนยันสถานะสมาชิกระหว่างกัน จึงมีการส่งข้อมูลสมาชิกบางส่วนไปมา ทำให้ลูกค้าของ Singapore Airlines ได้รับผลกระทบไปด้วย</p>\n<p>ระหว่างนี้ยังไม่มีข้อมูลยืนยันว่าสายการบินต้นทางที่ถูกแฮกเป็นสายการบินใด และข้อมูลของลูกค้าสายการบินนั้นๆ โดยตรงจะรั่วไหลมากน้อยเพียงใด แต่สำหรับลูกค้า Star Alliance อื่นๆ ข้อมูลที่กระทบได้แก่ ชื่อสมาชิก, หมายเลขสมาชิก, ระดับสมาชิก โดยข้อมูลเหล่านี้มีไว้เพื่อยืนยันความเป็นสมาชิกของสายการบินในเครือ Star Alliance เท่านั้น ข้อมูลอื่นๆไม่ว่าจะเป็นรหัสผ่าน, เที่ยวบิน, หรือหมายเลขหนังสือเดินทาง ไม่ได้รับผลกระทบแต่อย่างใด</p>\n<p>ทาง SITA ระบุว่าได้แจ้งลูกค้าที่เกี่ยวข้องแล้ว และกำลังสอบสวนเหตุการณ์ครั้งนี้ต่อโดยอาศัยผู้เชี่ยวชาญภายนอกมาช่วยด้วย</p>\n<p>ที่มา - <a href=\"https://www.sita.aero/pressroom/news-releases/sita-statement-about-security-incident/\">SITA</a></p>\n<p><img alt=\"No Description\" src=\"https://www.blognone.com/sites/default/files/externals/b39c3f58be527cfea1f05b3ec27c76a6.jpg\" ></p>\n<p>ภาพหางเครื่องบินของสายการบินสมาชิก Star Alliance ทั้ง 26  สายการบิน</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/data-breach\">Data Breach</a></div><div class=\"field-item odd\"><a href=\"/topics/airline\">Airline</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ff550b2593145add89c3da499c757f9ee29b9a24a3330a0f5af58923851ac53b","category":"Thai"}