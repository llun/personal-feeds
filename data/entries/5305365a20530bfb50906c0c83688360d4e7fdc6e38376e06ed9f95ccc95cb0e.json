{"title":"ผู้บริหาร Bethesda ขอโทษแฟนเกมที่ Starfield ไม่มีให้เล่นบน PS5","link":"https://www.blognone.com/node/123261","date":1623945768000,"content":"<div><div><div><p>Pete Hines ผู้บริหารฝ่ายการตลาดของ Bethesda ไปออกรายการไลฟ์สตรีมของเว็บไซต์ Gamespot และออกปากขอโทษแฟนๆ PlayStation 5 ที่เกม Starfield กลายเป็นเอ็กซ์คลูซีฟ Xbox ด้วยเหตุผลว่า Bethesda กลายเป็นบริษัทลูกของไมโครซอฟท์ไปแล้ว</p>\n<p>Hines บอกว่าเขาเป็นเจ้าของเครื่อง PS5 และเขามีโอกาสได้เล่น Starfield บน PS5 แล้ว (แปลว่า Bethesda ทำเกมเวอร์ชัน PS5 อยู่แล้ว และเพิ่งตัดสินใจไม่ขายบน PlayStation เมื่อไม่นานมานี้) เมื่อเขาไม่สามารถทำอย่างอื่นได้ สิ่งเดียวที่เขาสามารถทำได้มีเพียงพูดคำว่า \"ขอโทษ\" เท่านั้น</p>\n<p>ในอดีตที่ผ่านมา เกมของ Bethesda มักลงทุกแพลตฟอร์มอยู่แล้ว จึงไม่แปลกใจที่มีฐานแฟนๆ หลากหลาย จนทำให้ Hines ต้องออกมาขอโทษแฟนเกมจำนวนหนึ่งที่จะไม่ได้เล่นเกมของ Bethesda อีกต่อไป</p>\n<p>ที่มา - <a href=\"https://www.youtube.com/watch?v=ebNlaSEfc5w&amp;t=640s\">Gamespot</a> via <a href=\"https://kotaku.com/starfield-is-an-xbox-exclusive-and-pete-hines-is-sorry-1847111912\">Kotaku</a></p>\n<p><img src=\"https://www.blognone.com/sites/default/files/externals/fe59200c6f5b4b82ba110abf7fe36b1c.jpg\" /></p>\n</div></div></div><div><div>Topics: </div><div><div><a href=\"/topics/starfield\">Starfield</a></div><div><a href=\"/topics/ps5\">PS5</a></div><div><a href=\"/topics/xbox\">Xbox</a></div><div><a href=\"/topics/games\">Games</a></div><div><a href=\"/topics/bethesda\">Bethesda</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5305365a20530bfb50906c0c83688360d4e7fdc6e38376e06ed9f95ccc95cb0e","category":"Thai"}