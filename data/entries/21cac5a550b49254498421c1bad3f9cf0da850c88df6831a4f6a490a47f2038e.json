{"title":"Hugo Barra ประธานฝั่ง Oculus VR ใน Facebook ลาออก เผยกำลังมองหาโอกาสสายสุขภาพ","link":"https://www.blognone.com/node/122720","date":1621304326000,"content":"<div><div><div><p>Hugo Barra ผู้ดูแลงานฝั่ง Oculus VR ของ Facebook และ Facebook Reality Labs ลาออกหลังทำงานมาสี่ปี การลาออกของ Barra เกิดขึ้นก่อน Facebook จะเปิดตัวแว่นตาอัจฉริยะที่ร่วมมือกับ Ray-Ban ซึ่งตั้งเป้าว่าจะเปิดตัวในปีนี้  ส่วนการทำงานในอนาคต เขากำลังมองโอกาสสายสุขภาพ</p>\n<p>Hugo Barra มีประวัติทำงานในบริษัทเทคใหญ่อย่างโชกโชน ตั้งแต่ดำรงตำแหน่งรองประธานฝ่ายการจัดการผลิตภัณฑ์ Android ของ Google หลังจากนั้นก็ย้ายมาอยู่ที่ Xiaomi เป็นเวลาหลายปี ก่อนจะเข้าร่วมงานกับ Facebook ในปี 2019</p>\n<p>Barra ได้เผยผลิตภัณฑ์แว่นตาของ Facebook ไว้ตั้งแต่เดือนกันยายนปีที่แล้ว ซึ่งยังไม่ได้เผยรายละเอียดอะไรมากนอกจากเป็นการร่วมมือกับ Ray-Ban แต่ก็มีรายงานมาเหมือนกันว่า ภายใน Facebook กดดันเรื่องผลิตภัณฑ์นี้และไม่คิดว่าจะเป็นเทคโนโลยีที่ประสบความสำเร็จ</p>\n<p>มาร์ก ซักเคอร์เบิร์ก มาคอมเม้นท์ใต้โพสต์ประกาศลาออกของ Barra บอกว่า ขอบคุณสำหรับทุกสิ่งที่ได้ทำเพื่อช่วยสร้างแพลตฟอร์ม เขาได้เรียนรู้การทำงานร่วมกับ Barra มากมายและรู้สึกตื่นเต้นที่จะได้เห็นสิ่งที่ Barra กำลังจะสร้างต่อไป</p>\n<p><img src=\"https://www.blognone.com/sites/default/files/externals/24dd2d13c540665c60b1d1f048b40051.jpg\" /><br />\nภาพจาก <a href=\"https://www.facebook.com/photo?fbid=10157618401676612&amp;set=pcb.10157618478316612\">Facebook Hugo Barra</a></p>\n<p>ที่มา - <a href=\"https://www.theverge.com/2021/5/17/22440857/hugo-barra-leaving-facebook-ar-vr-oculus-google-xiaomi\">The Verge</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/oculus\">Oculus</a></div><div><a href=\"/topics/virtual-reality\">Virtual Reality</a></div><div><a href=\"/topics/hugo-barra\">Hugo Barra</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21cac5a550b49254498421c1bad3f9cf0da850c88df6831a4f6a490a47f2038e","category":"Thai"}