{"title":"Macross and Transformers","link":"https://markpeak.net/macross-and-transformers/","date":1618102393000,"content":"<p>วันก่อนอยากรู้ข้อมูลเกี่ยวกับ Macross เลยเปิด Wikipedia ดู แล้วพบความรู้ใหม่ว่า ผู้สร้าง Macross กับ Transformers คือคนเดียวกัน!</p>\n<p>ฟังดูแล้วอาจเหลือเชื่อเพราะ Macross คือการ์ตูนญี่ปุ่นจัดๆ ในขณะที่ Transformers คืออเมริกันจัดๆ เช่นกัน แต่พอพิจารณาดูแล้วมันมีจุดเชื่อมโยงกันที่ “แปลงร่าง”</p>\n<p>ผู้นำทางความคิดของเรื่องนี้คือ Shōji Kawamori วัยรุ่นญี่ปุ่นในยุค 80s (เขาเกิดปี 1960) ที่เป็นติ่งกันดั้มในสมัยมหาวิทยาลัย (กันดั้มภาคแรกฉายปี 1979 ตอนเขาอายุ 19) และเข้าฝึกงานกับ Studio Nue ซึ่งเป็นสตูดิโอแอนิเมชันในยุคนั้น (ถือเป็นแกนนำรุ่นสองของ Nue)</p>\n<p>เพื่อนร่วมชั้นของ Kawamori คือ Haruhiko Mikimoto คนออกแบบคาแรกเตอร์ของ Macross ที่มีลายเส้นเป็นเอกลักษณ์ และภายหลังก็วาดการ์ตูน Macross เวอร์ชันมังงะด้วยอีก 2-3 ภาค</p>\n<div><img src=\"https://markpeak.net/wp-content/uploads/2021/04/KawamoriWorking-1.jpg\" /><p>ภาพจาก <a href=\"https://macross.fandom.com/wiki/Sh%C5%8Dji_Kawamori\">Macross Fandom</a></p></div>\n<p>ผลงานสำคัญของเขาคือ Macross ภาคแรก (ฉายปี 1982) โดยเขารับบททั้งเป็นคนเขียนบท โปรดิวเซอร์ และที่สำคัญที่สุดคือ คนออกแบบหุ่นยนต์ (mecha design) ทำให้เกิดคอนเซปต์ “หุ่นแปลงร่าง” หุ่น Valkyrie ในเรื่องสามารถแปลงจากเครื่องบินมาเป็นหุ่นยนต์ต่อสู้ได้ (มีร่างตรงกลางที่เรียก Gerwalk ด้วย) ถือเป็นของแปลกใหม่มากในสมัยนั้น</p>\n<p>หุ่นแปลงร่างของ Kawamori ทรงอิทธิพลต่อการ์ตูนญี่ปุ่นมาก คนทำตามกันทั้งวงการ แม้แต่ Gundam Z (ฉายปี 1985) ยังต้องนำแนวทางนี้มาใช้ด้วย ตัวของ Kawamori ยังเป็นเจ้าพ่อแห่งการออกแบบ Valkyrie มาตลอด เพราะ Macross แทบทุกภาค (ยกเว้นภาค II ที่ Studio Nue ไม่ได้ทำ) ต้องให้เขาเป็นคนออกแบบ Valkyrie เสมอมา ซึ่งรวมถึงภาค Delta ที่เป็นภาคล่าสุดด้วย (2015)</p>\n<p>นอกจาก Macross แล้ว Kawamori ยังมีส่วนร่วมกับอนิเมะดังๆ อีกหลายเรื่อง เช่น Cyber Formula (นี่ก็เพิ่งรู้ เป็นคนออกแบบรถ), Escaflowne และ Aquarian (เป็นคนคิดเรื่องเลย), Patlabor (ออกแบบหุ่น), Gundam 0083 (ออกแบบหุ่น) โดยในปี 1995 เขาออกมาตั้งสตูดิโอของตัวเองชื่อ <a href=\"https://en.wikipedia.org/wiki/Satelight\">Satelight</a> แต่ก็ยังมีบทบาทกับ Macross อยู่</p>\n<p>ประวัติชีวิตของ Kawamori ใน Forbes</p>\n<div>\n\t\t\t<div>\n\t\t\t\t<a href=\"https://www.forbes.com/sites/olliebarder/2015/12/10/shoji-kawamori-the-creator-hollywood-copies-but-never-credits/?sh=5a7507d33a0f\">\n\t\t\t\t\t<img src=\"https://thumbor.forbes.com/thumbor/fit-in/1200x0/filters%3Aformat%28jpg%29/https%3A%2F%2Fblogs-images.forbes.com%2Folliebarder%2Ffiles%2F2015%2F12%2Fshoji_kawamori_header-1200x675.jpg\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.forbes.com/sites/olliebarder/2015/12/10/shoji-kawamori-the-creator-hollywood-copies-but-never-credits/?sh=5a7507d33a0f\">\n\t\t\tShoji Kawamori, The Creator Hollywood Copies But Never Credits\t\t</a>\n\t</div>\n\t<div>\n\t\t<a href=\"https://www.forbes.com/sites/olliebarder/2015/12/10/shoji-kawamori-the-creator-hollywood-copies-but-never-credits/?sh=5a7507d33a0f\">\n\t\t\t<p>There are a few truly great figures in Japanese popular culture, one of these is definitely the multi-talented mecha designer and creator Shoji Kawamori.</p>\n\t\t</a>\n\t</div>\n\t<div>\n\t\t<img src=\"https://i.forbesimg.com/48X48-F.png\" />\t\tForbes\t</div>\n</div>\n<p>แล้ว Kawamori มาเกี่ยวข้องกับ Transformers ได้อย่างไร ต้องดูบริบทของวงการการ์ตูน-ของเล่นในยุคนั้น ที่ญี่ปุ่นเป็นผู้นำทางความคิด ล้ำหน้ากว่าอเมริกา</p>\n<p>บริษัทของเล่น Takara ในตอนนั้น (ปัจจุบันคือ Takara Tomy ควบรวมกันในปี 2006) อยากทำของเล่นขาย เลยไปจ้าง Studio Nue มาออกแบบหุ่นให้</p>\n<p>คนของ Nue ที่มาทำงานนี้คือ Kazutaka Miyatake หนึ่งในผู้ก่อตั้ง Nue (และเป็นคนออกแบบหุ่นของเรื่อง Space Battleship Yamato) ร่วมกับ Kawamori ที่เพิ่งเข้าทำงานกับ Nue ใหม่ๆ จึงเกิดเป็นของเล่นซีรีส์ Diaclone ขึ้นมาในปี 1980 (ก่อน Macross สองปี) ผู้บุกเบิกคอนเซปต์ของ “รถแปลงร่างเป็นหุ่น” นั่นเอง</p>\n<p>ของเล่นของ Diaclone รุ่นปี 1980 ดูได้ตามคลิป</p>\n<p></p>\n<p>Diaclone ประสบความสำเร็จในญี่ปุ่นเป็นอย่างดี มีของเล่นตามมาอีกหลายซีรีส์ พอมาถึงปี 1984 บริษัทของเล่น Hasbro ของอเมริกา (ที่โด่งดังจากของเล่นซีรีส์ G.I. Joe ที่เป็นตุ๊กตาทหาร) ต้องการหาของเล่นใหม่ๆ ไปขายในฝั่งอเมริกา เลยมาซื้อไลเซนส์ของเล่นจากญี่ปุ่นไป ของที่ Takara มีขายในตอนนั้นคือ ซีรีส์ Diaclone กับอีกซีรีส์คือ <a href=\"https://en.wikipedia.org/wiki/Microman\">Microman</a> และยังไปซื้อหุ่นของ Bandai ไปใช้ด้วย</p>\n<p>วิธีการของ Hasbro คือ ให้ Takara ปั๊มหุ่นจากแม่พิมพ์เดิมของ Diaclone/Microman แล้วเอาไปขายที่อเมริกาใต้แบรนด์ใหม่ชื่อ Transformers</p>\n<p>ปัญหาคือของเล่นในยุคนั้นมันมีแต่ตัวของ ไม่มีเรื่องเล่าประกอบ (อย่างมากก็มีแค่ภาพหน้ากล่องให้เด็กๆ จินตนาการเรื่องกันเอง) จึงต้องมีวิธีส่งเสริมการขาย สิ่งที่ Hasbro ทำคือไปจ้าง Marvel ให้ช่วยวาดภาพ-แต่งเรื่องให้ และพัฒนาต่อมาเป็นซีรีส์การ์ตูนทีวี <a href=\"https://en.wikipedia.org/wiki/The_Transformers_(TV_series)\">The Transformers</a> (เป็นซีรีส์ที่ Marvel สร้างร่วมกับ Toei ที่เป็นผู้นำด้านอนิเมะในยุคนั้น มาวาดแอนิเมชันให้) ฉายระหว่างปี 1984-1987 และโด่งดังจนเป็นตำนาน (สมัยเด็กๆ ก็เคยดูในยุควิดีโอ น่าจะเป็นซีรีส์แถวๆ นี้)</p>\n<p>ข้อตกลงที่ Hasbro ทำกับ Takara นั้น Hasbro ได้สิทธิขาดของ Transformers ในโลกตะวันตก ส่วน Takara ยังเป็นเจ้าของไลเซนส์ในญี่ปุ่นเท่านั้น ภายหลัง Takara หยุดทำแบรนด์ Diaclone ไปในปี 1985 และหันมาใช้แบรนด์ Transformers แทน</p>\n<p>ถ้าย้อนดูเส้นทางชีวิตของ Transformers จะเห็นว่าอยู่ภายใต้การควบคุมของ Hasbro เป็นหลักตั้งแต่ปี 1984 (เรียกว่าเป็นของที่อเมริกาเอาไปทำแล้วดังกว่าญี่ปุ่นทำเอง) แต่จุดเริ่มต้นของ Diaclone/Transformers ในยุคแรกปี 1980 ก็เกิดจากมันสมองและไอเดียของ Kawamori นั่นเอง</p>The post <a href=\"https://markpeak.net/macross-and-transformers/\">Macross and Transformers</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"8ae15a400a8547a4ab0c05fb76c3b4b609adaf1caabc99f16b8f2de31d7dba7a","category":"Thai"}