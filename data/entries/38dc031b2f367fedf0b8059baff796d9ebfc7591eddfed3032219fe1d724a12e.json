{"title":"Panasonic เปิดตัว Lumix DC-GH5 II กล้องเน้นถ่ายวิดีโอรุ่นใหม่ สเปคดีขึ้นในราคาที่เข้าถึงง่ายกว่าเดิม","link":"https://www.blognone.com/node/122850","date":1621963036000,"content":"<div><div><div><p>Panasonic เปิดตัวกล้อง Lumix DC-GH5 II เป็นรุ่นอัพเดตของกล้อง Micro Four Thirds ที่เน้นวิดีโอ โดย Panasonic อัพเกรดด้วยการโปรเซสเซอร์ใหม่เข้ามา, ปรับสเปคของวิดีโอ, อัพเดตระบบออโต้โฟกัส และอื่น ๆ และมาพร้อมราคาขายที่ถูกกว่า GH5 ราว 400 ดอลลาร์</p>\n<p>สำหรับสเปคของตัวกล้อง GH5 II จะยังคงใช้เซนเซอร์ 20 ล้านพิกเซล Micro Four Thirds เหมือนรุ่นก่อน แต่มาพร้อมโค้ตติ้ง anti-reflective พร้อมกับหน่วยประมวลผลภาพใหม่ และระบบโฟกัสแบบใหม่ที่เร็วและแม่นยำที่ใช้เทคโนโลยี advanced deep learning ในการตรวจพบวัตถุ ซึ่ง Panasonic เคลมว่าสามารถตรวจพบตาและหน้าได้เร็วกว่า GH5 ถึง 2 เท่า และตรวจพบวัตถุได้แม้วัตถุจะเล็กประมาณครึ่งเดียวของขนาดเล็กสุดที่ GH5 จับได้ถึง</p>\n<p>ระบบวิดีโอที่เป็นตัวชูโรงของกล้องซีรีส์นี้ก็อัพเดตใหม่เช่นกัน โดย GH5 II รองรับการถ่ายวิดีโอที่ DCI หรือ UHD 4K ระดับ 10-bit 4:2:0 ที่ 60 เฟรมต่อวินาที (รุ่นก่อนต้องใช้อุปกรณ์ต่อแยก) พร้อมกับระบบกันสั่นที่ Panasonic อัพเกรดให้กันสั่นได้สูงสุดถึง 6.5EV เมื่อใช้งานร่วมกับเลนส์ที่รองรับฟีเจอร์ Dual IS 2</p>\n<p>ส่วนอัพเดตอื่น ๆ เช่น เพิ่มระบบรองรับวิดีโอสตรีมมิ่งไปเครือข่าย Wi-Fi หรือยังสมาร์ทโฟนผ่านสายหรือไร้สาย เพื่อให้ใช้งานออกอากาศสดผ่านอินเทอร์เน็ต หรือจะใช้เป็นเว็บแคมก็ได้ รวมถึงมีช่องเสียบ USB-C สำหรับตัวกล้องที่ชาร์จแบตเตอรี่ได้ และแบตเตอรี่แบบใหม่ที่มีความจุสูงกว่าเดิม</p>\n<p>Panasonic DC-GH5 II จะวางจำหน่ายที่ราคา 1,699 ดอลลาร์หรือราว 53,000 บาทสำหรับบอดี้อย่างเดียว หรือ 2,299 ดอลลาร์หรือราว 72,000 บาทสำหรับกล้องพร้อมเลนส์ 12-60mm F2.8-4</p>\n<p>ที่มา - <a href=\"https://www.dpreview.com/news/2672487378/panasonic-lowers-price-and-boosts-spec-for-lumix-dc-gh5-ii\">dpreview</a></p>\n<p><img src=\"https://www.blognone.com/sites/default/files/externals/dcc5a887c1cfb39c44f6608c2c9df6c4.jpg\" /></p>\n<p><img src=\"https://www.blognone.com/sites/default/files/externals/b25d863df4a13c3d9e1bd42c851c71d4.jpg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/camera\">Camera</a></div><div><a href=\"/topics/micro-43\">Micro 4/3</a></div><div><a href=\"/topics/mirrorless\">Mirrorless</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dc031b2f367fedf0b8059baff796d9ebfc7591eddfed3032219fe1d724a12e","category":"Thai"}