{"title":"ไม่ใช่บล็อกเชน แต่เป็นบล็อกผิด iOS บล็อกคำว่า Asian ถ้าเปิดบล็อกเว็บไซต์ผู้ใหญ่ในการตั้งค่า","link":"https://www.blognone.com/node/121968","date":1617162772000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ระบบบล็อกคอนเทนต์ของ iOS 14 ที่รวมมาในการตั้งค่า Screen Time เกิดปัญหาเรื่องการบล็อกคีย์เวิร์ด หากผู้ใช้เปิดระบบบล็อกเว็บไซต์ผู้ใหญ่ไว้ โดยจะบล็อกคำว่า Asian หรือชุดคำที่มีคำว่า Asian ร่วมด้วย (โดนบล็อกหมดทั้ง A พิมพ์ใหญ่และพิมพ์เล็ก) เช่น Asian food, Asian hairstyles, Asian cuisine และอื่นๆ มีเพียงชุดคำเดียวที่ไม่บล็อกคือ Asian restaurants (ต้องเติม s) หรือหากเติมตัว s ให้เป็นคำว่า Asians ก็จะทะลุบล็อกได้เช่นกัน</p>\n<p>ผู้ใช้ iOS สามารถเข้าไปทดสอบได้ด้วยตัวเอง โดยการตั้งค่า Screen Time &gt; Content &amp; Privacy Restrictions &gt; Content Restrictions &gt; Web Content &gt; ตั้งเป็น Limit Adult Websites โดยผู้เขียนทดสอบแล้วก็พบว่าถูกบล็อกเนื้อหาจริง</p>\n<p><a href=\"https://twitter.com/Stevenpotato/status/1356953980174131200\">Steven Shen นักพัฒนา iOS พบปัญหานี้และทวีตไว้</a> รวมถึงแจ้ง Apple ไปตั้งแต่ช่วงเดือนกุมภาพันธ์ แต่ก็ยังไม่มีการแก้ไข ทำให้เกิดข้อกังวลว่าอาจทำให้เกิดดราม่าเรื่องเชื้อชาติได้ เมื่อเนื้อหาของเชื้อชาติเอเชียถูกบล็อก ในขณะที่กระแสต่อต้านชาวเอเชียรุนแรงเช่นนี้ คงต้องติดตามว่า Apple จะแก้ไขปัญหานี้เมื่อไร</p>\n<p>ที่มา - <a href=\"https://www.engadget.com/apple-ios-screen-time-ios-14-asian-blocked-parental-controls-161017189.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/70061edcfa31232572911502127c8819.jpg\" ><img alt=\"No Description\" src=\"https://www.blognone.com/sites/default/files/externals/05c717e53f17c8bda4026432b3c93d8f.jpg\" ><img alt=\"No Description\" src=\"https://www.blognone.com/sites/default/files/externals/1174c81f34aaf3b2ad6e8c073e198623.jpg\" ><img alt=\"No Description\" src=\"https://www.blognone.com/sites/default/files/externals/105e371e37d21b99b4b1e4c348c6b7bc.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ios\">iOS</a></div><div class=\"field-item odd\"><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43e14f2bfc556fcac0557ae3e648ce73d7538aacd85574aeb6c19910428d3de8","category":"Thai"}