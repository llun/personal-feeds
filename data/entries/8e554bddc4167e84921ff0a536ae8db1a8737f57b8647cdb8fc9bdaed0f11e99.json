{"title":"Intel เปิดตัวซีพียู Core 11th Gen สำหรับโน้ตบุ๊กบางเบาอีกสองรุ่น สัญญาณนาฬิกาสูงสุด 5Ghz","link":"https://www.blognone.com/node/122935","date":1622439412000,"content":"<div><div><div><p>Intel เปิดตัวซีพียู Core 11th Gen สถาปัตยกรรม Tiger Lake รุ่นใหม่สำหรับโน้ตบุ๊กบางเบา รุ่น Core i7-1195G7 และ Core i5-1155G7 การเปลี่ยนแปลงหลักคือลดสัญญาณนาฬิกาพื้นฐาน แต่เพิ่มสัญญาณนาฬิกาขณะบูสต์ด้วย Intel turbo Boost Technology 3.0 และเพิ่มสัญญาณนาฬิกาให้ชิปกราฟฟิก Iris Xe รุ่นละ 50 Mhz</p>\n<p><img src=\"https://www.blognone.com/sites/default/files/externals/9b67160e2c6af7635e03e747feb01f84.jpg\" /></p>\n<p>เทียบ Core i7-1195G7 กับ Core i7-1185G7 รุ่นก่อนหน้า จะพบว่าสัญญาณนาฬิกาพื้นฐานของ 1195G7 ลดจาก 3.0GHz เหลือ 2.9GHz แต่สัญญาณนาฬิกาช่วงบูสต์แกนเดียวเพิ่มจาก 4.5GHz เป็น 5.0GHz ส่วนแบบหลายแกนเพิ่มจาก 4.3GHz เป็น 4.6GHz ชิปกราฟฟิก Intel Iris Xe ความเร็วเพิ่มจาก 1.35GHz เป็น 1.40GHz ระดับการปล่อยความร้อนยังอยู่ที่ 18-28W เท่าเดิม</p>\n<p>ส่วน Core i5-1155G7 ลดความเร็วพื้นฐานลงจาก Core i5-1145G7 เช่นกัน จาก 2.6GHz เหลือ 2.5GHz สัญญาณนาฬิกาบูสต์แกนเดียวสูงสุดเพิ่มจาก 4.4 เป็น 4.5GHz ความเร็วบูสต์แบบหลายแกนเพิ่มจาก 4.0GHz เป็น 4.3GHz ส่วนชิปกราฟฟิก Intel Iris Xe สัญญาณนาฬิกาเพิ่มจาก 1.30GHz เป็น 1.35GHz ระดับการปล่อยความร้อนยังอยู่ที่ 18-28W เท่าเดิมเช่นกัน</p>\n<p>Intel ยังแสดงผลทดสอบประสิทธิภาพการทำงาน ของ Core i7-1195G7 ว่ามีประสิทธิภาพสูงกว่า AMD Ryzen 7 5800U ถึง 8 เท่าในโปรแกรม Handbrake (แปลงวิดีโอ 4K AVC เป็น 1080p HEVC 10-bit) และ 1.46 เท่าถึง 2.56 เท่าในโปรแกรมวิดีโออื่นๆ นอกจากนี้ยังโชว์ผลทดสอบการเล่นเกม ที่แสดงประสิทธิภาพ i7-1195G7 ว่าสูงกว่า 5800U ตั้งแต่ 1.46 เท่าในเกม Fortnite ถึง 2.78 เท่าในเกม Valheim</p>\n<p><img src=\"https://www.blognone.com/sites/default/files/externals/be93574ca7ed8c57b748cef26a4ce766.jpg\" /><img src=\"https://www.blognone.com/sites/default/files/externals/c690a30cc6ca94cde4620bd1c5f2dfc1.jpg\" /></p>\n<p>Intel ระบุว่าจะมีโน้ตบุ๊กบางเบากว่า 60 รุ่น ที่มาพร้อมกับ Core i5-1155G7และ Core i7-1195G7 ภายในช่วงวันหยุดคริสต์มาสปลายปีนี้</p>\n<p>นอกจากนี้ Intel ยังเปิดตัวโมเด็ม 5G เชื่อมต่อผ่าน M.2 สำหรับพีซี ชื่อ Intel 5G Solution 5000 ผลิตโดย Fibocom และพัฒนาร่วมกับ Mediatek หลัง <a href=\"https://www.blognone.com/node/113412\">Intel จับมือกับ Mediatek เมื่อปี 2019</a> และ <a href=\"https://www.blognone.com/node/117904\">Mediatek เปิดตัวชิป 5G สำหรับโน้ตบุ๊ก รุ่น T700</a> ไปเมื่อเดือนสิงหาคมปีที่แล้ว</p>\n<p><img src=\"https://www.blognone.com/sites/default/files/externals/0f7882849c492b4c82554608f8b678ba.jpg\" /></p>\n<p>Acer, ASUS, และ HP จะเป็นสามเจ้าแรกที่เตรียมเปิดตัวพีซีใช้ซีพียูตระกูล U และ ตระกูล H ของ Intel ที่มาพร้อมชิป 5G Solution 5000 ภายในสิ้นปีนี้ และเตรียมวางขายโน้ตบุ๊กที่มีชิป 5G นี้รวม 30 รุ่นภายในปี 2022</p>\n<p>ที่มา - <a href=\"https://www.intel.com/content/www/us/en/newsroom/news/better-processor-thin-light-laptops.html\">Intel</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/tiger-lake\">Tiger Lake</a></div><div><a href=\"/topics/cpu\">CPU</a></div><div><a href=\"/topics/5g\">5G</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e554bddc4167e84921ff0a536ae8db1a8737f57b8647cdb8fc9bdaed0f11e99","category":"Thai"}