{"title":"ทวีตถูกใจ กดเปย์ ทวิตเตอร์เปิดตัว Tip Jar ระบบจ่ายทิปแล้ว ยังใช้งานในวงจำกัด","link":"https://www.blognone.com/node/122551","date":1620354947000,"content":"<div><div><div><p>ก่อนหน้านี้ <a href=\"https://www.blognone.com/node/122329\">Jane Manchun Wong นักแกะแอปไปเจอทวิตเตอร์กำลังทดสอบ Tip Jar </a> ฟีเจอร์จ่ายทิปให้เจ้าของบัญชี ล่าสุด ทวิตเตอร์เปิดตัวฟีเจอร์นี้แล้วแต่เป็นการใช้งานในวงจำกัด</p>\n<p>ผู้ใช้ที่ได้สิทธิ์เข้าถึง  Tip Jar จะได้ไอคอน Tip Jar ถัดจากปุ่มติดตามในหน้าโปรไฟล์ เมื่อแตะไอคอนแล้ว จะเห็นรายการแพลตฟอร์มการชำระเงินที่รองรับ คือ Bandcamp, Cash App, Patreon, PayPal และ Venmo โดยทวิตเตอร์ไม่เก็บส่วนแบ่งใดๆ</p>\n<p>วิธีการเพิ่ม Tip Jar เข้ามาในหน้าบัญชีของตัวเองสำหรับผู้ใช้ที่มีสิทธิ์ใช้งานคือ กด Edit Profile มองเห็นเมนู Tip Jar สามารถกดเข้าไปตั้งค่าเพิ่มเติมได้ว่าเราอยากรับเงินช่องทางไหน</p>\n<p>จนถึงตอนนี้ Tip Jar ยังจำกัดการใช้งานเฉพาะบัญชีที่ใช้งานในภาษาอังกฤษ ซึ่งจะขยายไปยังภาษาอื่นและกลุ่มผู้ใช้งานอื่นๆ เพิ่มเติม</p>\n<p><img src=\"https://www.blognone.com/sites/default/files/externals/1dea0331c31b0165eca25bccac7c6d2c.png\" /></p>\n<p>ที่มา - <a href=\"https://blog.twitter.com/en_us/topics/product/2021/introducing-tip-jar.html\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"22a6af990027b41fb315fd251c814c92a056d5b630f1cdc17360dc84749a1a18","category":"Thai"}