{"title":"Great Wall Motor เปิดตัวในไทยอย่างเป็นทางการด้วยรถสันดาปฯ และรถ EV อย่างละรุ่น","link":"https://www.blognone.com/node/121116","date":1612882068000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ช่วงค่ำวันนี้ Great Wall Motor หรือ GWM ได้จัดงานเปิดตัวอย่างเป็นทางการในประเทศไทย ระบุว่าจะเปิดตัวรถยนต์ทั้งหมด 9 รุ่นใน 3 ปีนับจากนี้ โดยวันนี้เปิดตัวก่อน 2 รุ่นและจะเปิดตัวในปีนี้เพิ่มอีก 2 รุ่น ซึ่งในทีแรกอาจคาดกันไว้ว่า GWM จะทำตลาดรถยนต์ไฟฟ้าล้วน, รถยนต์ไฮบริด และรถยนต์ปลั๊กอินไฮบริดอย่างเดียว แต่กลับกลายเป็นว่ารถ 1 ใน 2 รุ่นที่เปิดตัววันนี้เป็นรถยนต์สันดาปภายในธรรมดา</p>\n<p>GWM ประเทศไทยระบุว่ามีแบรนด์รถยนต์ในมือทั้งหมด 4 ยี่ห้อ คือ Haval (รถ SUV), Ora (รถยนต์ไฟฟ้า), Poer (รถกระบะ) และ Wey (รถ SUV แบบเน้นความหรูหรา)</p>\n<p>รถรุ่นแรกที่เปิดตัวคือ Haval H6 รถยนต์สันดาปภายในแบบ SUV ที่ครองตำแหน่งรถ SUV ที่ขายดีที่สุดในประเทศจีนนาน 91 เดือนติดต่อกัน แต่ในงานเปิดตัวไม่มีรถคันจริงให้ดู ไม่ได้ให้รายละเอียดทางเทคนิคใดๆ และยังไม่เปิดเผยราคา</p>\n<p><img alt=\"No Description\" src=\"https://www.blognone.com/sites/default/files/externals/309eb892c9e6597ca9ee8ff4e1397f8e.png\" ></p>\n<p>รถรุ่นที่สองที่เปิดตัวคือ Ora Good Cat รถเก๋งท้ายตัด เน้นหน้าตาน่ารัก โดยในงานเปิดตัวบอกเพียงว่าเป็นรถยนต์ไฟฟ้าล้วน แต่ไม่ได้ให้รายละเอียดสเปกใดๆ เลย รวมถึงไม่มีรถคันจริงมาโชว์ และไม่เปิดเผยราคาเช่นกัน</p>\n<p><img alt=\"No Description\" src=\"https://www.blognone.com/sites/default/files/externals/883c7d11ddee236763921dacf99febca.png\" ></p>\n<p>ส่วนรถอีกสองรุ่นที่จะเปิดตัวเพิ่มเติมภายในปีนี้ ก็จะเป็นรถในแบรนด์ Haval และ Ora อย่างละรุ่น</p>\n<p>Great Wall Motor เริ่มมีชื่อและเป็นข่าวในประเทศไทยจากการตกลงซื้อโรงงานประกอบรถยนต์ที่จังหวัดระยองต่อจาก General Motor (GM) ที่ประกาศถอนตัวจากตลาดประเทศไทยไปเมื่อต้นปี 2020</p>\n<p>ที่มา - <a href=\"https://www.facebook.com/GWMThai/\">Facebook: GWM Thailand</a><br />\n<em>ภาพทั้งหมดโดย GWM Thailand</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/gwm\">GWM</a></div><div class=\"field-item odd\"><a href=\"/topics/thailand\">Thailand</a></div><div class=\"field-item even\"><a href=\"/topics/electric-car\">Electric Car</a></div><div class=\"field-item odd\"><a href=\"/topics/automobile\">Automobile</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"329e59417ac59569bdf678f9644bea27395d1e4539e3c225b9d99dc0c84857d0","category":"Thai"}