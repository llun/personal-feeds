{"title":"โดนแฟนเกมถล่ม บริษัทเกม Blaston ถอนตัวจากการโฆษณา VR บน Oculus","link":"https://www.blognone.com/node/123337","date":1624407605000,"content":"<div><div><div><p>ต่อจากข่าว <a href=\"https://www.blognone.com/node/123249\">อยู่ในโลกเสมือนก็หนีโฆษณาไม่พ้น Oculus เริ่มแสดงโฆษณาแบบ VR แล้ว</a> ปรากฏว่าแผนการของ Facebook สะดุดอย่างรวดเร็ว เพราะพาร์ทเนอร์รายแรกที่ร่วมทดสอบโฆษณาคือ บริษัท Resolution Games เจ้าของเกม Blaston ตัดสินใจไม่ไปต่อ</p>\n<p>เหตุผลมาจากปฏิกิริยาของแฟนๆ เกมในทางลบอย่างมาก เข้าไปรุมถล่มในระบบรีวิวทั้งบน Oculus Store และ Steam กันอย่างล้นหลาม ผู้รีวิวให้เหตุผลว่าตอนที่ตัดสินใจซื้อเกมไม่มีโฆษณา แล้วจู่ๆ จะมาแทรกโฆษณาแบบนี้ได้อย่างไร</p>\n<p>ผลคือ Resolution Games ต้องออกแถลงการณ์ขอโทษ บอกว่านี่เป็นการทดลองเพื่อดูว่าอะไรเวิร์คและไม่เวิร์ค ซึ่งทีมงานเรียนรูัแล้วว่าเกม Blaston ไม่เหมาะกับโฆษณาแบบนี้ แต่ก็ยังทิ้งท้ายว่าอาจจะลองกับอีกเกมของบริษัทชื่อ Bait! ซึ่งเป็นเกมฟรี</p>\n<p>ด้าน Facebook ระบุว่าเป้าหมายของโฆษณาคือการสร้างรายได้ช่องทางใหม่ๆ ให้นักพัฒนา และมีฟีเจอร์ด้านนี้หลายอย่างที่จะทดสอบต่อไป นอกเหนือจากการโฆษณาในเกม</p>\n<p>ที่มา - <a href=\"https://uploadvr.com/blaston-ad-test/\">UploadVR</a></p>\n<p><img src=\"https://www.blognone.com/sites/default/files/externals/6cfbf7faef5d6e024ca1ba2fe66e8dd6.jpeg\" /></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/games\">Games</a></div><div><a href=\"/topics/facebook\">Facebook</a></div><div><a href=\"/topics/advertising\">Advertising</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f66b4a59dfbda9e284c6327ebf5bc30f4b63d0f7dc45b86f00ede94ddc8a3d1","category":"Thai"}