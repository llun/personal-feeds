{"title":"VMware ปล่อยแพตช์ vCenter แก้ช่องโหว่ระดับวิกฤติ แฮกเกอร์ยิงโค้ดเข้ามารันได้","link":"https://www.blognone.com/node/121411","date":1614322636000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>VMware ปล่อยแพตช์แก้ช่องโหว่ CVE-2021-21972 แก้ไขช่องโหว่ที่เปิดให้แฮกเกอร์สามารถอัพโหลดไฟล์ขึ้นมารันบน vCenter ได้โดยไม่ต้องล็อกอิน</p>\n<p>ช่องโหว่เกิดจากโค้ดส่วนหน้าจอ UI ที่ API เชื่อมต่อหลังบ้านไม่ต้องล็อกอิน และมี API หนึ่งสำหรับการอัพโหลดไฟล์ ไม่ตรวจสอบชื่อไฟล์ <a href=\"https://swarm.ptsecurity.com/unauth-rce-vmware/\">ทำให้นักวิจัยจาก Positive Technology</a> สามารถอัพโหลดไฟล์ JSP ขึ้นไปรันบนเซิร์ฟเวอร์ได้สำเร็จ</p>\n<p>ช่องโหว่มีคะแนน CVSSv3 ที่ 9.8 คะแนน กระทบ vCenter Server 6.5, 6.7, และ 7.0 ทาง VMware ออกแพตช์เรียบร้อยแล้ว</p>\n<p>ที่มา - <a href=\"https://www.vmware.com/security/advisories/VMSA-2021-0002.html\">VMware</a></p>\n<p><img alt=\"No Description\" src=\"https://www.blognone.com/sites/default/files/externals/526e406abf200f211fa6a9f6ff874ae0.png\" ></p>\n<p>ภาพหน้าจอ VMware 7.0 จาก <a href=\"https://blogs.vmware.com/vsphere/2020/04/vsphere-7-update-planner.html\">VMware</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/vmware\">VMware</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99b32a761957a6fc1236d524ced05e9c6155a6e373816ad19ec6b07179b05316","category":"Thai"}