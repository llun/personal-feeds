{"title":"[ลือ] Clubhouse กำลังเจรจาเพิ่มทุน มูลค่ากิจการอาจสูงถึง 4,000 ล้านดอลลาร์","link":"https://www.blognone.com/node/122081","date":1617810715000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Bloomberg รายงานโดยอ้างแหล่งข่าวที่เกี่ยวข้องว่า Clubhouse แอปโซเชียลสนทนาเสียงที่มาแรง กำลังเจรจากับนักลงทุนหลายราย เพื่อรับเงินเพิ่มเติม ซึ่งทำให้มูลค่ากิจการเพิ่มขึ้นถึงราว 4,000 ล้านดอลลาร์ ทั้งนี้ตัวแทนของ Clubhouse ปฏิเสธที่จะให้ความเห็นต่อข่าวดังกล่าว</p>\n<p>มูลค่ากิจการของ Clubhouse เมื่อเดือนมกราคมอยู่ที่ 1,000 ล้านดอลลาร์ หากการเพิ่มทุนรอบนี้ได้มูลค่ากิจการตามรายงาน แปลว่า Clubhouse จะมีมูลค่าเพิ่มขึ้นถึง 4 เท่า ในเวลาเพียงไม่กี่เดือน Clubhouse มีผู้ลงทุนรายสำคัญคือกองทุน Andreessen Horowitz ซึ่งเริ่มลงทุนตั้งแต่ Alpha Exploration ผู้พัฒนา Clubhouse มีมูลค่า 100 ล้านดอลลาร์</p>\n<p>รายงานระบุว่า Clubhouse ต้องการเงินเพิ่มทุน เพื่อให้สามารถแข่งขันกับแอปรายใหญ่ ที่เริ่มเพิ่มบริการตั้งห้องสนทนาเสียงมากขึ้น</p>\n<p>ที่มา: <a href=\"https://www.bloomberg.com/news/articles/2021-04-06/clubhouse-is-said-to-discuss-funding-at-about-4-billion-value\">Bloomberg</a></p>\n<p><img src=\"https://www.blognone.com/sites/default/files/externals/3acb2e8e8c12c791a3273d6e6a9c617b.png\" alt=\"Clubhouse\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/clubhouse\">Clubhouse</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"173dc86716751fec73740b2e4167feffc2847fe7d819ce62a71f1a3138f1f3bc","category":"Thai"}