{"title":"หลุดข้อมูล Alder Lake ใช้แกนซีพียู 2 แบบ 8+8 คอร์, รองรับแรม DDR5 และ PCIe 5.0","link":"https://www.blognone.com/node/121837","date":1616483540000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เว็บไซต์ฮาร์ดแวร์ Videocardz อ้างว่าได้สไลด์หลุดของ <a href=\"https://www.blognone.com/node/120539\">Alder Lake ซีพียูตัวใหม่ของอินเทลที่นับเป็น 12th Gen จะออกช่วงปลายปี 2021</a></p>\n<p>Alder Lake มีความแตกต่างจากซีพียู Core ในปัจจุบันอยู่มาก เพราะตัวซีพียูจะใช้แกนซีพียู 2 แบบผสมกัน ได้แก่</p>\n<ul>\n<li><strong>แกน Golden Cove</strong> ที่ใช้ใน Core รุ่นใหญ่ (Tiger Lake ใช้แกน Willow Cove) โดยสไลด์ระบุว่าประสิทธิภาพแบบเธร็ดเดี่ยวของ Golden Cove ดีขึ้นจากเดิมถึง 20%</li>\n<li><strong>แกน Gracemont</strong> ที่ใช้ใน Atom รุ่นเล็ก</li>\n</ul>\n<p>เราคุ้นกับการใช้ซีพียู Arm ที่เป็นคอร์ใหญ่+เล็ก (big.LITTLE) กันมานานพอสมควรแล้ว ฝั่งอินเทลเพิ่งเริ่มต้นกับ <a href=\"https://www.blognone.com/node/116832\">Lakefield ที่ออกช่วงกลางปี 2020</a> โดยใช้สูตร 1+4 คอร์ แต่ยังเน้นการใช้งานในโน้ตบุ๊กกินไฟต่ำเป็นหลัก</p>\n<p>Alder Lake จะเดินตามแนวทางนี้ให้ไกลกว่าเดิม ขยับจำนวนคอร์มาเป็น 8+8 คอร์ และเพิ่มฟีเจอร์ใหม่ๆ อย่างการรองรับแรม DDR5-4800 และ PCIe 5.0 เข้ามา (ตัวจีพียูจะยังเป็น Xe-LP ระดับเดียวกับใน Tiger Lake แต่ยังไม่ชัดว่าเป็นรุ่นอัพเกรดหรือไม่)</p>\n<p>ข้อมูลอื่นๆ คือ Alder Lake จะใช้ชิปเซ็ตตัวใหม่ซีรีส์ 600 และจะต้องเปลี่ยนซ็อคเก็ตใหม่ (อีกแล้ว) มาเป็น LGA1700</p>\n<p><img alt=\"No Description\" src=\"https://www.blognone.com/sites/default/files/externals/95d13e8d68df12d1fb5826efa1e5b30a.jpg\" ></p>\n<p>ที่มา - <a href=\"https://videocardz.com/newz/exclusive-intel-12th-gen-core-alder-lake-s-platform-detailed\">Videocardz</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alder-lake\">Alder Lake</a></div><div class=\"field-item odd\"><a href=\"/topics/cpu\">CPU</a></div><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/leaks\">Leaks</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23bef3154435c61e4b466b4d136b3eb3f8b5b25ff295e12a70e5aa3019452de4","category":"Thai"}