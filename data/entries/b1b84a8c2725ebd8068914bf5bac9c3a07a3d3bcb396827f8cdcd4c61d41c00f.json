{"title":"Wise บริการโอนเงินระหว่างประเทศ เข้าตลาดหุ้นลอนดอนแล้ว มูลค่ากิจการ 3.5 แสนล้านบาท","link":"https://www.blognone.com/node/123611","date":1625701219000,"content":"<div><div><div><p>Wise บริษัทฟินเทคจากอังกฤษ หรือชื่อเดิม TransferWise ผู้ให้บริการโอนเงินระหว่างประเทศ ได้นำบริษัทเข้าซื้อขายในตลาดหุ้นลอนดอนแล้วเมื่อคืนนี้ หลังจากเปิดเผย<a href=\"https://www.blognone.com/node/123430\">เอกสารไฟลิ่งก่อนหน้านี้</a> โดยเปิดการซื้อขายด้วยราคา 8 ปอนด์ต่อหุ้น ทำให้บริษัทมีมูลค่ากิจการ 8 พันล้านปอนด์ หรือราว 3.5 แสนล้านบาท</p>\n<p>Wise ใช้วิธีเข้าตลาดหุ้นแบบ Direct Listing นั่นคือไม่มีการขายหุ้นไอพีโอเพิ่มทุนเพื่อกำหนดราคาหุ้นเริ่มต้น แต่นำหุ้นทั้งหมดที่มีอยู่เดิมเข้าซื้อขาย และให้ตลาดกำหนดราคาเอง <a href=\"https://www.blognone.com/node/101234\">แบบเดียวกับ Spotify</a></p>\n<p>บริษัทก่อตั้งในปี 2010 โดย Taavet Hinrikus และ Kristo Käärmann ซึ่งเป็นคนเอสโตเนีย มีแรงจูงใจจากปัญหาค่าธรรมเนียมที่ซับซ้อนหลายขั้นตอน ในการโอนเงินระหว่างอังกฤษกับเอสโตเนีย ทั้งสองคนจึงหาวิธีใหม่ในการโอนเงินข้ามประเทศ เพื่อให้ได้อัตราแลกเปลี่ยนที่เหมาะสมที่สุด</p>\n<p>Wise เป็นบริษัทที่มีกำไร โดยผลประกอบการปีการเงิน 2021 Wise มีกำไรสุทธิ 30.9 ล้านปอนด์ เพิ่มขึ้นเท่าตัวจากปีการเงิน 2020 ส่วนรายได้เพิ่มขึ้น 39% เป็น 421 ล้านปอนด์</p>\n<p>ที่มา: <a href=\"https://www.cnbc.com/2021/07/07/wise-direct-listing-london.html\">CNBC</a></p>\n<p><img src=\"https://www.blognone.com/sites/default/files/externals/57ed1505cb520abba6b9bf65c2d6ded9.png\" /></p>\n</div></div></div><div><div>Topics: </div><div><div><a href=\"/topics/wise\">Wise</a></div><div><a href=\"/topics/ipo\">IPO</a></div><div><a href=\"/topics/united-kingdom\">United Kingdom</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1b84a8c2725ebd8068914bf5bac9c3a07a3d3bcb396827f8cdcd4c61d41c00f","category":"Thai"}