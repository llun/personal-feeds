{"title":"ระดมกำลังทั้งค่าย Activision โยกสตูดิโอ Crash Bandicoot มาช่วยทำ Call of Duty","link":"https://www.blognone.com/node/122460","date":1619786173000,"content":"<div><div><div><p>Activision ประกาศโยก<a href=\"https://www.blognone.com/node/117062\">บริษัทลูก Toys for Bob สตูดิโอที่พัฒนาเกม Crash Bandicoot 4</a> มาร่วมพัฒนาเกม Call of Duty: Warzone เกมแนว battle royale ในจักรวาล Call of Duty <a href=\"https://www.blognone.com/node/122279\">ที่ประสบความสำเร็จอย่างสูง มียอดดาวน์โหลดเกิน 100 ล้านครั้ง</a></p>\n<p>ทิศทางของ Activision (ไม่นับฝั่ง Blizzard) ในช่วงหลังนั้นชัดเจนมากๆ ว่าไม่สนใจทำเกมอื่นเลยนอกจาก<a href=\"https://www.blognone.com/node/121032\">ตระกูล Call of Duty ที่ทำรายได้มหาศาล มีผู้เล่นรวมกัน 148 ล้านคนต่อเดือน</a></p>\n<p><img src=\"https://www.blognone.com/sites/default/files/externals/37f40cb3e96e0167c3c6d7da103e9dcc.jpg\" /></p>\n<blockquote><p>Toys for Bob is proud to support development for Season 3 of Call of Duty <a href=\"https://twitter.com/hashtag/Warzone?src=hash&amp;ref_src=twsrc%5Etfw\">#Warzone</a>, and look forward to more to come. <a href=\"https://twitter.com/hashtag/LETSGO?src=hash&amp;ref_src=twsrc%5Etfw\">#LETSGO</a> dev squads! <a href=\"https://twitter.com/hashtag/Verdansk84?src=hash&amp;ref_src=twsrc%5Etfw\">#Verdansk84</a> <a href=\"https://t.co/ERmFSWeaIk\">pic.twitter.com/ERmFSWeaIk</a></p>\n<p>— Toys For Bob (@ToysForBob) <a href=\"https://twitter.com/ToysForBob/status/1387854364157509634?ref_src=twsrc%5Etfw\">April 29, 2021</a></p></blockquote>\n<p>ปัจจุบัน Call of Duty มีเกมอยู่ 4 เกมหลักคือ</p>\n<ul>\n<li>Call of Duty: Modern Warfare (2019) มี Infinity Ward เป็นสตูดิโอหลัก</li>\n<li>Call of Duty: Black Ops Cold War มี Treyard เป็นสตูดิโอหลัก</li>\n<li>Call of Duty: Warzone มี Infinity Ward ร่วมพัฒนากับ Raven Software</li>\n<li>Call of Duty: Mobile <a href=\"https://www.blognone.com/node/122039\">พัฒนาโดย TiMi Studios ของ Tencent</a></li>\n</ul>\n<p>ช่วงหลัง สตูดิโออื่นๆ ในเครือ Activision ที่เคยทำเกมซีรีส์อื่น ถูกโยกมาช่วยงานสนับสนุน Call of Duty แทบทั้งหมด เช่น Beenox, High Moon และล่าสุดคือ Toys for Bob ด้วย</p>\n<p>หากดูรายชื่อเกมของ Activision ในช่วงหลัง มีแต่ Call of Duty และซีรีส์ Crash/Spyro ที่พัฒนาโดย Toys for Bob เท่านั้น เมื่อ Toys for Bob ที่เชี่ยวชาญเกมแนวการ์ตูน ถูกโยกมาทำเกมสงคราม Call of Duty แล้วก็เรียกได้ว่าเราแทบไม่มีโอกาสเห็นเกมชื่ออื่นจาก Activision ในอนาคตอันใกล้นี้</p>\n<p>กรณีของค่ายคู่แข่ง EA ก็มีทิศทางคล้ายๆ กันคือ <a href=\"https://www.blognone.com/node/121465\">โยกสตูดิโอที่ทำ Need for Speed มาช่วยทำ Battlefield เช่นกัน</a></p>\n<p>Nicholas Kole อดีตพนักงานของ Toys for Bob โพสต์ถึงข่าวการเปลี่ยนแปลงนี้ว่า ถือเป็นจุดสิ้นสุดของ Toys for Bob ยุคเดิมแล้ว</p>\n<blockquote><p>It’s the end of an era, but I wish my former coworkers still with TFB all the best with what’s ahead!</p>\n<p>— Nicholas Kole (@FromHappyRock) <a href=\"https://twitter.com/FromHappyRock/status/1387926637803495428?ref_src=twsrc%5Etfw\">April 30, 2021</a></p></blockquote>\n<p>ที่มา - <a href=\"https://www.eurogamer.net/articles/2021-04-30-activision-puts-crash-bandicoot-4-dev-toys-for-bob-on-call-of-duty-warzone-development-duty\">Eurogamer</a></p>\n</div></div></div><div><div>Topics: </div><div><div><a href=\"/topics/activision\">Activision</a></div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div><div><a href=\"/topics/crash-bandicoot\">Crash Bandicoot</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fe4a855c4618d1710ae9cea86efb8bd4fb8961a3cbda1bd5d4298b1858a9060d","category":"Thai"}