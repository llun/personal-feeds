{"title":"แอริโซนา พื้นที่สุดฮ็อตโลกเซมิคอนดักเตอร์ ทั้ง TSMC/อินเทล ตั้งโรงงานใหม่ที่นี่","link":"https://www.blognone.com/node/123047","date":1623070325000,"content":"<div><div><div><p>ทำเลที่ตั้งโรงงานผลิตชิปที่ร้อนแรงที่สุดในตอนนี้คือ รัฐแอริโซนาของสหรัฐอเมริกา เพราะผู้ผลิตชิปรายใหญ่ของโลกคือ <a href=\"https://www.blognone.com/node/122969\">TSMC</a> และ <a href=\"https://www.blognone.com/node/121850\">อินเทล</a> ต่างก็มาตั้งโรงงานใหม่ที่นี่ (TSMC อยู่ที่เมือง Phoenix ส่วนอินเทลอยู่ที่เมือง Chandler)</p>\n<p>เว็บไซต์ Ars Technica ให้เหตุผลว่าทำไมโรงงานผลิตชิปเหล่านี้ถึงเลือกแอริโซนา มาจากหลายปัจจัยคือ แอริโซนามีภัยธรรมชาติน้อย ทั้งเฮอริเคนและไฟป่า, มีระบบผลิตพลังงานค่อนข้างมั่นคง มีการใช้พลังงานแสงอาทิตย์มาก, มีทรัพยากรมนุษย์พร้อม มีมหาวิทยาลัยที่ผลิตคนด้านออกแบบชิป, อินเทลเองก็ตั้งโรงานในแอริโซนามานานกว่า 40 ปี และรัฐบาลท้องถิ่นก็ออกมาตรการดึงดูดให้โรงงานเหล่านี้มาตั้งด้วย</p>\n<p>ส่วนประเด็นว่าโรงงานผลิตชิปต้องใช้น้ำปริมาณมาก และแอริโซนาเป็นรัฐที่แห้งแล้ง ฝนตกน้อย (<a href=\"https://www.blognone.com/node/122325\">TSMC สู้วิกฤตภัยแล้งในไต้หวัน</a>) ก็ไม่ได้เป็นปัญหามากนัก เพราะต้องการเก็บน้ำมาใช้แค่ครั้งแรกครั้งเดียว จากนั้นไม่ได้ต้องการน้ำมาเติมในระบบบ่อย นอกจากนี้บริษัทอย่างอินเทลยังเข้ามาช่วยโครงการบำบัดน้ำเสีย ทำให้มีน้ำใช้กลับเข้ามาอีกจำนวนมากด้วย</p>\n<p>กรณีของ<a href=\"https://www.blognone.com/node/121239\">ซัมซุงนั้นมีโรงงานที่รัฐเท็กซัส</a> ซึ่งถือเป็นรัฐทางตอนใต้ของสหรัฐอเมริกาเช่นกัน</p>\n<p>ภาพโรงงานของอินเทลที่แอริโซนา</p>\n<p><img src=\"https://www.blognone.com/sites/default/files/externals/248f7f902dd6f9c26821b5557fa459c6.jpg\" /></p>\n<p>ที่มา - <a href=\"https://arstechnica.com/gadgets/2021/06/why-do-chip-makers-keep-building-foundries-in-the-arizona-desert/\">Ars Technica</a></p>\n</div></div></div><div><div>Topics: </div><div><div><a href=\"/topics/tsmc\">TSMC</a></div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div><div><a href=\"/topics/usa\">USA</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"702d06b680a0b3ee7b0d7a2e60c1a77e65523d2cfe338ceab5df25590e47d005","category":"Thai"}