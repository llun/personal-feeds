{"title":"ซีอีโอ Disney บอกเอง ยังไม่มีแผนทำ Disney+ ราคาถูกแบบมีโฆษณา","link":"https://www.blognone.com/node/123243","date":1623847178000,"content":"<div><div><div><p>ในอเมริกาผู้ให้บริการสตรีมมิ่งหลายราย เริ่มเพิ่มตัวเลือกค่าสมาชิกรายเดือนที่ถูกลง แต่แลกกับการชมแบบมีโฆษณาคั่นอย่างเช่น <a href=\"https://www.blognone.com/node/122780\">HBO Max</a> หรือ Hulu อย่างไรก็ตามคงไม่ใช่กับ Disney+ อย่างน้อยก็ตอนนี้</p>\n<p>Bob Chapek ซีอีโอดิสนีย์ได้ไปร่วมงานสัมมนาของ Credit Suisse โดยเขาถูกถามว่า Disney+ มีแผนจะเพิ่มตัวเลือกค่าสมาชิกที่ถูกลงแต่มีโฆษณาหรือไม่ Bob บอกว่ายังไม่มีแผนดังกล่าวตอนนี้ ดิสนีย์ยังพอใจกับรูปแบบค่าสมาชิกที่ทำอยู่ในปัจจุบัน แต่ก็ไม่ปิดกั้นโอกาสในอนาคต</p>\n<p>ทั้งนี้นักวิเคราะห์ที่ร่วมงานสัมมนาให้ความเห็นน่าสนใจว่าดิสนีย์เองก็มี Disney Channel ช่องโทรทัศน์เคเบิ้ลอยู่แล้ว ซึ่งมีโฆษณาคั่นรายการ ฐานลูกค้าดิสนีย์เองจึงน่าจะคุ้นเคยกับการรับชมรายการแบบมีโฆษณา</p>\n<p>ที่มา: <a href=\"https://www.theverge.com/2021/6/15/22535861/disney-plus-cheaper-ad-supported-plan\">The Verge</a></p>\n<p><img src=\"https://www.blognone.com/sites/default/files/externals/5f8f1714e3345f03bd235de049600292.png\" /></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/disney\">Disney</a></div><div><a href=\"/topics/video-streaming\">Video Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4d343be7d66e98d0b09beaf969c340c07f0bdca5579dbf50ec55724fd54e0c73","category":"Thai"}