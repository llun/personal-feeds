{"title":"ไมโครซอฟท์ส่งโค้ดเข้า Chromium ไปแล้ว 5,300 ครั้ง, Edge WebView 2 ออกรุ่นเสถียร","link":"https://www.blognone.com/node/122856","date":1622010557000,"content":"<div><div><div><p>ไมโครซอฟท์ประกาศออก Edge WebView2 เวอร์ชันเสถียรสำหรับ .NET/WinUI หลัง<a href=\"https://www.blognone.com/node/119111\">ออกรุ่นเสถียรสำหรับ Win32 ไปก่อนแล้ว</a></p>\n<p><a href=\"https://www.blognone.com/node/116454\">WebView2 เป็นการนำเอนจินแสดงผลของ Edge (ที่ข้างในเป็น Chromium อีกที) มาฝังในแอปพลิเคชันต่างๆ เพื่อใช้เรนเดอร์หน้าเว็บภายในแอปนั้น</a> สามารถใช้ได้กับแอปหลากหลาย ทั้งแบบเนทีฟ ไฮบริด และเว็บแอป เช่น Win32 C/C++, .NET WPF/WinForms, WinUI 3 (Project Reunion)</p>\n<p>ตัวของ WebView2 ถูกแยกขาดจาก Windows สามารถนำรันไทม์ไปรวมกับแอปเพื่อรันงานแบบออฟไลน์ และรันบนระบบปฏิบัติการเก่าย้อนไปถึง Windows 7 ด้วย รายละเอียดดูในเว็บ <a href=\"https://developer.microsoft.com/en-us/microsoft-edge/webview2/\">Edge WebView2</a></p>\n<p>ไมโครซอฟท์ยังเปิดเผยว่าตั้งแต่ย้ายค่ายมา Chromium ก็ไม่ได้มามือเปล่า ส่งคนเข้ามาช่วยพัฒนา Chromium ด้วย ปัจจุบันมีจำนวนการ commit โค้ดเข้าโครงการแล้วถึง 5,300 commit ซึ่งเป็นประโยชน์ต่อเบราว์เซอร์ตัวอื่นๆ ที่ใช้ฐาน Chromium ด้วยเช่นกัน</p>\n<p>ที่มา - <a href=\"https://blogs.windows.com/msedgedev/2021/05/25/whats-new-edge-build-2021/\">Microsoft</a></p>\n<p><img src=\"https://www.blognone.com/sites/default/files/externals/72b0e2e72f7cfc9b175237badc5358ae.png\" /></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/browser\">Browser</a></div><div><a href=\"/topics/microsoft\">Microsoft</a></div><div><a href=\"/topics/chromium\">Chromium</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"428a3420355e30b90249ad104ffdc0e7029142ba91e65c004c826d67f17e7eac","category":"Thai"}