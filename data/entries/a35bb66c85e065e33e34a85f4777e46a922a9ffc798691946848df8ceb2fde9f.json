{"title":"ราคาบิตคอยน์ทำสถิติใหม่สูงสุด มากกว่า 64,000 ดอลลาร์ ก่อน Coinbase เข้าตลาดหุ้นคืนนี้","link":"https://www.blognone.com/node/122180","date":1618384634000,"content":"<div><div><div><p>ราคาบิตคอยน์ปรับตัวเพิ่มขึ้น ทำสถิติใหม่สูงสุด โดยราคาล่าสุดจาก Coinmarketcap อยู่ที่ราว $64,500 ดอลลาร์ รวมทั้งเงินคริปโตสกุลสำคัญต่างมีแนวโน้มราคาปรับเพิ่มสูงขึ้นเช่นกัน ไม่ว่าจะเป็น ETH, BNB และ XRP</p>\n<p>ปัจจัยสำคัญที่ส่งผลบวกต่อราคาบิตคอยน์ในช่วงนี้ คือการเข้าตลาดหุ้นของ Coinbase <a href=\"https://www.blognone.com/node/121415\">แบบ Direct Listing</a> (ไม่มีการออกหุ้นไอพีโอเพิ่มเติม) ในคืนวันพุธนี้ตามเวลาไทย ซึ่งถือเป็นก้าวสำคัญของแพลตฟอร์มซื้อขายเงินคริปโตรายใหญ่ในอเมริกา</p>\n<p>Coinbase รายงานตัวเลขประเมินรายได้ของไตรมาสแรกปี 2021 อยู่ที่ราว 1,800 ล้านดอลลาร์ เพิ่มขึ้น 9 เท่าจากปีก่อน และกำไรสุทธิอยู่ในช่วง 730-800 ล้านดอลลาร์</p>\n<p>ที่มา: <a href=\"https://www.cnbc.com/2021/04/13/bitcoin-hits-new-all-time-high-above-62000-ahead-of-coinbase-debut.html\">CNBC</a></p>\n<p><img src=\"https://www.blognone.com/sites/default/files/externals/d6e2d1f8f613fa0a837656e07f816012.jpg\" /></p>\n</div></div></div><div><div>Topics: </div><div><div><a href=\"/topics/bitcoin\">Bitcoin</a></div><div><a href=\"/topics/coinbase\">Coinbase</a></div><div><a href=\"/topics/cryptocurrency\">Cryptocurrency</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a35bb66c85e065e33e34a85f4777e46a922a9ffc798691946848df8ceb2fde9f","category":"Thai"}