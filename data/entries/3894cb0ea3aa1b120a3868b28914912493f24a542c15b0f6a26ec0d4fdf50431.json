{"title":"เอกสารศาลเผย กูเกิลจงใจซ่อนเมนูตั้งค่าความเป็นส่วนตัวในแอนดรอยด์ ผู้ใช้หาทางตั้งค่าเองได้ยาก","link":"https://www.blognone.com/node/122936","date":1622448291000,"content":"<div><div><div><p>จากการที่กูเกิลถูกฟ้องประเด็นผูกขาดโดยอัยการใน Arizona ฟ้องร้องกูเกิลฐานเก็บข่อมูลพิกัดแม้ผู้ใช้งาน opt out  หรือเลือกที่จะไม่ใช้ฟีเจอร์นี้ ล่าสุด เว็บไซต์ Business Insider เผยส่วนหนึ่งของเอกสารในชั้นศาล (ยังไม่ได้รับการรับรอง) ชี้ว่า ครั้งหนึ่งกูเกิลจงใจซ่อนเมนูตั้งค่าความเป็นส่วนตัวในโทรศัพท์แอนดรอยด์ ส่งผลให้ผู้ใช้งานจัดการข้อมูลส่วนตัวของตัวเองได้ยากกว่าเดิม</p>\n<p>โดยตอนที่กูเกิลทดสอบระบบปฏิบัติการ ซึ่งเป็นรุ่นที่มีการใช้งานคุณลักษณะความเป็นส่วนตัว ทางบริษัทเห็นว่าการใช้งานฟีเจอร์นี้เป็นปัญหาสำหรับบริษัท และตั้งใจจะเอาเมนูตั้งค่าไปใว้ในเมนูที่หายากขึ้น  กูเกิลกยังดดัน LG สำเร็จเพื่อที่จะซ่อนเมนูตั้งค่าความเป็นส่วนตัวของพิกัด หรือ location settings</p>\n<p>ในเอกสารระบุอีกว่า กูเกิลใช้ช่องทางต่างๆ ในการรวบรวมข้อมูลตำแหน่งของผู้ใช้ รวมถึง Wi-Fi หรือแม้แต่แอปของบุคคลที่สามที่ไม่ได้เชื่อมโยงกับกูเกิล โดยบังคับให้ผู้ใช้แชร์ข้อมูลเพื่อใช้แอปเหล่านั้น</p>\n<p>ด้านกูเกิลและ LG ที่ถอนตัวออกจากธุรกิจสมาร์ทโฟนไปแล้วยังไม่ออกมาโต้ตอบใดๆ ต่อข่าวนี้</p>\n<p><img src=\"https://www.blognone.com/sites/default/files/externals/e466dc4ac7b0850f2f9fa5387a2fff7c.png\" /></p>\n<p>ที่มา - <a href=\"https://www.engadget.com/google-android-privacy-settings-antitrust-lawsuit-211529407.html\">Business Insider</a>, <a href=\"https://www.engadget.com/google-android-privacy-settings-antitrust-lawsuit-211529407.html\">Engadget</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/privacy\">Privacy</a></div><div><a href=\"/topics/android\">Android</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3894cb0ea3aa1b120a3868b28914912493f24a542c15b0f6a26ec0d4fdf50431","category":"Thai"}