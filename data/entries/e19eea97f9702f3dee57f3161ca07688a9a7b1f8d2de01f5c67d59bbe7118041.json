{"title":"Agoda จัดการแข่งขันเขียนโค้ด Codegoda ชิงเงินรางวัลสูงสุด 3,500 USD ใครก็เข้าร่วมได้","link":"https://www.blognone.com/node/123286","date":1624245420000,"content":"<div><div><div><p>Agoda บริษัทเทคโนโลยี เจ้าของแพลตฟอร์มจองการท่องเที่ยวรายใหญ่ ประกาศจัดการแข่งขันเขียนโค้ดสำหรับโปรแกรมเมอร์จากทั่วโลก ในชื่อการแข่งขัน Codegoda โดยจะจัดขึ้นในวันเสาร์ที่ 17 กรกฎาคม 2564 ในระบบออนไลน์ โดยมีเงินรางวัลรวมถึง 10,000 ดอลลาร์สหรัฐ พร้อมโอกาสในการเข้าร่วมงานกับอโกด้า</p>\n<p>สายไอทีในประเทศไทย คงไม่ค่อยมีใครไม่รู้จักอโกด้า ทั้งในฐานะแพลตฟอร์มจองโรงแรม และในฐานะบริษัทเทคขนาดใหญ่แห่งหนึ่งในกรุงเทพฯ นี่ไม่ใช่ครั้งแรกที่อโกด้าจัดการแข่งขันเขียนโปรแกรม <a href=\"https://careersatagoda.com/blog/agoda-programming-competition-2019/?utm_source=blognone&amp;utm_medium=sponsored&amp;utm_campaign=codegoda2021&amp;utm_content=article\">ครั้งแรกที่จัดงานนี้</a> คือเมื่อปี 2562 ซึ่งมีรางวัลสุดดึงดูดเป็น PS4 ตัวท็อปในสมัยนั้น นอกจาก gadget ต่าง ๆ ที่ให้กับผู้ชนะถึง 50 รางวัลแล้ว ก็มีผู้ชนะจากการแข่งขันที่ได้เข้าไปร่วมงานกับอโกด้าจริง ๆ ด้วย</p>\n<p><img src=\"https://www.blognone.com/sites/default/files/externals/74dee39d90d451a1304124079d226c09.jpg\" /></p>\n<p>ส่วนครั้งนี้ อโกด้านำการแข่งขันนี้กลับมาอีกครั้งในชื่อใหม่คือ Codegoda แต่ลักษณะการแข่งขันยังเป็นการแก้โจทย์เชิง algorithm เหมือนเดิม โดยผู้เข้าแข่งขันสามารถใช้ภาษาที่ตัวเองถนัดในการเขียนโค้ดแก้โจทย์ได้ภายในเวลา 5 ชั่วโมงของการแข่งขัน ส่งโค้ดไปถ้ายังไม่ถูกก็แก้ส่งไปใหม่ได้ เพราะการตัดสินจะดูจากความถูกต้องและเวลาที่ใช้รวมกัน ซึ่งข้อดีของการแข่งนี้คือมีแค่รอบเดียว แข่งเสร็จก็รู้ผลเลย</p>\n<p>และรางวัลในครั้งนี้ก็ใหญ่ขึ้นกว่าเดิม ผู้ชนะ 10 อันดับแรกจะได้รางวัลเป็นเงินสด สูงสุด 3,500 ดอลลาร์สหรัฐ ไล่ลงมาตามอันดับที่ได้ ข่าวดีสำหรับสาว ๆ นักเขียนโปรแกรมคือมีการมอบรางวัลเพิ่มติมให้อีก 500 ดอลลาร์ สำหรับผู้เข้าแข่งขันหญิงที่มาเป็นอันดับแรก เพื่อสนับสนุน Women in Tech ด้วย ส่วนใครที่อยู่ในอันดับ Top 100 ก็จะได้เสื้อยืดของการแข่งขันทุกคน</p>\n<p>นอกจากนี้คุณยังสามารถร่วมชิงรางวัล iPad Air (Wifi + Cellular, 256GB) รุ่นใหม่ล่าสุด และ Apple Pencil ได้ง่ายๆโดยการแชร์ลิงก์เว็บไซต์และติดแฮชแท็ก #Codegoda</p>\n<p>Codegoda เปิดรับสมัครผู้เข้าแข่งขันตั้งแต่วันนี้จนถึงก่อนเริ่มการแข่งขัน โดยผู้สนใจสามารถเข้าไปอ่านรายละเอียดและสมัครเข้าร่วมการแข่งขันได้<a href=\"https://codegoda.io/?utm_source=blognone&amp;utm_medium=sponsored&amp;utm_campaign=codegoda2021&amp;utm_content=article\">ที่นี่</a></p>\n<p><strong>เกี่ยวกับ Codegoda</strong></p>\n<ul>\n<li>วันแข่งขันจริง: 17 กรกฎาคม 2564</li>\n<li>เวลา: 14:00-19:00 น. (ตามเวลาประเทศไทย)</li>\n<li>เปิดรับสมัคร: 16 มิถุนายน จนถึงก่อนการแข่งขัน</li>\n<li>รางวัล: เงินสด รวมมูลค่ากว่า 10,000 USD พร้อมเสื้อยืดสำหรับ Top 100</li>\n<li>เว็บไซต์ของการแข่งขัน: <a href=\"https://codegoda.io/?utm_source=blognone&amp;utm_medium=sponsored&amp;utm_campaign=codegoda2021&amp;utm_content=article\">codegoda.io</a></li>\n</ul>\n<p>อ่านเรื่องราวเพิ่มเติม: <a href=\"https://careersatagoda.com/blog/agoda-programming-competition-2019/?utm_source=blognone&amp;utm_medium=sponsored&amp;utm_campaign=codegoda2021&amp;utm_content=article\">การแข่งขัน Agoda Programming Competition 2019</a></p>\n</div></div></div><div><div>Topics: </div><div><div><a href=\"/topics/agoda\">Agoda</a></div><div><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e19eea97f9702f3dee57f3161ca07688a9a7b1f8d2de01f5c67d59bbe7118041","category":"Thai"}