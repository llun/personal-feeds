{"title":"ผู้ว่าการรัฐนิวยอร์กลงนามคำสั่ง คนรายได้น้อยต้องได้ใช้เน็ตราคาถูก เริ่มที่เดือนละ 470 บาท","link":"https://www.blognone.com/node/122242","date":1618828419000,"content":"<div><div><div><p>Andrew Cuomo ผู้ว่าการรัฐนิวยอร์ก ลงนามคำสั่งกำหนดให้ผู้ให้บริการอินเทอร์เน็ต (ISP) ทั้งหมด เสนอเครือข่ายเน็ตในราคาที่ประชาชนรายได้น้อยเข้าถึงได้ กำหนดราคาที่ 15 ดอลลาร์ต่อเดือน และ 20 ดอลลาร์ต่อเดือนสำหรับอินเทอร์เน็ตความเร็วสูง ถือเป็นราคาเน็ตที่ถูกลงมามากจากราคาปกติคือเดือนละประมาณ 50 ดอลลาร์</p>\n<p>ผู้ให้บริการอินเทอร์เน็ตต้องให้ความเร็วในการดาวน์โหลดอย่างน้อย 25 Mbps สำหรับราคา 15 ดอลลาร์ ส่วนอินเทอร์เน็ตความเร็วสูง 200 Mbps กำหนดราคา 20 ดอลลาร์</p>\n<p>Cuomo ยังร่วมมือกับ Eric Schmidt อดีตซีอีโอ Alphabet และมูลนิธิ Ford Foundation เปิดตัวกองทุน ConnectED NY ให้นักเรียน 50,000 คนที่มีปัญหาการเงิน ใช้อินเทอร์เน็ตฟรีจนถึงเดือนมิถุนายนปี 2022</p>\n<p>ตั้งแต่เกิดโรคระบาดมา คนต้องใช้เน็ตทั้งทำงานและเรียนออนไลน์ แต่ยังมีเด็กๆ จำนวนไม่น้อยที่ยังเข้าไม่ถึงอินเทอร์เน็ต ก่อนหน้านี้ <a href=\"https://www.blognone.com/node/120364\">กลุ่มคนไร้บ้านนิวยอร์กฟ้องศาล กดดันให้รัฐจัดหา Wi-Fi แก่นักเรียนที่ต้องเรียนออนไลน์ให้ทั่วถึง</a></p>\n<p><img src=\"https://www.blognone.com/sites/default/files/externals/e8ba041a052394768f9a359c503f3d64.jpg\" /><br />\nภาพจาก <a href=\"https://www.governor.ny.gov/news/governor-cuomo-signs-legislation-establishing-first-nation-program-provide-affordable-internet\">Governor.ny.gov</a></p>\n<p>ที่มา - <a href=\"https://www.bloomberg.com/news/articles/2021-04-16/n-y-to-require-all-internet-providers-offer-low-cost-broadband\">Bloomberg</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/new-york\">New York</a></div><div><a href=\"/topics/internet\">Internet</a></div><div><a href=\"/topics/wi-fi\">Wi-Fi</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"02a9481bc1bf0ba1c550773e76c61fe88653fde6d595c138464dd801eb0bfb12","category":"Thai"}