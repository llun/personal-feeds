{"title":"ไมโครซอฟท์เปิดตัว Group Transcribe แอปถอดเสียงประชุมและแปลข้อความให้ รองรับภาษาไทยด้วย","link":"https://www.blognone.com/node/121508","date":1614822518000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Microsoft Garage หน่วยบ่มเพาะนวัตกรรมใหม่ในไมโครซอฟท์ เปิดตัวแอปพลิเคชั่น Group Transcribe แอปบันทึกเสียงการประชุม ที่สามารถถอดเสียงเป็นคำบรรยาย และแปลภาษาในข้อความไปด้วยได้ รองรับ 80 ภาษา รองรับภาษาไทยด้วย ผู้ใช้งานจะได้โฟกัสกับการประชุมเต็มที่โดยไม่ต้องจดโน้ต เปิดให้ใช้งานเฉพาะ iOS แล้วทั่วโลก</p>\n<p>วิธีการทำงานของ Group Transcribe คือ เริ่มการประชุมจากในแอป และส่งลิงค์หรือส่ง QR Code ให้คนอื่นเพื่อเชิญให้เข้าร่วมประชุม ในการประชุมผู้ใช้งานต้องวางโทรศัพท์ไว้ในระยะเอื้อมถึง เพื่อให้ระบบถอดเสียงได้เต็มที่</p>\n<p>ผู้ใช้งานสามารถเลื่อนดูข้อความบันทึกเก่าๆ และมองเห็นด้วยว่าใครพูดประโยคอะไร รวมถึงข้อความแปลภาษาใต้ข้อความนั้นๆ และแชร์ข้อความบรรยายให้ผู้อื่นได้ด้วย</p>\n<p><img alt=\"No Description\" src=\"https://www.blognone.com/sites/default/files/externals/db699764f92527d66435b25d9370d66d.png\" ></p>\n<p>ไมโครซอฟท์เผยกลไกสำคัญของ Group Transcribe คือ AI จับเสียงถอดเป็นข้อความอัตโนมัติ และแปลอัตโนมัติ รวมถึงระบุที่มาของเสียงว่ามาจากลำโพงตัวไหนให้ได้อย่างแม่นยำ</p>\n<p>ภาษาที่รองรับตอนนี้ตัวอย่างเช่น อาหรับ, บัลแกเรีย, คาตาลัน, กวางตุ้ง, จีน, โครเอเชีย, เช็ก, เดนมาร์ก, ดัตช์, อังกฤษ, เอสโตเนีย, ฟินแลนด์, ฝรั่งเศส, เยอรมัน, กรีก, ฮินดี, ไอริช, อิตาลี, ญี่ปุ่น, เกาหลี, ลิทัวเนีย, ลัตเวีย, มอลตา, นอร์เวย์, โปแลนด์, โปรตุเกส, โรมาเนีย, รัสเซีย, สเปน, สโลวัก, สโลวีเนีย, สวีเดน, ไทย, ตุรกี เป็นต้น</p>\n<p>ที่มา - <a href=\"https://www.microsoft.com/en-us/garage/blog/2021/03/new-garage-project-group-transcribe-helps-you-transcribe-and-translate-while-advancing-inclusive-speech-ai/\">ไมโครซอฟท์</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/artificial-intelligence\">Artificial Intelligence</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc4dd479eae105c4fa7d6bf53a38c127e8936ff2c39b617e15db39a1495d4123","category":"Thai"}