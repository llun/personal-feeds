{"title":"แอป YouTube บน iOS จะรองรับ Picture-in-Picture ดูวิดีโอไป ทำอย่างอื่นไปได้แล้ว","link":"https://www.blognone.com/node/123293","date":1624079963000,"content":"<div><div><div><p>The Verge รายงานโดยอ้างข้อมูลจากโฆษกของ YouTube ว่าแอป YouTube บน iOS จะรองรับคุณสมบัติ Picture-in-Picture ทำให้สามารถดูวิดีโอระหว่างใช้งานแอปอื่นได้ โดยในช่วงแรกจะใช้งานได้เฉพาะกลุ่มลูกค้าที่สมัคร Premium ก่อน แต่จะทยอยเปิดให้กับผู้ใช้งาน iOS ทุกคนรวมทั้งผู้ใช้งานฟรีในอนาคต</p>\n<p>แอปเปิลรองรับคุณสมบัติ Picture-in-Picture ตั้งแต่ <a href=\"https://www.blognone.com/node/69205\">iOS 9</a> เฉพาะบน iPad ต่อมาได้ขยายสู่ iPhone ใน <a href=\"https://www.blognone.com/node/117064\">iOS 14</a> แต่ YouTube เองก็ยังไม่รองรับคุณสมบัตินี้ มีเพียงวิธี<a href=\"https://www.blognone.com/node/118794\">ใช้งานผ่าน Safari</a> ที่ทำได้</p>\n<p>รายงานระบุว่าคุณสมบัติ Picture-in-Picture นี้กำลังทยอยเปิดให้ใช้งานสำหรับลูกค้า Premium แต่ยังไม่ทุกคน</p>\n<p>ที่มา: <a href=\"https://www.theverge.com/2021/6/18/22540482/youtube-picture-in-picture-iphone-ipad-ios-app-free-premium\">The Verge</a></p>\n<p><img src=\"https://www.blognone.com/sites/default/files/externals/007282f723c793f659c64cefa7754b8c.jpg\" /></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/ios\">iOS</a></div><div><a href=\"/topics/ios-14\">iOS 14</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61d6ca5af00c3545bc1779f4fe5fb7f09c97a2fe8789dbbe579f3114196e4917","category":"Thai"}