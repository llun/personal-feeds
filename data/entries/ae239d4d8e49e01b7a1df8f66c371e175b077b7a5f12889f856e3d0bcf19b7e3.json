{"title":"เอกสารภายใน OnePlus ยืนยันสถานะเป็นแบรนด์ลูก Oppo, ควบรวมเสร็จภายในปี 2021","link":"https://www.blognone.com/node/123332","date":1624367623000,"content":"<div><div><div><p>ต่อเนื่องจากข่าว <a href=\"https://www.blognone.com/node/123250\">OnePlus ประกาศรวมองค์กรเข้ากับ Oppo แต่ยังแยกแบรนด์อยู่</a> มีข้อมูลใหม่หลุดออกมาจากเอกสารภายในบริษัท โดย @evleaks นักปล่อยข่าวหลุดชื่อดัง</p>\n<p>เอกสารนี้เป็นการตอบคำถามของพนักงานเองในหลายประเด็น ประเด็นสำคัญคือตกลงแล้ว ความสัมพันธ์ของ OnePlus กับ Oppo คืออะไรกันแน่ คำตอบคือ OnePlus จะมีสถานะทางกฎหมายเป็นแบรนด์ลูกของ Oppo แม้ว่าในการทำงานจะยังรู้สึกว่าเป็นหน่วยแยกแบบเดิม กระบวนการควบรวมจะเสร็จภายในปี 2021</p>\n<p>ข้อมูลอื่นๆ คือ OnePlus จะยังทำตลาดแข่งกับ Oppo ต่อไปดังเดิม แต่จะควบรวมฝั่งการวิจัย การผลิต และซัพพลายเชนเข้าด้วยกันเพื่อให้มีประสิทธิภาพมากขึ้น ฐานข้อมูลผู้ใช้ของ OnePlus จะยังแยกจาก Oppo เหมือนเดิม</p>\n<p>เอกสารนี้ยังให้ข้อมูลด้วยว่า Pete Lau ผู้ก่อตั้ง OnePlus ตอนนี้มีสถานะเป็น Chief Product Officer ของ Oppo ที่รับผิดชอบทั้งสองแบรนด์</p>\n<blockquote><p>Just received these talking points on the new relationship between Oppo and OnePlus. Might help to clear up some confusion. <a href=\"https://t.co/mIVyjcmeKD\">pic.twitter.com/mIVyjcmeKD</a></p>\n<p>— Evan Blass (@evleaks) <a href=\"https://twitter.com/evleaks/status/1405914905363034118?ref_src=twsrc%5Etfw\">June 18, 2021</a></p></blockquote>\n<p><img src=\"https://www.blognone.com/sites/default/files/externals/d32d17f9afc0c87f8af96cd1baa8ec93.jpg\" /></p>\n<p>ที่มา - <a href=\"https://www.notebookcheck.net/OnePlus-to-be-reduced-to-a-sub-brand-under-the-Oppo-umbrella-OxygenOS-could-be-in-need-of-resuscitation.546894.0.html\">Notebookcheck</a>, ภาพจาก <a href=\"https://twitter.com/oneplus/status/1388402813827391490/photo/1\">@OnePlus</a></p>\n</div></div></div><div><div>Topics: </div><div><div><a href=\"/topics/oneplus\">OnePlus</a></div><div><a href=\"/topics/oppo\">Oppo</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae239d4d8e49e01b7a1df8f66c371e175b077b7a5f12889f856e3d0bcf19b7e3","category":"Thai"}