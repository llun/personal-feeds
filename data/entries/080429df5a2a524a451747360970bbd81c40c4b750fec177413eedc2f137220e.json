{"title":"AMD ยืนยันชิป Exynos รุ่นเรือธงของ Samsung มาพร้อมจีพียู RDNA 2","link":"https://www.blognone.com/node/122948","date":1622523531000,"content":"<div><div><div><p>ในงาน Keynote ของ AMD ในงาน Computex วันนี้ Lisa Su ซีอีโอของ AMD ออกมายืนยันเองว่าชิป Exynos เรือธงของ Samsung จะมาพร้อมกับจีพียู RDNA 2 ของ AMD เป็นครั้งแรกบนมือถือ และจะมีฟีเจอร์ ray tracing ช่วยให้แสงเงาสมจริง, variable rate shading ปรับอัตรา shading ต่างกันในแต่ละส่วนของมุมมองเพื่อลดการกินสเปกเครื่อง พร้อมระบุว่า Samsung จะให้ข้อมูลเพิ่มเติมเกี่ยวกับชิป Exynos ตัวใหม่ภายในปีนี้ (แต่ไม่ได้ระบุว่าชิปตัวนี้จะออกภายในปีนี้ด้วยหรือไม่)</p>\n<p>Exynos เป็นชิปมือถือที่ Samsung ผลิตเอง เพื่อวางขายแค่ในบางตลาด และถูกวิจารณ์บ่อยครั้งว่าทำให้มือถือที่แม้จะเป็นรุ่นเดียวกัน ราคาเท่ากัน มีประสิทธิภาพด้อยกว่ารุ่นที่ใช้ชิป Qualcomm Snapdragon ทั้งด้านจีพียู และการประหยัดพลังงาน น่าสนใจว่าเมื่อ Exynos นำ RDNA2 ของ AMD มาใช้แล้ว นอกจากประสิทธิภาพการประมวลผลกราฟฟิกที่เพิ่มขึ้น จะส่งผลอย่างไรต่อความร้อนและการประหยัดพลังงานบ้างหรือไม่</p>\n<p>ที่มา - <a href=\"https://www.amd.com/en/events/computex\">AMD Computex Keynote</a></p>\n<p><img src=\"https://www.blognone.com/sites/default/files/externals/db9203a5142184faf9a530268bcb31ab.jpg\" /></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/samsung\">Samsung</a></div><div><a href=\"/topics/soc\">SoC</a></div><div><a href=\"/topics/exynos\">Exynos</a></div><div><a href=\"/topics/rdna-2\">RDNA 2</a></div><div><a href=\"/topics/gpu\">GPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"080429df5a2a524a451747360970bbd81c40c4b750fec177413eedc2f137220e","category":"Thai"}