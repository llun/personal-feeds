{"title":"มติครม. เลื่อนบังคับพ.ร.บ.คุ้มครองข้อมูลส่วนบุคคลไปอีก 1 ปี","link":"https://www.blognone.com/node/122519","date":1620212959000,"content":"<div><div><div><p>วันนี้คณะรัฐมนตรีมีมติเลื่อนบังคับใช้<a href=\"http://www.ratchakitcha.soc.go.th/DATA/PDF/2562/A/069/T_0052.PDF\">พระราชบัญญัติคุ้มครองข้อมูลส่วนบุคคล พ.ศ.2562</a> บางหมวดออกไปอีก 1 ปี หลังจาก<a href=\"https://www.blognone.com/node/116310\">เลื่อนมาหนึ่งปีก่อนหน้านี้</a></p>\n<p>นายชัยวุฒิ ธนาคมานุสรณ์ รัฐมนตรีว่าการกระทรวงดิจิทัลเพื่อเศรษฐกิจและสังคม ระบุว่าภาคธุรกิจอย่าง สภาอุตสาหกรรมแห่งประเทศไทย, สภาหอการค้าแห่งประเทศไทย, และกลุ่มสมาคมด้านการท่องเที่ยว ได้ขอให้รัฐบาลบรรเทาผลกระทบจากความไม่พร้อมต่อกฎหมายนี้ ทางกระทรวง DE จึงเสนอให้ครม. เลื่อนกฎหมายออกไป</p>\n<p>ที่ผ่านมากระทรวง DE ยังอยู่ระหว่างการทำกฎหมายลำดับรองและแนวปฎิบัติของอุตสาหกรรม 7 ด้าน คือ การท่องเที่ยว, สาธารณสุข, การศึกษา, ค้าปลีกและค้าออนไลน์, คมนาคมและขนส่ง, อสังหาริมทรัพย์, และหน่วยงานของรัฐ กระบวนการทั้งหมดนี้ไม่เรียบร้อย</p>\n<p>ที่มา - <a href=\"https://www.facebook.com/prmdes.official/posts/1187280315040366\">Facebook: กระทรวงดิจิทัลเพื่อเศรษฐกิจและสังคม</a></p>\n<p><img src=\"https://www.blognone.com/sites/default/files/externals/27486265f14f5969977b0113f0a53774.jpg\" /></p>\n<p>ภาพโดย <a href=\"https://pixabay.com/photos/building-cctv-door-female-ladies-1839464/\">Pexels</a></p>\n</div></div></div><div><div>Topics: </div><div><div><a href=\"/topics/mict\">MICT</a></div><div><a href=\"/topics/thailand\">Thailand</a></div><div><a href=\"/topics/law\">Law</a></div><div><a href=\"/topics/privacy\">Privacy</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86872c19adcfb163b719f4db11c512d5d8f394211b30a00f9913e41007baa81b","category":"Thai"}