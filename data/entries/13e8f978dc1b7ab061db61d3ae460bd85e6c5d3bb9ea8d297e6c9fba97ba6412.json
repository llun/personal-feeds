{"title":"[ไม่ยืนยัน] Microsoft จะพักโปรเจค Windows 10X ไว้ก่อน อาจยังไม่ส่งมอบพร้อมผลิตภัณฑ์ใหม่ปีนี้","link":"https://www.blognone.com/node/122565","date":1620403332000,"content":"<div><div><div><p>Microsoft พยายามทำ Windows เวอร์ชันปรับแต่งที่เน้นความเบาและลดฟีเจอร์ลงหลายครั้ง และครั้งล่าสุดคือ Windows 10X ก็มีข่าวลือว่า Microsoft อาจจะพักโปรเจคนี้ไว้ก่อน</p>\n<p>เว็บไซต์ Petri รายงานว่า Microsoft จะไม่มีการส่งมอบสินค้า Windows 10X ปีนี้ ซึ่งแหล่งข่าวระบุว่า Microsoft จะเลื่อน Windows 10X รวมถึงฮาร์ดแวร์ที่เกี่ยวข้องออกไปก่อน เพื่อโฟกัสกับ Windows 10 เป็นหลัก</p>\n<p>สำหรับ Windows 10X ตอนแรก Microsoft ออกแบบมาเน้นอุปกรณ์จอคู่ เปิดตัวครั้งแรกพร้อมกับ <a href=\"https://www.blognone.com/node/112351\">Surface Neo</a> แต่สุดท้ายแล้ว <a href=\"https://www.blognone.com/node/116157\">Surface Neo ก็ออกไม่ทันปี 2020</a> และปรับ Windows 10X ให้เน้นอุปกรณ์จอเดียวก่อน ซึ่งจะทำให้ Windows 10X มีตำแหน่งการตลาดใกล้เคียงกับ Chrome OS มากขึ้น</p>\n<p><a href=\"https://www.blognone.com/node/120623\">ข้อมูลล่าสุด</a>ของ Windows 10X คือ Microsoft จะออกแบบใหม่ ไม่มี Live Tiles, มี Start Menu รูปแบบใหม่, ปรับปรุงระบบ multitask รวมถึงมีระบบ app container เพื่อประสิทธิภาพและความปลอดภัย ซึ่งรูปแบบของระบบปฏิบัติการโดยรวมดูเป็นคลาวด์มากขึ้น</p>\n<p>แม้ Microsoft จะมองว่า Chromebook คือภัยสำคัญสำหรับกลุ่มลูกค้าธุรกิจและโรงเรียน แต่ในช่วงปีที่แล้ว เนื่องจากเหตุการณ์โรคระบาดทำให้ตลาดพีซีเติบโต โดยรายงานล่าสุดพบว่ารายได้จาก Windows ที่เป็นไลเซนส์ OEM เติบโต 10% ในไตรมาสที่ผ่านมา ในขณะที่รายได้แบบ non-pro OEM เติบโต 44% จึงอาจจะทำให้ Microsoft ไปเน้นผลิตภัณฑ์หลักและพักโปรเจค Windows 10X ไว้ก่อน</p>\n<p>ที่มา - <a href=\"https://www.theverge.com/2021/5/7/22424700/microsoft-windows-10-x-canceled-rumors\">The Verge</a>, <a href=\"https://petri.com/microsoft-shelves-windows-10x-it-is-not-shipping-in-2021\">Petri</a></p>\n<p><img src=\"https://www.blognone.com/sites/default/files/externals/2ee164a2614c76040ecf1fc733fdab47.jpg\" /></p>\n</div></div></div><div><div>Topics: </div><div><div><a href=\"/topics/windows-10x\">Windows 10X</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"13e8f978dc1b7ab061db61d3ae460bd85e6c5d3bb9ea8d297e6c9fba97ba6412","category":"Thai"}