{"title":"Acer เปิดตัว Chromebook 317 ถือเป็น Chromebook รุ่นแรกที่เพิ่มจอใหญ่ 17.3 นิ้ว","link":"https://www.blognone.com/node/122898","date":1622170904000,"content":"<div><div><div><p>Acer เปิดตัว Chromebook 317 ที่เพิ่มขนาดหน้าจอใหญ่ 17.3 นิ้ว สำหรับการทำงานหลากหลายและดูคอนเทนต์ความบันเทิงไปด้วยในตัว เริ่มชายเดือนมิถุนายนนี้ในราคา 379 ดอลลาร์ หรือราว 12,000 บาท สเปคคร่าวๆ ของ Chromebook 317 ดังนี้</p>\n<ul>\n<li>หน้าจอ  Full HD 17.3 นิ้ว</li>\n<li>น้ำหนัก 2.35 กก.</li>\n<li>มีตัวเลือกหน้าจอทัชสกรีน</li>\n<li>Wi-Fi 6 (802.11ax)</li>\n<li>ชิป Intel Celeron มีตัวเลือกสามโมเดลคือ Intel Pentium Silver N6000, Intel Celeron N5100, Celeron N4500</li>\n<li>RAM 8GB, ความจุ 128GB</li>\n<li>มีทางเลือกกล้องหน้าในตัว Full HD 82°</li>\n<li>USB 3.2 Type-C สองพอร์ต, USB 3.2 Type-A  สองพอร์ต, ช่องเสียบ microSD</li>\n<li>Acer ระบุว่าแบตเตอรี่อยู่ในนานสูงสุด 10 ชั่วโมง</li>\n</ul>\n<p><img src=\"https://www.blognone.com/sites/default/files/externals/1b04326999a6d9c586b10826a8cbc5a5.png\" /></p>\n<p>Acer ยังเปิดตัว Chromebook ขนาด 14 นิ้วใหม่อีก 2 รุ่น ได้แก่ Chromebook 514 และ Chromebook 314 โดยตัว Chromebook 514 มาพร้อมชิปประมวลผล Intel® Celeron® (N3450, 1.10 GHz, 2 MB), ชิปกราฟิก Intel® HD Graphics 500, หน้าจอ 1080p, พอร์ต USB Type-C คู่พร้อม Thunderbolt 4 คีย์บอร์ดเรืองแสงและตัวอ่านลายนิ้วมือในตัว, Intel Wi-Fi 6 (Gig +) และแทร็กแพดที่หุ้มด้วยกระจก Gorilla Glass ขายในราคา 599.99 ดอลลาร์ หรือราว 19,000 บาท</p>\n<p><img src=\"https://www.blognone.com/sites/default/files/externals/e6f4546e29a8bd887e870a3efd69957f.jpg\" /></p>\n<p>ส่วน Chromebook 314 ถือเป็นรุ่นประหยัด ชายที่ราคา 269.99 ดอลลาร์ หรือราว 8,500 บาท เหมาะกับนักเรียน ชิป MediaTek MT8183, แบตเตอรี่มีการระบุว่าใช้งานได้นานถึง 15 ชั่วโมง, จอแสดงผล IPS ขนาด 14 นิ้วมาพร้อมกับความละเอียด Full-HD (1920 × 1080), USB Type-C สองพอร์ต, USB 3.0 Type A สองพอร์ตและช่องเสียบ microSD</p>\n<p><img src=\"https://www.blognone.com/sites/default/files/externals/8dafeee9c81d6c8572c4e5699bd0496f.png\" /></p>\n<p>ที่มา - <a href=\"https://www.engadget.com/acer-2021-chromebook-lineup-134546625.html?src=rss_b2c\">Engadget</a>, <a href=\"https://www.androidauthority.com/acer-chromebook-317-review-1229791/\">Android Authority</a></p>\n</div></div></div><div><div>Topics: </div><div><div><a href=\"/topics/acer\">Acer</a></div><div><a href=\"/topics/chromebook\">Chromebook</a></div><div><a href=\"/topics/notebook\">Notebook</a></div><div><a href=\"/topics/laptop\">Laptop</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ae718e1b7f7c0fd38368ef7375343da914b30f60b73695a3f324a7898855b74","category":"Thai"}