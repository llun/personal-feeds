{"title":"หลุดแกะกล่อง DJI FPV Combo โดรนตัวแรกของ DJI มาพร้อมแว่น First-person view","link":"https://www.blognone.com/node/121196","date":1613373491000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แชนแนลยูทูบ SpiderMonkey FPV <a href=\"https://www.youtube.com/watch?v=VOKTcMWom18\">โพสต์วิดีโอ</a>ที่มีลายน้ำของเว็บไซต์จำหน่ายโดรน <a href=\"https://dominiondrones.com/\">Dominion Drones</a> โชว์การแกะกล่อง DJI FPV Combo โดรน FPV หรือโดรนแบบ first-person view ที่มีกล้องเหมือนมุมมองจากสายตามนุษย์ตัวแรกของ DJI หลังมีข่าว DJI <a href=\"https://www.engadget.com/leaked-photos-show-possible-dji-fpv-racing-drone-093931662.html\">เตรียมเปิดตัวโดรนรุ่นนี้</a> หลุดมาช่วงเดือนธันวาคมปีที่แล้ว</p>\n<p>ในคลิปผู้พูดโชว์กล่อง DJI FPV Combo ที่มีสติกเกอร์แปะว่า “NOT FOR SALE” ที่ระบุว่าเป็น display demo ที่ใช้งานได้จริง พร้อมแกะโชว์ตัวโดรน แว่น FPV Goggles เวอร์ชั่น 2 ของ DJI ที่น้ำหนักเบาลง และจอยบังคับโดรน ในข่าวหลุดก่อนหน้า มีข้อมูลว่าโดรนรุ่นนี้ความเร็วสูงสุดอยู่ที่ 93 ไมล์ต่อชั่วโมง หรือราว 150 กิโลเมตรต่อชั่วโมง แต่ไม่มีการเปิดลองใช้งานจริง</p>\n<p>ข่าวเบื้องต้นระบุว่า DJI อาจเปิดตัวและวางขายโดรนรุ่นนี้ภายในเดือนมีนาคม แต่ก็อาจล่าช้าได้ เพราะเมื่อช่วงเดือนธันวาคม <a href=\"https://www.engadget.com/dji-entity-list-trade-china-us-commerce-department-171243815.html\">DJI เพิ่งถูกแบนไม่ให้ซื้อชิ้นส่วนจากสหรัฐอเมริกาไป</a> โดยอ้างประเด็นการใช้โดรนที่ทำให้เกิดการละเมิดสิทธิมนุษยชนในประเทศจีน</p>\n<p>ที่มา - <a href=\"https://www.youtube.com/watch?v=VOKTcMWom18\">SpiderMonkey FPV</a> via <a href=\"https://www.engadget.com/dji-first-person-view-drone-unboxing-leak-230540837.html\">Engadget</a></p>\n<iframe width=\"640\" height=\"365\" src=\"https://www.youtube.com/embed/VOKTcMWom18\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/dji\">DJI</a></div><div class=\"field-item odd\"><a href=\"/topics/drone\">Drone</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27da831200d97aad3ff57f6e870ebbda6576ae2e4db80bbac865509290ba3373","category":"Thai"}