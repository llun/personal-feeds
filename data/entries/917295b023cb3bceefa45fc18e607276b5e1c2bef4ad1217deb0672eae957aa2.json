{"title":"Etsy ซื้อกิจการ Elo7 แพลตฟอร์มสินค้าแฮนด์เมดฉายา Etsy บราซิล มูลค่าดีล 217 ล้านดอลลาร์","link":"https://www.blognone.com/node/123466","date":1624926007000,"content":"<div><div><div><p>Etsy แพลตฟอร์มขายสินค้าแฮนด์เมด ประกาศบรรลุข้อตกลงในการซื้อกิจการ Elo7 แพลตฟอร์มซื้อขายสินค้าแฮนด์เมดยอดนิยมในบราซิล ซึ่งหลายคนเรียกว่า Etsy เวอร์ชันบราซิล โดยมีมูลค่าดีล 217 ล้านดอลลาร์ จ่ายเป็นเงินสด หลังดีลเสร็จสิ้น Elo7 จะยังดำเนินงานในบราซิลภายใต้แบรนด์เดิมและทีมบริหารงานชุดเดิมต่อไป</p>\n<p>แพลตฟอร์ม Elo7 มีผู้ซื้อใช้งานเป็นประจำมากกว่า 1.9 ล้านบัญชี และมีผู้จำหน่ายสินค้ามากกว่า 56,000 ราย มีสินค้าจำหน่ายกว่า 8 ล้านรายการ ส่วนใหญ่เป็นสินค้าผลิตตามคำสั่งซื้อ ยอดขายสินค้ามากกว่าครึ่งมาจากสินค้าสำหรับเหตุการณ์สำคัญในชีวิต เช่น งานแต่งงาน ฉลองคลอดลูก ตกแต่งบ้าน หรืองานเลี้ยง</p>\n<p>Josh Silverman ซีอีโอ Etsy กล่าวว่าดีลนี้เป็นการซื้อกิจการต่อเนื่องจาก <a href=\"https://www.blognone.com/node/122989\">Depop</a> เมื่อต้นเดือน และเป็นการขยายธุรกิจสู่ตลาดละตินอเมริกา</p>\n<p>ที่มา: <a href=\"https://investors.etsy.com/press-releases/press-release-details/2021/Etsy-to-acquire-Elo7-Brazil-based-marketplace-for-unique-handmade-items/default.aspx\">Etsy</a></p>\n<p><img src=\"https://www.blognone.com/sites/default/files/externals/eeda60607414e60ae346e2e3ebe6fbd4.png\" /></p>\n</div></div></div><div><div>Topics: </div><div><div><a href=\"/topics/etsy\">Etsy</a></div><div><a href=\"/topics/acquisition\">Acquisition</a></div><div><a href=\"/topics/e-commerce\">E-commerce</a></div><div><a href=\"/topics/brazil\">Brazil</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"917295b023cb3bceefa45fc18e607276b5e1c2bef4ad1217deb0672eae957aa2","category":"Thai"}