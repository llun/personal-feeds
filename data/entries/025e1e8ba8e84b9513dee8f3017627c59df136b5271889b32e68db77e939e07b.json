{"title":"เทนเซ็นต์ คลาวด์ หนุนผู้ประกอบการภาคการผลิต ยกระดับมาตรฐานสู่ Industry 4.0","link":"https://www.blognone.com/node/122614","date":1620702508000,"content":"<div><div><div><p>เมื่อพูดถึง Industry 4.0 สำหรับภาคการผลิตแล้ว เรื่องนี้คงไม่ใช่เรื่องไกลตัวอีกต่อไป และถือเป็นสิ่งที่ผู้ประกอบการในอุตสาหกรรมฯ ต่างต้องเร่งปรับตัว  ที่จะนำเทคโนโลยีดิจิทัล และอินเทอร์เน็ตมาใช้ เพื่อให้กระบวนการผลิตสินค้ามีประสิทธิภาพ และสามารถตอบสนองความต้องการของตลาด ตลอดจนสามารถรับมือกับสภาพการแข่งขันทั้งจากในประเทศ และในตลาดโลก ตอบโจทย์อุตสาหกรรมยุคใหม่ได้อย่างทันท่วงที</p>\n<p>คุณชาง ฟู ประธานเจ้าหน้าที่ฝ่ายปฏิบัติการ บริษัท เทนเซ็นต์ (ประเทศไทย) จํากัด เล็งเห็นถึงความต้องการในด้านเทคโนโลยีสำหรับภาคการผลิตของประเทศ โดยกล่าวว่า “อุตสาหกรรมภาคการผลิตนั้นมีความสำคัญต่อภาพรวมเศรษฐกิจของประเทศไทยเป็นอย่างมาก การเตรียมความพร้อมด้วยการนำเทคโนโลยีมาปรับใช้ในการดำเนินธุรกิจจึงเป็นเรื่องที่ผู้ประกอบการธุรกิจด้านการผลิตควรให้ความสำคัญเป็นอย่างยิ่ง</p>\n<p><img src=\"https://www.blognone.com/sites/default/files/externals/800ae164fe68f885b7d1265f0e4c537c.jpg\" /><em>คุณชาง ฟู ประธานเจ้าหน้าที่ฝ่ายปฏิบัติการ บริษัท เทนเซ็นต์ (ประเทศไทย) จํากัด</em></p>\n<p>โดยระบบการผลิตอัจฉริยะ หรือ Smart Manufacturing ถือเป็นเครื่องมือสำคัญที่จะช่วยในการขับเคลื่อนอุตสาหกรรมการผลิตในประเทศไทยก้าวสู่ Industry 4.0 ได้อย่างเป็นรูปธรรมมากขึ้น ซึ่งเทคโนโลยีคลาวด์ และปัญญาประดิษฐ์เป็นหนึ่งในเทคโนโลยีที่มีบทบาทสำคัญต่อการยกระดับระบบการผลิตภายใต้แนวคิด Smart Manufacturing”</p>\n<p><strong>ตัวอย่างความสำเร็จจาก Foxconn Industrial Internet Co., Ltd.</strong></p>\n<p>หนึ่งในตัวอย่างความสำเร็จของการนำเทคโนโลยี และโซลูชันคลาวด์อัจฉริยะจากเทนเซ็นต์คลาวด์ มาปรับใช้ในการดำเนินธุรกิจ คือ Foxconn Industrial Internet Co., Ltd. หรือ FII ซึ่งเป็นบริษัทย่อย ภายใต้ผู้รับจ้างผลิตรายใหญ่ที่สุดของโลก และผู้ให้บริการออกแบบ และผลิตชั้นนำระดับมืออาชีพ</p>\n<p><img src=\"https://www.blognone.com/sites/default/files/externals/714006ed3825796c6aa6cdd325d42b9c.png\" /></p>\n<p>เทนเซ็นต์ คลาวด์ และ FII ได้เริ่มนำบริการโซลูชันคลาวด์แบบ end-to-end มาใช้ในการสร้าง และปรับใช้ในการปฏิบัติงานต่างๆ บนระบบอินเทอร์เน็ตอุตสาหกรรม (Industrial Internet) ที่เชื่อมต่อเครื่องจักรขนาดใหญ่ในโรงงานเข้ากับฐานข้อมูลขนาดใหญ่ และพนักงาน ให้สามารถสื่อสาร และส่งข้อมูลระหว่างกันได้อย่างมีประสิทธิภาพ ทั้งแบบบุคคลต่อบุคคล (person-to-person) บุคคลต่อเครื่องจักร(person-to-machine) และเครื่องจักรต่อเครื่องจักร (machine-to- machine)</p>\n<p>FII ได้นำกลยุทธ์ “Smart Manufacturing + Industrial Internet” มาปรับใช้ ซึ่งประกอบด้วย การนำเทคโนโลยีเซ็นเซอร์ระบบขนส่งอัจฉริยะ และระบบควบคุมอุตสาหกรรมอัตโนมัติมาปรับใช้ร่วมกัน โดยโรงงาน และสายการผลิตส่วนใหญ่ของ FII ได้ติดตั้งระบบอัตโนมัติแบบเต็มรูปแบบ ซึ่งหลายโรงงานเป็นโรงงานที่ทำงานแบบ “Light-off” ที่ใช้หุ่นยนต์ในการทำงานแบบเต็มระบบ และจากการใช้เทคโนโลยีอินเทอร์เน็ตอุตสาหกรรม คู่ไปกับระบบปฏิบัติการคลาวด์ ช่วยให้ FII สามารถลดค่าใช้จ่าย ปรับปรุงคุณภาพการผลิต ลดการใช้พลังงาน และเพิ่มความปลอดภัยให้กับข้อมูล และการผลิตได้อย่างมีประสิทธิภาพ</p>\n<p>นอกจากนี้ เทนเซ็นต์ คลาวด์ และ FII ยังได้ร่วมมือกันในการนำกลยุทธ์ด้านการผลิตของ FII มาพัฒนาให้เกิดขึ้นจริงให้กลายเป็นแพลตฟอร์มคลาวด์สำหรับอุตสาหกรรมที่มีประสิทธิภาพสูง โดย Foxconn Industrial Cloud Platform (FII Cloud) เป็นการผสานการทำงานระหว่างเทคโนโลยีด้านการปฏิบัติการ และเทคโนโลยีด้านสารสนเทศ เพื่อสร้างระบบเชื่อมต่อการสื่อสารที่มีความปลอดภัยระหว่างโรงงานผลิต และ FII Cloud ด้วยการใช้ระบบนิเวศด้านอินเทอร์เน็ตจากเทนเซ็นต์ (Tencent Internet Ecosystem) ที่ทาง FII ได้ปรับใช้ส่วนประกอบ และแอปพลิเคชันหลายรายการบนแพลตฟอร์มของบริษัทฯ ด้วยเทคโนโลยี BEACON บนระบบของเทนเซ็นต์ คลาวด์ ช่วยให้การเข้าถึงระบบของโรงงานที่อยู่ในพื้นที่ที่ต่างกันนั้นสามารถทำได้จริงอย่างราบรื่น และไร้รอยต่อ</p>\n<p><img src=\"https://www.blognone.com/sites/default/files/externals/87792534a4b410f5a2c8a820c187cc3e.jpg\" /></p>\n<p><strong>เทนเซ็นต์ พร้อมผลักดันอุตสาหกรรมภาคการผลิตไทย ด้วยโซลูชันคลาวด์ระดับเวิลด์คลาส</strong></p>\n<p>คุณชาง ฟู ได้กล่าวเพิ่มเติมเกี่ยวกับเทนเซ็นต์ คลาวด์ไว้ว่า “<a href=\"https://cloud.tencent.co.th/en\">เทนเซ็นต์ คลาวด์</a> พร้อมเป็นส่วนหนึ่งในการผลักดันให้ทุกองค์กรเปลี่ยนผ่านสู่ระบบดิจิทัลได้อย่างเต็มประสิทธิภาพ เรามีความตั้งใจที่จะส่งเสริม และสนับสนุนผู้ประกอบการภาคการผลิตของไทยอย่างเต็มที่ ด้วยความเชี่ยวชาญ เครือข่ายและโครงสร้างพื้นฐานด้านศูนย์ข้อมูลอันแข็งแกร่งของเทนเซ็นต์ ซึ่งจะทำให้เราสามารถผสานการทำงานระบบปฎิบัติการคลาวด์ กระบวนการวิเคราะห์ข้อมูลขนาดใหญ่ (Big data analytics) ปัญญาประดิษฐ์ (AI) รวมถึง Internet of Things (IoT) ความปลอดภัย และเทคโนโลยีอันทันสมัยอื่นๆ เข้ากับบริบทการทำงานของธุรกิจเพื่อการดำเนินงานอย่างชาญฉลาด</p>\n<p>และด้วยโซลูชันคลาวด์อัจฉริยะต่างๆ เหล่านี้ จะช่วยให้ผู้ประกอบการธุรกิจภาคการผลิตสามารถปรับการดำเนินธุรกิจให้สอดคล้องกับสภาพการแข่งขัน และแนวโน้มที่เกิดขึ้นในอุตสาหกรรมการผลิต พร้อมกับเพิ่มขีดความสามารถในการผลิตให้สามารถตอบสนองความต้องการของตลาดได้อย่างมีประสิทธิภาพ ทั้งยังนำไปสู่การเพิ่มขีดความสามารถในการแข่งขันในตลาดโลกอีกด้วย”</p>\n<p>เทนเซ็นต์จึงพร้อมมอบบริการระบบปฏิบัติการคลาวด์ระดับเวิล์ดคลาสที่มีประสิทธิภาพ เสถียรภาพ และยืดหยุ่น สามารถปรับได้ตามความต้องการของลูกค้า พร้อมทั้งสามารถมอบโซลูชันที่ตอบโจทย์ความต้องการของลูกค้าในทุกอุตสาหกรรม</p>\n<p>นอกจากนี้ เทนเซ็นต์ คลาวด์ ยังมีทีมสนับสนุนในประเทศไทยที่สามารถให้บริการ และคำปรึกษากับลูกค้าคนไทย เพื่อตอบสนองความต้องการของผู้ใช้งานในประเทศ และมีศูนย์จัดเก็บข้อมูล (Data Center) ที่ตั้งอยู่ในประเทศ เพื่อให้การถ่ายโอนข้อมูลของลูกค้าในประเทศไทยเป็นไปได้อย่างรวดเร็ว และมีความปลอดภัยสูงสุด เพื่อร่วมพัฒนาภาคอุตสาหกรรมไทยให้สามารถ ก้าวสู่ Industry 4.0 ได้อย่างสมบูรณ์</p>\n<p><img src=\"https://www.blognone.com/sites/default/files/externals/73f4af71e9e3f6b60647c26ee5bc9b70.jpg\" /></p>\n</div></div></div><div><div>Topics: </div><div><div><a href=\"/topics/tencent\">Tencent</a></div><div><a href=\"/topics/cloud-computing\">Cloud Computing</a></div><div><a href=\"/topics/enterprise\">Enterprise</a></div><div><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"025e1e8ba8e84b9513dee8f3017627c59df136b5271889b32e68db77e939e07b","category":"Thai"}