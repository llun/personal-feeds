{"title":"เหรียญ Chia ทำพิษ ผู้ผลิต SSD เริ่มลดจำนวนการเขียนข้อมูล (TBW) ที่รับประกันลง","link":"https://www.blognone.com/node/123069","date":1623124114000,"content":"<div><div><div><p><a href=\"https://www.chia.net/\">Chia</a> เป็นเครือข่ายบล็อกเชนตัวใหม่จาก Bram Cohen ผู้สร้างโปรโตคอล BitTorrent ที่ผู้ใช้จะสามารถดาวน์โหลดซอฟต์แวร์ของ Chia ลงเครื่อง เพื่อแบ่งพื้นที่ว่างบนฮาร์ดดิสก์หรือ SSD ให้เครือข่าย Chia ใช้เก็บและประมวลผลข้อมูลได้ และจะได้รับเหรียญ Chia เป็นเหรียญรางวัล แต่หากใช้ SSD ก็จะต้องมีการเขียนและลบข้อมูลอยู่ตลอดเวลา ทำให้อายุการใช้งาน SSD สั้นลง</p>\n<p>ตอนนี้เริ่มมีบริษัทผู้ผลิต SSD บางราย เช่น PNY ปรับนโยบายการรับประกันของ SSD รุ่น XLR8 CS3030 ลง โดยลดจำนวนข้อมูลที่เขียนได้ทั้งหมด (TBW หรือ Tereabytes Written) ที่ระบุอยู่บน SSD ตั้งแต่ 55 ถึง 79 เปอร์เซ็นต์จากเดิม ดังนี้</p>\n<ul>\n<li>รุ่นความจุ 250GB TBW เดิม 380TB เหลือ 170TB (ลดลง 55%)</li>\n<li>รุ่นความจุ 500GB TBW เดิม 800TB เหลือ 170TB (ลดลง 79%)</li>\n<li>รุ่นความจุ 1TB TBW เดิม 1665TB เหลือ 360TB (ลดลง 78%)</li>\n<li>รุ่นความจุ 2TB TBW เดิม 3115TB เหลือ 660TB (ลดลง 79%)</li>\n</ul>\n<p>PNY ระบุสาเหตุหลักกับเว็บไซต์ <a href=\"https://www.tomshardware.com/news/pny-admits-reducing-ssd-write-endurance-chia-coin-boom\">Tom’s Hardware</a> ว่ามาจากการที่ชิป NAND ขาดแขลน และจากการที่ผู้ใช้นำ SSD ไปฟาร์มเหรียญ Chia ทำให้ผู้ใช้ที่มีจำนวน TBW เกินกว่าที่ระบุ ไม่สามารถเคลมประกันได้ แม้จะยังอยู่ในช่วงรับประกันของ SSD</p>\n<p><img src=\"https://www.blognone.com/sites/default/files/externals/b07cd4cb421180f209bcd4a7bb3a290f.png\" /></p>\n<p>นอกจากนี้ GALAX ผู้ผลิตอุปกรณ์คอมพิวเตอร์และ SSD อีกเจ้า ยังขึ้น<a href=\"http://www.szgalaxy.com/__ZH_GB__/home5/service\">ข้อความเตือนผู้ใช้บนหน้าเว็บไซต์ประเทศจีนของบริษัท</a> ว่าผู้ใช้ที่ใช้งาน SSD จนเกินจำนวน TBW ที่ระบุ และทำให้ SSD ช้าลง หรือเสียหาย จะไม่สามารถใช้งานบริการหลังการขายของ GALAX ได้</p>\n<p>การนำ SSD มาให้เครือข่าย Chia ประมวลผลข้อมูลเพื่อทำการฟาร์มเหรียญรางวัล อาจทำให้ผู้ผลิต SSD เจ้าอื่นๆ นอกจาก PNY และ GALAX ต้องทบทวนมาตรการรับประกันอายุการใช้งาน SSD ได้ ซึ่งอาจส่งผลกระทบต่อผู้ใช้ SSD ทั่วไป และอาจเป็นอีกผลกระทบของบล็อกเชนและสกุลเงินคริปโต ที่มีต่อโลกฮาร์ดแวร์คอมพิวเตอร์ หลังทำให้การ์ดจอมีราคาพุ่งสูงก่อนหน้านี้</p>\n<p>ที่มา - <a href=\"https://www.tomshardware.com/news/pny-admits-reducing-ssd-write-endurance-chia-coin-boom\">Tom’s Hardware</a> via <a href=\"https://www.neowin.net/news/ssd-makers-are-cutting-down-warranties-and-endurances-due-to-chia-mining\">Neowin</a></p>\n</div></div></div><div><div>Topics: </div><div><div><a href=\"/topics/chia\">Chia</a></div><div><a href=\"/topics/cryptocurrency\">Cryptocurrency</a></div><div><a href=\"/topics/ssd\">SSD</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c34e964b7050c76900907a38206d5e90844c351f0e57af7a233a25534caa449","category":"Thai"}