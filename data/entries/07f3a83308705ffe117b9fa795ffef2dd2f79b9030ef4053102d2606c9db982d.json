{"title":"ฝ่ายซัพพอร์ตไมโครซอฟท์ถูกมัลแวร์โจมตี คนร้ายขโมยข้อมูลลูกค้าไปได้","link":"https://www.blognone.com/node/123445","date":1624773987000,"content":"<div><div><div><p>ไมโครซอฟท์รายงานว่าคอมพิวเตอร์ของเจ้าหน้าที่ซัพพอร์ตรายหนึ่งติดมัลแวร์ขโมยข้อมูลของกลุ่ม NOBELIUM และแฮกเกอร์ขโมยข้อมูลลูกค้าออกไปได้</p>\n<p>การแฮกคอมพิวเตอร์ของฝ่ายซัพพอร์ตไมโครซอฟท์เป็นส่วนหนึ่งของปฎิบัติการแฮกเข้าระบบขององค์เป้าหมายโดยอาศัยข้อมูลจากในระบบซัพพอร์ต ไมโครซอฟท์พบว่าแฮกเกอร์เจาะระบบเป้าหมายสำเร็จได้ 3 องค์กร ตอนนี้ไมโครซอฟท์แจ้งเตือนไปยังองค์กรที่ถูกโจมตีทั้งหมดแล้ว</p>\n<p>ไมโครซอฟท์ระบุว่าเจ้าหน้าที่ซัพพอร์ตมีสิทธิ์จำกัดเข้าถึงได้เพียงข้อมูลพื้นฐานของลูกค้าบางส่วนเท่านั้น โดยเป็นไปตามแนวทางให้สิทธิ์เท่าที่จำเป็น (least privilege access)</p>\n<p>NOBELIUM หรือกลุ่ม APT29 เป็นกลุ่มที่<a href=\"https://www.blognone.com/node/122202\">เชื่อกันว่าเป็นผู้แฮก SolarWinds</a></p>\n<p>ที่มา - <a href=\"https://msrc-blog.microsoft.com/2021/06/25/new-nobelium-activity/\">Microsoft</a>, <a href=\"https://www.bleepingcomputer.com/news/microsoft/nobelium-hackers-accessed-microsoft-customer-support-tools/\">BleepingComputer</a></p>\n<p><img src=\"https://www.blognone.com/sites/default/files/externals/cfe09728226474627202ff4449cb1885.jpg\" /></p>\n<p>ภาพโดย <a href=\"https://pixabay.com/photos/building-cologne-facade-1011876/\">efes</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"07f3a83308705ffe117b9fa795ffef2dd2f79b9030ef4053102d2606c9db982d","category":"Thai"}