{"title":"TikTok สั่งปิดบัญชีที่เผยแพร่ข้อมูลปลอมและข่มขู่ประชาชนในเมียนมาร์","link":"https://www.blognone.com/node/121802","date":1616322944000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>TikTok เป็นโซเชียลมีเดียรายล่าสุดที่ออกมาจัดการบัญชีที่เผยแพร่ข้อมูลปลอมและความรุนแรงในเมียนมาร์อย่างเป็นทางการ หลังจากสื่อหลายรายเริ่มรายงานว่าบริษัทหละหลวมในการจัดการข้อมูลเหล่านี้ และปล่อยให้เผยแพร่ในเมียนมาร์เป็นเวลานาน</p>\n<p>Rest of World รายงานว่า ทหารเมียนมาร์ได้โพสต์วิดีโอนับร้อยลง TikTok ตั้งแต่ยึดอำนาจเมื่อเดือนกุมภาพันธ์ที่ผ่านมา ตั้งแต่โฆษณาชวนเชื่อในรัฐบาลทหาร ไปจนถึงข้อมูลปลอมที่สร้างความสับสนให้ผู้ประท้วง หรือแม้กระทั่งการข่มขู่จากทหารพร้อมกับอาวุธ</p>\n<p>โฆษกของ TikTok ให้ข้อมูลกับ The Verge ว่า การโปรโมตความเกลียดชัง, ความรุนแรง และข่าวปลอมจะไม่มีที่ยืนบน TikTok เมื่อเราตรวจพบสถานการณ์ลักษณะนี้ในเมียนมาร์ ทางบริษัทก็ได้จัดให้คนทำหน้าจัดการคอนเทนต์เหล่านี้โดยเฉพาะ รวมถึงสั่งแบนบัญชีและอุปกรณ์จำนวนมากที่พบว่าสนับสนุนคอนเทนต์อันตราย</p>\n<p>การโพสต์วิดีโอของทหารเมียนมาร์ มีรูปแบบหลากหลาย ตัวอย่างคอนเทนต์ที่อันตรายอย่างหนึ่งที่พบคือทหารข่มขู่ว่า “คุณจะมาเดินขบวนทางการเมืองวันนี้ใช่ไหม? คุณสามารถเดินขบวนได้อย่างสันติ ถ้าคุณข้ามเส้นและปาหินหรือใช้หนังยาง นี่คือกระสุนจริง เราจะยิงคุณ” ซึ่งวิดีโอนี้ถูกโพสต์ลง TikTok ในวันที่ 3 มีนาคมที่ผ่านมา และมีผู้รับชมกว่า 15,000 ครั้งก่อนที่จะถูกนำออกใน 5 วันถัดมา</p>\n<p>ที่มา - <a href=\"https://www.theverge.com/2021/3/20/22341715/tiktok-banning-accounts-myanmar-violent-videos-coup\">The Verge</a>, <a href=\"https://restofworld.org/2021/tiktok-is-repeating-facebooks-mistakes-in-myanmar/\">Rest of World</a></p>\n<p><img src=\"https://www.blognone.com/sites/default/files/externals/25c4ed30607e7b4feef863504c50807c.jpg\" alt=\"\" /><em>ภาพนายพล Min Aung Hlaing หัวหน้าคณะรัฐประหารพม่า จากช่อง YouTube กองทัพพม่า</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/tiktok\">TikTok</a></div><div class=\"field-item odd\"><a href=\"/topics/myanmar\">Myanmar</a></div><div class=\"field-item even\"><a href=\"/topics/fake\">Fake</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fb3347fc967a61b5ce00fb26b1109570dbce22c249849bcf80ada43539057e9","category":"Thai"}