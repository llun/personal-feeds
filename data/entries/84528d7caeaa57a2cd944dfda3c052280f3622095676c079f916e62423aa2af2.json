{"title":"Lenovo เปิดตัวแท็บเล็ตพรีเมียม Yoga Tab 13 มีขาตั้ง ใช้เป็นจอมอนิเตอร์พกพาได้","link":"https://www.blognone.com/node/123464","date":1624891885000,"content":"<div><div><div><p>Lenovo เปิดตัวแท็บเล็ตแอนดรอยด์ Yoga Tab 13 (ชื่อในจีนคือ <a href=\"https://www.blognone.com/node/122907\">Yoga Pad Pro</a> เปิดตัวไปเมื่อเดือน พ.ค.) ที่ยังคงคอนเซปต์แท็บเล็ตพร้อมด้ามจับ ที่เพิ่มเติมคือมีขาตั้งด้านหลังเพื่อใช้เป็นจอมอนิเตอร์ที่สอง ต่อเชื่อมกับพีซีได้ด้วย</p>\n<p>สเปกของ Lenovo Yoga Tab 13 ใช้หน้าจอ 13\" 2160x1350 รองรับ Dolby Vision HDR, หน่วยประมวลผล Snapdragon 870, แรม 8GB, สตอเรจ 128/256GB, แบตเตอรี่ขนาดใหญ่ 10000 mAh, รัน Android 11, ลำโพง 4 ตัวของ JBL เน้นสำหรับความบันเทิง รองรับ Dolby Atmos</p>\n<p>จุดเด่นของ Yoga Tab 13 คือขาตั้งสเตนเลสพับได้ด้านหลัง ช่วยให้ตั้งแท็บเล็ตเป็นจอภาพสำหรับดูหนังได้ (หรือจะแขวนไว้กับฝาผนังก็ได้) และสามารถต่อสาย micro-HDMI to USB เพื่อใช้เป็นจอภาพพกพาเชื่อมกับพีซีได้ ตัววัสดุด้านหลังเป็นผ้า Alcantara (แบบเดียวกับคีย์บอร์ด Surface)</p>\n<p>ราคาขาย 799 ยูโร (ประมาณ 31,000 บาท) เริ่มขายภายในเดือนมิถุนายนนี้</p>\n<p><img src=\"https://www.blognone.com/sites/default/files/externals/38c33e5fa35f9f792e217a3fbce3645e.png\" /></p>\n<p><img src=\"https://www.blognone.com/sites/default/files/externals/5c66bab8c5d515f08c4bac965adf11c2.png\" /></p>\n<p><img src=\"https://www.blognone.com/sites/default/files/externals/d0daee9b5b9e807c89a8bf4002f8a93d.png\" /></p>\n<p>ที่มา - <a href=\"https://news.lenovo.com/pressroom/press-releases/sleek-tablets-smart-clock-streamline-your-connected-home-mwc/\">Lenovo</a></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/yoga\">Yoga</a></div><div><a href=\"/topics/tablet\">Tablet</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"84528d7caeaa57a2cd944dfda3c052280f3622095676c079f916e62423aa2af2","category":"Thai"}