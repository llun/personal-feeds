{"title":"เกมสยองขวัญ Dead by Daylight กลับมาฮิต ผู้เล่นบน Steam ทะลุ 1 แสนคน","link":"https://www.blognone.com/node/123563","date":1625381413000,"content":"<div><div><div><p>Dead by Daylight เกมมัลติเพลเยอร์แนวเอาตัวรอด กลับมาเป็นที่นิยมอีกครั้ง โดยล่าสุดมีผู้เล่นพร้อมกันบน Steam ทะลุหลัก 1 แสนคนแล้ว (ขณะที่เขียนข่าวนี้ประมาณ 70,000) นี่ยังไม่รวมผู้เล่นบนแพลตฟอร์มคอนโซลอื่นๆ ที่ยังไม่มีตัวเลขสถิติด้วย</p>\n<p>Dead by Daylight เป็นผลงานของสตูดิโอแคนาดา Behaviour Interactive วางจำหน่ายเมื่อปี 2016 เป็นเกมมัลติเพลเยอร์แบบ 1v4 (1 คนเป็นฆาตรกร อีก 4 คนต้องเอาชีวิตรอด) และค่อนข้างมีชื่อเสียงจากการนำตัวละครในเกม-ภาพยนตร์สยองขวัญหลายๆ เรื่อง (เช่น Evil Dead, Scream, Resident Evil) มาอยู่ในเกม</p>\n<p>ช่วงหลังเราเริ่มเห็นเกมออนไลน์เก่าๆ หลายเกมกลับมาเป็นที่นิยมอีกครั้ง เช่น <a href=\"https://www.blognone.com/node/123453\">Team Fortress 2 ที่มีผู้เล่นพร้อมกัน 150,000 คน</a></p>\n<p>ที่มา - <a href=\"https://kotaku.com/dead-by-daylight-just-hit-over-100k-players-on-steam-f-1847225438\">Kotaku</a></p>\n<p><img src=\"https://www.blognone.com/sites/default/files/externals/61a2c80e06c076eeb5e26a26bf3ab4bf.jpg\" /></p>\n</div></div></div><div><div>Topics: </div><div><div><a href=\"/topics/dead-by-daylight\">Dead by Daylight</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"658b635ec1267e20f86f01c538c670f31f64c2247fbf2629af8b182310ad2f35","category":"Thai"}