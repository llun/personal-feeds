{"title":"แอพจดบันทึก Journal จาก Microsoft Garage ออกอัพเดต, เลือกกระดาษโน้ตได้หลายรูปแบบ","link":"https://www.blognone.com/node/123000","date":1622738912000,"content":"<div><div><div><p><a href=\"https://www.blognone.com/node/121440\">Journal แอพจดบันทึกสำหรับผู้ที่ชื่นชอบจดโน้ต/สเก็ตช์ไอเดียผ่านการขีดเขียน</a> ซึ่งได้รับการพัฒนาภายใต้โครงการ Microsoft Garage ออกอัพเดตใหม่ เพื่อเพิ่มตัวเลือกเปลี่ยนสไตล์ของหน้ากระดาษบนแอพให้มีรูปแบบที่หลากหลายมากขึ้น</p>\n<p>จากเดิมที่เคยมีให้ใช้งานเพียงหน้ากระดาษแบบมีเส้นบรรทัดเพียงรูปแบบเดียว หลังจากอัพเดตแอพ Journal ผู้ใช้จะสามารถเลือกรูปแบบหน้ากระดาษได้ทั้ง กระดาษกราฟ, กระดาษลายจุด, กระดาษสตอรี่บอร์ด ไปจนถึงกระดาษเปล่า</p>\n<p><img src=\"https://www.blognone.com/sites/default/files/externals/eca062fe24a37179a32bec8e600e79bb.png\" /></p>\n<p>ไมโครซอฟท์กล่าวว่าฟีเจอร์ข้างต้นเป็นหนึ่งในฟีเจอร์ที่มีผู้ใช้ร้องขอเข้ามาเป็นจำนวนมาก และหากนับตั้งแต่ปล่อยแอพ Journal ในเดือนกุมภาพันธ์เป็นต้นมา ทางไมโครซอฟท์ยังได้ปรับปรุงและเพิ่มฟีเจอร์ใหม่เข้ามาหลายอย่างพอสรุปได้ดังนี้</p>\n<ul>\n<li>เพิ่มตัวเลือกปรับแต่งสีปากกา</li>\n<li>รองรับการปรับน้ำหนักลายเส้นตามแรงกดของปากกา (เปิดใช้งานได้ที่ Setting &gt; Pen Setting &gt; Pen pressure, Pencil Pressure)</li>\n<li>สามารถปรินท์และ export โน้ตเป็นไฟล์ PDF หรือส่งไปยัง OneNote<br />\n(หมายเหตุ: ผลลัพธ์จากการ export เข้า OneNote จะได้เป็นรูปภาพ ยังไม่สามารถนำลายเส้นที่จดไว้มาแก้ไขเพิ่มเติมได้ - ผู้เขียน)</li>\n<li>เพิ่มเมนูแทรกรูปเรียกใช้งานได้จากปุ่ม + บนทูลบาร์</li>\n</ul>\n<p><img src=\"https://www.blognone.com/sites/default/files/externals/55dc643f78256fa31a8134daf1d4dc2a.png\" /></p>\n<p>ท่านใดสนใจดาวน์โหลดแอพ Journal ได้แล้วที่ <a href=\"https://www.microsoft.com/en-us/p/journal-a-microsoft-garage-project/9n318r854rhh\">Microsoft Store</a> ครับ</p>\n<p>ที่มา - Microsoft Garage blog (<a href=\"https://www.microsoft.com/en-us/garage/blog/2021/05/custom-page-styles-and-improved-print-and-export-features-now-available-in-garage-project-journal/\">May update</a>, <a href=\"https://www.microsoft.com/en-us/garage/blog/2021/03/print-custom-ink-colors-and-more-features-come-to-garage-project-journal/\">March update</a>)</p>\n</div></div></div><div><div>Topics: </div><div><div><a href=\"/topics/mobile-app\">Mobile App</a></div><div><a href=\"/topics/windows-10\">Windows 10</a></div><div><a href=\"/topics/microsoft-garage\">Microsoft Garage</a></div><div><a href=\"/topics/microsoft\">Microsoft</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a05b5b679ecf557df7572e571dc67813842bee9edd5639e6a5e3d8287c50e054","category":"Thai"}