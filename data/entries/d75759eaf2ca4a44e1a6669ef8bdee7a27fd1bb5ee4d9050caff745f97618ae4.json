{"title":"กูเกิลเปิดตัว Lyra ปัญญาประดิษฐ์บีบอัดเสียงพูด ฟังได้ชัดเจนแม้ใช้แบนวิดท์เพียง 3kbps","link":"https://www.blognone.com/node/121456","date":1614602101000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลเปิดตัวปัญญาประดิษฐ์ Lyra สำหรับการบีบอัดเสียงพูด โดยอาศัยโมเดลดึงเอาคุณลักษณะของเสียงในห้วง 40ms ออกมาเป็นข้อมูลขนาดเล็กส่งไปยังปลายทาง และที่ปลายทางจะมีปัญญาประดิษฐ์แบบ generative สร้างเสียงกลับออกมาอีกครั้ง ทำให้ใช้งานได้แม้แบนวิดท์จะต่ำเหลือเพียง 3kbps เท่านั้น (เสียงโทรศัพท์ปกติใช้แบนวิดท์ 64kbps)</p>\n<p>แนวทางของ Lyra คล้ายกับกระบวนการแปลงเสียงเป็นข้อความแล้วเอาข้อความไปอ่านออกเสียงที่ปลายทาง โดยทั่วไปแล้วแนวทางเช่นนี้จะทำให้เสียงที่ปลายทางไม่เป็นธรรมชาติ และฟังออกทันทีว่าเป็นเสียงสังเคราะห์ แต่กูเกิลยืนยันว่า Lyra นั้นให้เสียงที่เป็นธรรมชาติกว่ามาก โดยกูเกิลอาศัยข้อมูลฝึกปัญญาประดิษฐ์จากผู้พูดกว่า 70 ภาษาเพื่อให้แน่ใจว่าโมเดลปัญญาประดิษฐ์สามารถถอดเสียงพูดได้ทุกภาษาเท่าเทียมกัน</p>\n<p>ตัวเข้ารหัสเสียงตัวอื่นๆ ที่ทำงานที่แบนวิดท์ต่ำเท่า Lyra มักมีเสียงแทรกจนฟังได้ลำบาก ขณะที่ Lyra นั้นสามารถส่งพูดได้อย่างชัดเจนแม้ในภาวะที่มีเสียงรบกวนสูงๆ</p>\n<p>กูเกิลเริ่มใช้ Lyra ในแอป Duo สำหรับการโทรศัพท์ในกรณีที่พบว่าผู้ใช้มีแบนด์วิดท์ต่ำมากๆ แล้วและในอนาคตจะพัฒนาต่อเพื่อใช้งานกับกรณีอื่นๆ เช่น ดนตรีหรือเสียงที่ไม่ใช่เสียงพูด</p>\n<p>ที่มา - <a href=\"https://ai.googleblog.com/2021/02/lyra-new-very-low-bitrate-codec-for.html\">Google AI Blog</a></p>\n<p><img alt=\"No Description\" src=\"https://www.blognone.com/sites/default/files/externals/2d6e8d884b071996185d3efa377d9f9e.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/artificial-intelligence\">Artificial Intelligence</a></div><div class=\"field-item odd\"><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d75759eaf2ca4a44e1a6669ef8bdee7a27fd1bb5ee4d9050caff745f97618ae4","category":"Thai"}