{"title":"Didi Chuxing แอปเรียกรถแท็กซี่รายใหญ่ในจีน ยื่นไฟลิ่งเตรียม IPO เข้าตลาดหุ้นอเมริกาแล้ว","link":"https://www.blognone.com/node/123117","date":1623363958000,"content":"<div><div><div><p>Didi Chuxing แพลตฟอร์มเรียกรถโดยสารรายใหญ่ของจีน ได้ยื่นเอกสาร<a href=\"https://www.sec.gov/Archives/edgar/data/1764757/000104746921001194/a2243272zf-1.htm\">ไฟลิ่ง</a>เพื่อเตรียมไอพีโอเข้าตลาดหุ้นในอเมริกาแล้ว โดยคาดว่า Didi อาจเป็นไอพีโอที่มีขนาดใหญ่ที่สุดของปีนี้ ทั้งนี้ในไฟลิ่งไม่มีการระบุถึงมูลค่าที่จะเพิ่มทุน แต่มีรายงานก่อนหน้าว่าบริษัทมีแผนเพิ่มทุนจากไอพีโอราว 10,000 ล้านดอลลาร์ ทำให้มูลค่ากิจการอยู่ที่ราว 100,000 ล้านดอลลาร์</p>\n<p>Didi Chuxing มีผู้ลงทุนรายใหญ่ที่สำคัญได้แก่ SoftBank, Alibaba และ Tencent</p>\n<p>ข้อมูลทางการเงิน Didi มีรายได้รวมในปี 2020 ที่ 21,633 ล้านดอลลาร์ (141,736  ล้านหยวน) ลดลง 8% จากปีก่อน เนื่องจากผลกระทบของโควิด-19 และขาดทุน 1,619 ล้านดอลลาร์ อย่างไรก็ตามตัวเลขในไตรมาสที่ 1 ของปีนี้ รายได้เพิ่มขึ้นมากกว่าเท่าตัวเป็น 6,435 ล้านดอลลาร์</p>\n<p>Didi ดำเนินงานอยู่ใน 15 ประเทศ เกือบ 4,000 เมือง มีจำนวนผู้ใช้งานรวม 493 ล้านคน เฉพาะในจีนบริการมีตั้งแต่ รถแท็กซี่ที่แบ่งเป็นหลายระดับสำหรับแต่ละกลุ่มลูกค้า เช่น Luxe ที่เป็นรถยนต์หรูใช้ผู้ขับขี่ที่ผ่านการฝึกอบรม หรือ Piggy Express ที่เป็นแอปแยก จุดขายราคาที่ประหยัดลงเจาะกลุ่มคนรุ่นใหม่ นอกจากนี้ยังมีโซลูชันบริการเช่าซื้อ ซ่อมบำรุงสำหรับผู้ขับรถ และกลุ่มธุรกิจที่พัฒนารถยนต์ไฟฟ้า</p>\n<p>ที่มา: <a href=\"https://www.reuters.com/world/china/chinas-ride-hailing-firm-didi-files-us-ipo-2021-06-10/\">Reuters</a></p>\n<p><img src=\"https://www.blognone.com/sites/default/files/externals/cd241c8153af900760520d2315faca9b.jpg\" /></p>\n<p><img src=\"https://www.blognone.com/sites/default/files/externals/db1e6f07e19c90761369ed05645fa07c.jpg\" /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cefd9d320b60f9f3d15713a4c7bc40b0350055e15e33fb479bf525a222343de0","category":"Thai"}