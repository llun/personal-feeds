{"title":"Apple ประเทศไทยเปิดจำหน่าย iMac M1 และ iPad Pro M1 ผ่านทางหน้าร้านแล้ววันนี้","link":"https://www.blognone.com/node/122791","date":1621575125000,"content":"<div><div><div><p>แอปเปิลประเทศไทยเปิดจำหน่าย iMac และ iPad Pro ที่ใช้ชิป M1 ผ่านหน้าร้าน Apple Store และร้านตัวแทนจำหน่ายแล้วตั้งแต่วันนี้ โดยผู้เขียนได้สอบถามไปยังเจ้าหน้าที่ที่หน้าร้าน Apple Central World แล้วได้รับการยืนยันว่ามี iMac ให้ชมครบทั้ง 7 สี จาก<a href=\"https://www.blognone.com/node/122444\">ข่าวเก่า</a>ที่ระบุว่าอาจมีเพียง 4 สีเท่านั้น</p>\n<p>ผู้สนใจสามารถรับสินค้าที่หน้าร้าน Apple Store ทั้ง 2 สาขาได้ทันทีสำหรับ iMac ทุกรุ่นย่อยในสีเขียว สีชมพู สีฟ้าและสีเงิน รวมทั้ง iPad Pro ทั้งสี Silver และ Space Grey ทุกความจุ เฉพาะรุ่น Wi-Fi สำหรับรุ่นย่อยที่ไม่มีสินค้าที่หน้าร้านกำหนดการจัดส่งในขณะนี้อยู่ในช่วงกลางเดือนถึงปลายเดือนมิถุนายน</p>\n<p>ราคาสำหรับ iMac ดังนี้</p>\n<ul>\n<li>iMac รุ่น 24 นิ้ว ชิป M1(GPU 7 คอร์) + พอร์ต Thunderbolt 2 ช่อง + แรม 8GB + SSD 256GB ราคา 42,900 บาท</li>\n<li>iMac รุ่น 24 นิ้ว ชิป M1(GPU 8 คอร์) + พอร์ต Thunderbolt 4 ช่อง และ Gigabit Ethernet + แรม 8GB + SSD 256GB ราคา 49,900 บาท</li>\n<li>iMac รุ่น 24 นิ้ว ชิป M1(GPU 8 คอร์) + พอร์ต Thunderbolt 4 ช่อง และ Gigabit Ethernet + แรม 8GB + SSD 512GB ราคา 57,900 บาท</li>\n</ul>\n<p>ราคาสำหรับ iPad ดังนี้</p>\n<ul>\n<li>iPad Pro 11 นิ้ว รุ่น WiFi เริ่มต้น 27,900 บาท</li>\n<li>iPad Pro 11 นิ้ว รุ่น WiFi+Cellular เริ่ม 32,900 บาท</li>\n<li>iPad Pro 12.9 นิ้ว รุ่น WiFi เริ่ม 37,900 บาท</li>\n<li>iPad Pro 12.9 นิ้ว รุ่น WiFi+Cellular เริ่ม 42,900 บาท</li>\n</ul>\n<p>ตรวจสอบสต็อกและราคาโดยละเอียดได้ที่ <a href=\"https://www.apple.com/th/shop/buy-mac/imac\">Apple Store สั่งซื้อ iMac</a> และ <a href=\"https://www.apple.com/th/shop/buy-ipad/ipad-pro/จอภาพขนาด-11-นิ้ว-128gb-เทาสเปซเกรย์-wifi\">Apple Store สั่งซื้อ iPad</a></p>\n<p>ที่มา - <a href=\"https://www.apple.com/th/newsroom/2021/05/imac-ipad-pro-and-apple-tv-4k-in-stores-friday/\">Apple</a></p>\n<p><img src=\"https://www.blognone.com/sites/default/files/externals/dc8fb81ce2237023d692773608a51347.jpg\" /></p>\n</div></div></div><div><div>Topics: </div><div><div><a href=\"/topics/imac\">iMac</a></div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/apple-store\">Apple Store</a></div><div><a href=\"/topics/apple-online-store\">Apple Online Store</a></div></div></div>","author":"nuntipat","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97e1a6dc16ddaeca673a87f62ab375b9808b92075793528822eab4250a610221","category":"Thai"}