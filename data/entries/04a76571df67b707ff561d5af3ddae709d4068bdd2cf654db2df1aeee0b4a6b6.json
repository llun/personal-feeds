{"title":"Instagram ให้กรองคำที่ไม่อยากเห็นใน DM, บล็อกคนเดิมได้แม้เขาสร้างบัญชีใหม่มาติดตามเรา","link":"https://www.blognone.com/node/122288","date":1618992129000,"content":"<div><div><div><p>Instagram เพิ่มเครื่องมือช่วยกรองคำที่ไม่ต้องการที่ได้รับในช่องทาง DM เป็นฟีเจอร์เพื่อบัญชีคนดังที่ได้รับข้อความส่วนตัวแบบไม่พึงประสงค์เป็นจำนวนมาก เริ่มเปิดใช้งานในบางประเทศ</p>\n<p>ผู้ใช้จะมองเห็นตัวกรอง hidden words ที่สามารถเพิ่มคำที่เราไม่อยากอ่านลงไปในรายการได้ หากมีใครที่เราไม่ได้กดติดตามส่งข้อความมา คำที่ไม่เหมาะสมจะถูกดึงไปยังอีกโฟลเดอร์แยก เจ้าของบัญชีสามารถเข้าไปดูรายการคำในโฟลเดอร์นี้ได้ โดยจะแสดงเป็นคำๆ ไม่ได้แสดงทั้งประโยคที่ถูกส่งมา</p>\n<p><img src=\"https://www.blognone.com/sites/default/files/externals/77da5c9205d6fc68ffb044abf8a45100.png\" /></p>\n<p>นอกจากนี้ Instagram ยังเพิ่มความสามารถบล็อกคนๆ เดิมได้ แม้เขาจะสร้างโปรไฟล์ใหม่มากดติดตามเรา เมื่อผู้ใช้เลือกที่จะบล็อกคนๆ หนึ่ง Instagram จะเสนอทางเลือกบล็อกต่อแม้เขามีบัญชีใหม่หรือไม่ ฟีเจอร์นี้จะเปิดใช้งานทั่วโลกในช่วงสัปดาห์ถัดไป</p>\n<p><img src=\"https://www.blognone.com/sites/default/files/externals/b2a6c3d3f9a089e6752db7b84ea5cc3a.png\" /></p>\n<p>ที่มา - <a href=\"https://www.engadget.com/instagram-block-harassment-direct-messages-070059950.html\">Engadget</a>, <a href=\"https://www.theverge.com/2021/4/21/22394611/instagram-tool-filter-abusive-direct-messages-harassment\">Instagram</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04a76571df67b707ff561d5af3ddae709d4068bdd2cf654db2df1aeee0b4a6b6","category":"Thai"}