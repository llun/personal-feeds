{"title":"Targus เข้าซื้อกิจการ Sanho ผู้ผลิตอุปกรณ์เสริม HyperDrive","link":"https://www.blognone.com/node/122502","date":1620145266000,"content":"<div><div><div><p>Targus ผู้ผลิตอุปกรณ์เสริมสำหรับคอมพิวเตอร์ ประกาศเข้าซื้อกิจการบริษัท Sanho เจ้าของอุปกรณ์เสริม USB-C Hub และอะแดปเตอร์ แบรนด์ Hyper ซึ่งมีจุดขายคือการออกแบบฮับที่ใช้งานร่วมกับ MacBook Pro และสินค้าแอปเปิลตัวอื่นได้ดี</p>\n<p>สินค้าเด่นของ Hyper คือสินค้ากลุ่มฮับ HyperDrive ที่รองรับการเชื่อมต่อด้วย USB-C และทำงานร่วมกับ MacBook Pro ได้ดี รวมทั้งรองรับพีซีและ ChromeBook นอกจากนี้ยังมี HyperJuice แบตเตอรี่เสริม และสายชาร์จ HyperThin</p>\n<p>Targus บอกว่าแบรนด์ Hyper จะยังแยกทำการตลาดต่อไป รวมทั้งแยกสำนักงานกับ Targus หลังควบรวมกิจการเสร็จสิ้น</p>\n<p>ที่มา: <a href=\"https://us.targus.com/blogs/press-room/targus-to-acquire-hyper-by-sanho-corporation-diversifying-its-accessory-portfolio-geared-toward-apple-and-pc-consumers\">Targus</a></p>\n<p><img src=\"https://www.blognone.com/sites/default/files/externals/d106d9acc5e092151a0c2b77ef27207f.jpg\" /></p>\n</div></div></div><div><div>Topics: </div><div><div><a href=\"/topics/targus\">Targus</a></div><div><a href=\"/topics/acquisition\">Acquisition</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48464bfb72d2edbd5f62167c7eccca300f0eb3865d938de58233a8d14f757bf6","category":"Thai"}