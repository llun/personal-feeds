{"title":"Epic Games ซื้อกิจการ ArtStation เว็บซื้อขายงานอาร์ท-กราฟิก ต่อยอด Unreal Engine","link":"https://www.blognone.com/node/122469","date":1619880920000,"content":"<div><div><div><p>Epic Games เข้าซื้อกิจการ <a href=\"https://www.artstation.com/\">ArtStation</a> เว็บไซต์ซื้อขายแลกเปลี่ยนงานอาร์ทและกราฟิก เพื่อต่อยอดตลาดครีเอเตอร์ที่ใช้งาน Unreal Engine</p>\n<p>ArtStation บอกว่ามีสายสัมพันธ์กับ Epic Games มาตั้งแต่ปี 2014 โดยเป็นความร่วมมือกับทีม Unreal Engine</p>\n<p>หลังการซื้อกิจการ ArtStation จะยังบริหารงานเป็นอิสระจาก Epic Games ดังเดิม และเนื้อหาบนแพลตฟอร์มก็สามารถใช้ได้กับทุกคน แม้ไม่ได้ใช้ Unreal Engine ก็ตาม</p>\n<p>สิ่งที่เปลี่ยนแปลงคือ ArtStation ปรับลดค่าคอมมิชชันของแพลตฟอร์มลงทันที จากเดิม 30% ลงมาเหลือ 12% ตามเรตมาตรฐานของ Epic และหากเป็นสมาชิกแบบ Pro ก็จะลดจาก 20% ลงมาเหลือ 8% ด้วย</p>\n<p>ก่อนหน้านี้ <a href=\"https://www.blognone.com/node/120449\">Epic Games เพิ่งซื้อบริษัท RAD Tools เข้ามาเสริมทีม Unreal</a> เช่นกัน นอกเหนือจากการซื้อค่ายเกมหลายค่ายในช่วงหลัง (ล่าสุดคือ <a href=\"https://www.blognone.com/node/121488\">Fall Guys</a>)</p>\n<p>ที่มา - <a href=\"https://magazine.artstation.com/2021/04/artstation-is-joining-the-epic-games-family/\">ArtStation</a>, <a href=\"https://www.epicgames.com/site/en-US/news/artstation-is-now-part-of-epic-games\">Epic Games</a>, <a href=\"https://venturebeat.com/2021/04/30/epic-games-acquires-artstation-to-foster-an-online-marketplace-for-artists/\">VentureBeat</a></p>\n<p><img src=\"https://www.blognone.com/sites/default/files/externals/8ec94c7d32530326d7e643f93caece9d.png\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/acquisition\">Acquisition</a></div><div><a href=\"/topics/unreal\">Unreal</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2ae2cbb3fcc97795e48a3fccb6147981febfdaf97605a87be9239d20bacd96c","category":"Thai"}