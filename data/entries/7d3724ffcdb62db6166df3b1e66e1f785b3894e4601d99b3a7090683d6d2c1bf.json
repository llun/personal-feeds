{"title":"Ford ทุ่ม 1 พันล้านดอลลาร์ ปรับปรุงโรงงานในเยอรมนีเป็นโรงงานรถ EV เต็มรูปแบบ","link":"https://www.blognone.com/node/121238","date":1613575786000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นาทีนี้ใครก็มุ่งหน้าไปยังรถยนต์ไฟฟ้ากันทั้งนั้น ล่าสุดเป็น Ford ที่ประกาศลงทุน 1 พันล้านดอลลาร์สหรัฐ หรือราว 3 หมื่นล้านบาท ในการปรับปรุงโรงงานประกอบรถยนต์ของตนที่เมืองโคโลญ ประเทศเยอรมนี ให้กลายเป็นโรงงานประกอบรถยนต์ไฟฟ้าเต็มรูปแบบ</p>\n<p>Ford ระบุว่าบริษัทมีเป้าว่าจะผลิตรถยนต์ไฟฟ้าล้วนทั้งหมดในอนาคต จึงตัดสินใจลงทุนเพื่อปรับโรงงานในเยอรมนีให้เป็นศูนย์ Ford Cologne Electrification Center ซึ่งโรงงานนี้ก็เป็นสำนักงานใหญ่ของ Ford ภูมิภาคยุโรปอยู่แล้ว</p>\n<p>นอกจากนี้ Ford ยังประกาศขายเฉพาะรถปลั๊กอินไฮบริดและรถยนต์ไฟฟ้าล้วนในยุโรปภายในกลางปี 2026 และจะขายเฉพาะรถยนต์ไฟฟ้าล้วนในยุโรปภายในปี 2030 อีกทั้งรถยนต์เชิงพาณิชย์ก็จะเป็นไฟฟ้าล้วนหรือปลั๊กอินไฮบริดภายในปี 2024</p>\n<p>ที่มา - <a href=\"https://electrek.co/2021/02/17/ford-invests-1-billion-electric-vehicle-factory-germany/\">Electrek</a></p>\n<p><img alt=\"No Description\" src=\"https://www.blognone.com/sites/default/files/externals/fe219e45e246e0175070503001ee5373.jpg\" ><em>2021 Ford Mustang Mach-E | ภาพโดย Ford</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ford\">Ford</a></div><div class=\"field-item odd\"><a href=\"/topics/electric-car\">Electric Car</a></div><div class=\"field-item even\"><a href=\"/topics/automobile\">Automobile</a></div><div class=\"field-item odd\"><a href=\"/topics/germany\">Germany</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d3724ffcdb62db6166df3b1e66e1f785b3894e4601d99b3a7090683d6d2c1bf","category":"Thai"}