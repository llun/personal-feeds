{"title":"AIS เซ็นสัญญากับไมโครซอฟท์ เชื่อมเทคโนโลยีคลาวด์-เครือข่าย สร้างบริการให้องค์กรไทย","link":"https://www.blognone.com/node/123196","date":1623732146000,"content":"<div><div><div><p>AIS ประกาศเซ็นสัญญาเป็น Exclusive Strategic Partner ด้านคลาวด์กับไมโครซอฟท์ โดยความร่วมมือประกอบด้วยงาน 3 ส่วนกว้างๆ คือ</p>\n<ul>\n<li>ร่วมกันผลักดันโซลูชันด้านคลาวด์ ข้อมูล ความปลอดภัยไซเบอร์ IoT ให้กับองค์กรไทย</li>\n<li>เปิดให้พนักงานของ AIS พัฒนาทักษะด้าน deep tech จากทรัพยากรของไมโครซอฟท์ จัด hackathon ภายใน และขยายผลไปยังลูกค้าของ AIS ต่อไป</li>\n<li>เชื่อมระบบคลาวด์ของไมโครซอฟท์ เข้ากับเครือข่ายของ AIS เพื่อพัฒนาโซลูชันแบบใหม่ๆ เช่น edge computing, อาคารอัจฉริยะ, ปรับปรุงประสิทธิภาพให้ธุรกิจค้าปลีก ขนส่ง ลอจิสติกส์</li>\n</ul>\n<p><strong>มร. ฌอง-ฟิลลิปป์ คูร์ตัวส์ รองประธานกรรมการบริหาร และประธานฝ่ายขาย การตลาด และปฏิบัติการระดับโลก ไมโครซอฟท์ คอร์ปอเรชัน</strong> บอกว่าความร่วมมือ 3 ส่วนนี้เป็นก้าวแรกภายใต้ความร่วมมือระหว่างเรากับ AIS ทั้งผู้บริโภคและภาคธุรกิจจะได้เห็นความคืบหน้าอีกมากมายเร็วๆ นี้ นอกจากนี้ ไมโครซอฟท์ยังจะเข้าไปเป็นพันธมิตรอย่างเป็นทางการของแพลตฟอร์ม AIS TheStartUp เพื่อช่วยสนับสนุนสตาร์ทอัพไทยในการก้าวสู่ความสำเร็จอีกด้วย</p>\n<p>ส่วน<strong>นายสมชัย เลิศสุทธิวงค์ ซีอีโอของ AIS</strong> ระบุว่าเป็นพันธมิตรกับไมโครซอฟท์มาตั้งแต่ปี 2558 และเชื่อมว่าจะนำเทคโนโลยีคลาวด์ของไมโครซอฟท์ มาบูรณาการกับเทคโนโลยีเครือข่ายของ AIS จะสร้างเป็นบริการใหม่ๆ ให้องค์กรไทย บนต้นทุนที่เหมาะสม</p>\n<p><img src=\"https://www.blognone.com/sites/default/files/externals/74fa56fb6fff4be2b23d83abc0c2f6b2.jpg\" /></p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/microsoft\">Microsoft</a></div><div><a href=\"/topics/cloud-computing\">Cloud Computing</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"49e64e06bd6d828b2c8c064383f4fdcd37ddb3636e544836ace0f538a7f870ba","category":"Thai"}