{"title":"Resident Evil Village เปิดตัวสวย ยอดผู้เล่นพร้อมกันบน Steam ทะลุแสน","link":"https://www.blognone.com/node/122592","date":1620570219000,"content":"<div><div><div><p>Resident Evil Village เริ่มวางขายในสัปดาห์ที่ผ่านมา (7 พฤษภาคม 2021) ถึงแม้ Capcom ยังไม่เปิดเผยยอดขายในช่วงสุดสัปดาห์แรก แต่จากสถิติผู้เล่นบน Steam ก็น่าประทับใจทีเดียว เพราะมีผู้เล่นพร้อมกันสูงสุด (peak concurrent) ถึง 106,631 คน ติดท็อป 10 เกมยอดนิยมของ Steam เรียบร้อยแล้ว</p>\n<p>ปกติแล้ว เกมที่มีผู้เล่นจำนวนมากๆ บน Steam มักเป็นเกมออนไลน์มัลติเพลเยอร์ เช่น CS:GO, PUBG, Dota 2, Apex Legends, GTA V การที่เกมผู้เล่นคนเดียวเน้นเนื้อเรื่องแบบ Resident Evil Village ขึ้นมาติดชาร์ทได้จึงถือว่าไม่ธรรมดา และหากเทียบกับภาคก่อนหน้านี้อย่าง Resident Evil 2 ที่ทำไว้ราว 75,000 คน หรือ Resident Evil 3 ทำได้ 60,000 คน ก็ถือว่า Village ทำผลงานได้ดีมากทีเดียว</p>\n<p>ต้องไม่ลืมว่านี่เป็นตัวเลขเฉพาะพีซีเท่านั้น และเกมซีรีส์ Resident Evil ถือกำเนิดมาจากฝั่งคอนโซลเป็นหลัก</p>\n<p>ที่มา - <a href=\"https://www.ign.com/articles/resident-evil-village-sets-new-series-record-with-100000-concurrent-players-on-steam\">IGN</a></p>\n<p><img src=\"https://www.blognone.com/sites/default/files/externals/c08652298ed042db7458cdb1b28d616b.jpg\" /></p>\n</div></div></div><div><div>Topics: </div><div><div><a href=\"/topics/resident-evil\">Resident Evil</a></div><div><a href=\"/topics/games\">Games</a></div><div><a href=\"/topics/capcom\">Capcom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d128ef8b15d799bc767a00e21fd386bbf4a072706948696b193937db596e78e","category":"Thai"}