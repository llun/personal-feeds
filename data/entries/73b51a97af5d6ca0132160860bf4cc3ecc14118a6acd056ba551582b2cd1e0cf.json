{"title":"แบงก์ชาติ-ธนาคารกลางมาเลเซีย ทำ QR ชำระเงินข้ามกัน เตรียมทำโอนเงินระหว่างประเทศโดยใช้เบอร์มือถือ","link":"https://www.blognone.com/node/123282","date":1624006133000,"content":"<div><div><div><p>ธนาคารแห่งประเทศไทย ประกาศความร่วมมือกับ ธนาคารกลางมาเลเซีย (Bank Negara Malaysia: BNM) เปิดตัวการชำระเงินผ่าน QR Code ระหว่างสองประเทศ แบ่งโครงการเป็น 3 ระยะคือ</p>\n<p>ระยะแรกลูกค้าในประเทศไทยสามารถใช้แอปพลิเคชันบนมือถือสแกน DuitNow QR code มาตรฐานชำระเงิน QR ของมาเลเซียเพื่อชำระค่าสินค้าและบริการที่ร้านค้าในประเทศมาเลเซีย รวมถึงการซื้อขายออนไลน์ระหว่างประเทศด้วย</p>\n<p>ระยะที่สอง ลูกค้าในประเทศมาเลเซียสามารถใช้แอปพลิเคชันบนมือถือสแกน Thai QR code เพื่อชำระค่าสินค้าและบริการที่ร้านค้าในประเทศไทย คาดว่าจะเริ่มให้บริการในไตรมาสที่ 4 ปีนี้ และในระยะสุดท้ายจะมีการขยายบริการสู่การโอนเงินระหว่างประเทศ (Remittance) ซึ่งลูกค้าทั้งสองประเทศ สามารถโอนเงินข้ามประเทศโดยใช้หมายเลขโทรศัพท์มือถือของผู้รับโอน คาดว่าจะเริ่มให้บริการในไตรมาสที่ 4 ปี 2565</p>\n<p><img src=\"https://www.blognone.com/sites/default/files/externals/f9bd2fce35cfe9e3c1d5887e5079a634.png\" /></p>\n<p>ธนาคาร ซีไอเอ็มบี ไทย และธนาคาร Public Bank เป็นสองธนาคารแรกที่ให้บริการชำระเงินผ่าน QR Code ระหว่างประเทศในโครงการนี้ และในระยะต่อไปจะมีผู้เข้าร่วมให้บริการเพิ่มเติมเพื่อขยายจำนวนลูกค้าและร้านค้า</p>\n<p>ก่อนหน้านี้ แบงก์ชาติแถลงความร่วมมือการชำระเงินกับ<a href=\"https://www.blognone.com/node/121909\">เวียดนาม</a>และ<a href=\"https://www.blognone.com/node/122430\">สิงคโปร์</a>ไปแล้ว</p>\n<p>ที่มา - <a href=\"https://www.bot.or.th/Thai/AboutBOT/Activities/Pages/JointPress_18062021.aspx\">ธนาคารแห่งประเทศไทย</a></p>\n</div></div></div><div><div>Topics: </div><div><div><a href=\"/topics/bank-thailand\">Bank of Thailand</a></div><div><a href=\"/topics/malaysia\">Malaysia</a></div><div><a href=\"/topics/qr-code\">QR Code</a></div><div><a href=\"/topics/payment\">Payment</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"73b51a97af5d6ca0132160860bf4cc3ecc14118a6acd056ba551582b2cd1e0cf","category":"Thai"}