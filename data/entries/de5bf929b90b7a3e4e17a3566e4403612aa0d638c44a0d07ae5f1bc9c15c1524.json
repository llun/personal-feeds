{"title":"Docker Desktop M1 ออกรุ่น GA ซื้อซัพพอร์ตได้แล้ว","link":"https://www.blognone.com/node/122206","date":1618551772000,"content":"<div><div><div><p>Docker Inc ปล่อย Docker Desktop สำหรับชิป Apple M1 อย่างเป็นทางการหลังจาก<a href=\"https://www.blognone.com/node/120154\">ปล่อยรุ่นทดสอบมาตั้งแต่ปีที่แล้ว</a> และมีการรายงานบั๊ก 140 รายการ จากการดาวน์โหลดเวอร์ชั่นทดสอบ 45,000 ครั้ง</p>\n<p>สำหรับผู้ใช้ทั่วไปคงไม่เห็นความเปลี่ยนแปลงจากรุ่นทดสอบนักนอกจากบั๊กที่ถูกแก้ไปเรื่อยๆ แต่สำหรับลูกค้าองค์กรหรือผู้ที่สมัครแพ็กเกจ Pro ขึ้นไปจะสามารถขอซัพพอร์ตจากทาง Docker ได้เต็มรูปแบบ</p>\n<p>Docker Desktop สามารถรันคอนเทนเนอร์ได้ทั้ง x86-64 และ arm64 การใช้งานบน Apple M1 จึงสามารถสร้างอิมเมจสำหรับเซิร์ฟเวอร์ x86 ได้ด้วย หรือจะใช้กับเซิร์ฟเวอร์ Arm เช่น Graviton 2 บน AWS ก็ได้</p>\n<p>ที่มา - <a href=\"https://www.docker.com/blog/released-docker-desktop-for-mac-apple-silicon/\">Docker</a></p>\n<p><img src=\"https://www.blognone.com/sites/default/files/externals/f84f75bdfa03659923e872eb1deb5c87.jpg\" /></p>\n</div></div></div><div><div>Topics: </div><div><div><a href=\"/topics/docker\">Docker</a></div><div><a href=\"/topics/apple-m1\">Apple M1</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"de5bf929b90b7a3e4e17a3566e4403612aa0d638c44a0d07ae5f1bc9c15c1524","category":"Thai"}