{"title":"NVIDIA เปิดตัวชิป RTX 3050 Ti และ 3050 สำหรับโน้ตบุ๊ก เปิดทางเกมมิ่งโน้ตบุ๊กใช้ RTX 3000 ราคา 25,000 บาท","link":"https://www.blognone.com/node/122631","date":1620754353000,"content":"<div><div><div><p>NVIDIA เปิดตัวชิปกราฟิกชุดตระกูล RTX 3000 รุ่นเริ่มต้นสำหรับโน้ตบุ๊ก คือ GeForce RTX 3050 และ RTX 3050 Ti นับเป็นชิปรุ่นล่างสุดสำหรับสถาปัตยกรรม Ampere บนโน้ตบุ๊ก เปิดทางให้ผู้ผลิตโน้ตบุ๊กสามารถจำหน่ายเกมมิ่งโน้ตบุ๊กที่ราคาเริ่มต้น 799 ดอลลาร์ หรือประมาณ 25,000 บาทได้</p>\n<p>RTX 3050 Ti มี CUDA 2560 คอร์ ส่วน RTX 3050 มี CUDA 2048 คอร์ ทั้งสองรุ่นใช้แรม GDDR6 4GB ความกว้างบัสหน่วยความจำ 128 บิต สัญญาณนาฬิกาใกล้เคียงกัน (3050 สูงกว่าเล็กน้อย) อัตราการกินพลังงานของ RTX 3050 Ti อยู่ที่ 35-80 วัตต์</p>\n<p>ทาง NVIDIA โชว์ว่า RTX 3050 Ti นั้นจะทำให้เล่นเกมใหม่ๆ พร้อมเปิด Ray Tracing ที่ความละเอียด 1080p ได้เฟรมเรตเกิน 60 เฟรมต่อวินาทีแล้ว ขณะที่ RTX 3050 ก็ยังทำได้เกิน 30 เฟรมต่อวินาที ทำให้เกมมิ่งโน้ตบุ๊กแม้จะใช้ชิปรุ่นล่างแต่ก็สามารถรันเกมใหม่ๆ ได้ค่อนข้างสวยงามแล้ว</p>\n<p>ผมลองตรวจสอบดูพบว่า ASUS นำโน้ตบุ๊กรุ่นที่ใช้ RTX 3050 Ti เข้ามาขายแล้ว คือ ASUS TUF Dash F15 (FX516PE-HN004T) ในราคา 29,990 บาท</p>\n<p>ที่มา - NVIDIA <a href=\"https://nvidianews.nvidia.com/news/nvidia-transforms-mainstream-laptops-into-gaming-powerhouses-with-geforce-rtx-30-series\">1</a>, <a href=\"https://www.nvidia.com/en-us/geforce/gaming-laptops/\">2</a></p>\n<p><img src=\"https://www.blognone.com/sites/default/files/externals/b8c28df6950e1c20488e4f65f7340a06.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/nvidia-ampere\">NVIDIA Ampere</a></div><div><a href=\"/topics/gpu\">GPU</a></div><div><a href=\"/topics/geforce\">GeForce</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"122e062dae01ea9056e64f9f6e035419a49577fc4fc921d1dc33bacbd6007134","category":"Thai"}