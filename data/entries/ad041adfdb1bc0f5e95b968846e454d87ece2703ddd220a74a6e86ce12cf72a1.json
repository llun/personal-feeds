{"title":"Shopee บุกตลาดส่งอาหารเปิดตัว ShopeeFood ในมาเลเซีย กำลังมองหาคนขับ","link":"https://www.blognone.com/node/123398","date":1624587646000,"content":"<div><div><div><p>ตลาดส่งอาหารในอาเซียนถือว่ามีผู้เล่นมากหน้าหลายตาและมีการแข่งขันสูง ล่าสุด Shopee แพลตฟอร์มอีคอมเมิร์ซเข้ามาเล่นตลาดนี้ด้วย เตรียมเปิดตัว ShopeeFood บริการ food delivery ในมาเลเซีย มีแผนเปิดตัวครั้งแรกในกรุงกัวลาลัมเปอร์และสลังงอร์</p>\n<p>จากโพสต์ทางการบนโซเชียลมีเดีย Shopee กำลังมองหาคนขับมาร่วมเป็นพาร์ทเนอร์ ผู้สมัครจะต้องเป็นพลเมืองมาเลเซียอายุ 18 ปีขึ้นไป มีบัตรประจำตัวที่ถูกต้อง มีใบอนุญาตขับขี่มอเตอร์ไซค์ที่มีคะแนนขับขี่ P หรือสูงกว่า เป็นเจ้าของสมาร์ทโฟนที่รองรับ iOS 10, Android 4.4 หรือเหนือกว่า ต้องไม่มี ประวัติอาชญากรรม และไม่เคยถูกแบนบนแพลตฟอร์ม Shopee</p>\n<p>อย่างไรก็ตาม ShopeeFood เปิดตัวมาก่อนแล้วที่อินโดนีเซีย เป็นแอปพลิเคชั่นแยก ตอนนี้มีคู่แข่งในพื้นที่ได้แก่ GrabFood, Foodpanda และ airasia food</p>\n<p><img src=\"https://www.blognone.com/sites/default/files/externals/f58f0ea5b3c007e9b6be549958296b44.jpg\" /></p>\n<p>ที่มา - <a href=\"https://www.techinasia.com/shopeefood-expand-malaysia?utm_source=feedburner&amp;utm_medium=feed&amp;utm_campaign=Feed%3A+PennOlson+%28Tech+in+Asia%29\">Tech in Asia</a>, <a href=\"https://www.lowyat.net/2021/243229/shopee-preparingto-debut-its-shopeefood-delivery-service-in-malaysia/\">Lowyat</a></p>\n</div></div></div><div><div>Topics: </div><div><div><a href=\"/topics/shopee\">Shopee</a></div><div><a href=\"/topics/malaysia\">Malaysia</a></div><div><a href=\"/topics/food\">Food</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ad041adfdb1bc0f5e95b968846e454d87ece2703ddd220a74a6e86ce12cf72a1","category":"Thai"}