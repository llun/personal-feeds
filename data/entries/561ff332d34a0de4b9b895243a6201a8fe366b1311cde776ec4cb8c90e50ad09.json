{"title":"รู้จัก ChillPay Payment Gateway ตัวช่วยเสริมธุรกิจลุยตลาดค้าขายออนไลน์","link":"https://www.blognone.com/node/122105","date":1617937200000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>โควิด ถือเป็นจุดพลิกผันที่ทำให้พฤติกรรมคนเปลี่ยนไปอย่างรวดเร็ว สามารถ transform วิธีการซื้อสินค้าและบริการทั้งหมดเข้ามาอยู่บนออนไลน์ได้ภายในเวลาไม่กี่เดือน ผลคือธุรกิจต้องปรับตัวครั้งใหญ่และต้องเร็วพอให้สอดคล้องกับพฤติกรรมลูกค้า</p>\n<p>เมื่อมีออร์เดอร์เข้ามามหาศาล การจัดการหลังบ้านและช่องทางรับจ่ายผ่านออนไลน์ถือเป็นเรื่องสำคัญที่ช่วยให้ธุรกิจรันต่อไปได้</p>\n<p>Pain Point ที่เกิดขึ้นกับฝั่งธุรกิจคือ เมื่อช่องทางชำระเงินมีมาก ธุรกิจก็ต้อง deploy ระบบการชำระเงินที่รองรับช่องทางการชำระเงินให้ครอบคลุมทั้งหมด เพื่อให้ลูกค้ารู้สึกสะดวกสบาย ผลก็คือ กว่าร้านค้าจะมีระบบช่องทางชำระเงินที่ครอบคลุมมากพอก็ต้องผ่านหลายขั้นตอน</p>\n<p>ChillPay ถือเป็นอีกหนึ่ง Payment Gateway ที่สร้างโดยบริษัทสัญชาติไทยที่ช่วยแก้ Pain Point นี้</p>\n<p><img alt=\"No Description\" src=\"https://www.blognone.com/sites/default/files/externals/1c4cdd1d4870dd41a53b820017233524.png\" ></p>\n<h3>ธุรกิจเชื่อมต่อ ChillPay เจ้าเดียวจบ ลดงบประมาณในการดำเนินการเอง</h3>\n<p>ChillPay คือ Payment Gateway ที่ให้ธุรกิจเข้ามาเชื่อมต่อเพียงครั้งเดียว ก็สามารถรันระบบหลังบ้าน และรองรับการชำระเงินได้ทุกช่องทางทั้งออนไลน์และออฟไลน์ ข้อดีคือช่วยให้ธุรกิจไม่ต้องดำเนินการเองเพื่อให้ร้านค้าสามารถรับจ่ายได้หลายธนาคาร  ช่วยลดขั้นตอนและงบประมาณในการดำเนินการ</p>\n<p>เพิ่มบุญ เอี่ยมสุภาษิต ผู้ก่อตั้ง ChillPay เล่าให้ฟังว่า  pain point ของร้านค้าและผู้ประกอบการมีข้อจำกัดด้าน resource และ connectivity ในการเชื่อมต่อกับธนาคาร และผู้ให้บริการด้านการชำระเงินต่างๆ</p>\n<p><img alt=\"No Description\" src=\"https://www.blognone.com/sites/default/files/externals/26f3b6511e47182c87b754ec814487a5.png\" ></p>\n<p>ยกตัวอย่างเช่น ถ้าร้านค้าอยากเปิดหน้าร้านออนไลน์ และต้องการให้ร้านค้ารับบัตรเครดิตได้ เจ้าของร้านต้องไปติดต่อธนาคารเอง ซึ่งธนาคารก็มีกฎระเบียบ เช่น ต้องวางเงินค้ำประกันไว้ก่อนในกรณีที่เงินสูญหาย หรือคนที่จะมาเชื่อมต่อรบบรับชำระบัตรเครดิต ต้องเป็นบริษัทที่มีทุนจดทะเบียน และเปิดธุรกิจมาแล้วอย่างน้อย 2 ปี เป็นต้น</p>\n<p>หรือในกรณีที่ร้านค้าต้องการใช้ internet banking ร้านค้าก็ต้องพูดคุยกับแต่ละธนาคารด้วยตัวเอง เพราะธนาคารแต่ละแห่งมีระบบแตกต่างกัน ส่งผลให้ร้านค้าต้องใช้งบประมาณและ resource ในการเชื่อมต่อเยอะมาก  ยังไม่รวมค่าแรกเข้า ค่าติดตั้ง ค่ารายเดือน เป็นภาระที่ผู้ประกอบการต้องแบกรับทั้งสิ้น ซึ่ง ChillPay ช่วยแก้ปัญหาตรงนี้ได้ เมื่อลูกค้าเชื่อมต่อ  ChillPay  เพียงครั้งเดียวก็สามารถรับจ่ายได้ในทุกช่องทาง</p>\n<p>ChillPay ไม่ใช่แค่ payment gateway เท่านั้น แต่ยังทำรายงานแดชบอดร์ดให้ผู้ประกอบการ ให้ผู้ประกอบการนำข้อมูลการชำระเงินไปวิเคราะห์ต่อในเชิงสถิติเพื่อปรับปรุงวิธีการขายได้</p>\n<p><img alt=\"No Description\" src=\"https://www.blognone.com/sites/default/files/externals/6d5bac220eb3ac9ab1ef3d954e6ffad3.png\" ></p>\n<h3>เพิ่มโอกาสให้ธุรกิจเข้าถึงลูกค้าที่โอนเงินออนไลน์ไม่เป็น หรือไม่มีแม้แต่บัญชีธนาคาร</h3>\n<p>ChillPay รองรับการชำระเงินจากหลายช่องทางและครอบคลุมทุก segment โดยมีการเชื่อมต่อกับธนาคาร 5 แห่ง คือ ธนาคารกรุงเทพ, ธนาคารกรุงไทย, ธนาคารกรุงศรีอยุธยา, ธนาคารกสิกรไทย, ธนาคารไทยพาณิชย์ และธนาคารธนชาติ</p>\n<p>รองรับระบบ Request to Pay ของแอป K PLUS โดยธนาคารกสิกรไทย, รองรับการชำระเงินผ่านบัตรเดบิตและบัตรเครดิต รองรับ VISA, Mastercard, JCB และ Union Pay</p>\n<p>นอกจากนี้ยังรองรับระบบที่คนจีนนิยมใช้คือ Alipay และ WeChat และยังเข้าถึงลูกค้าที่ไม่ถนัดการชำระออนไลน์ หรือไม่มีบัญชีธนาคาร เพราะ ChillPay  รองรับการจ่ายผ่านตู้บุญเติม และตู้กระปุก รวมทั้งจุดชำระเงินที่บิ๊กซีที่มีกว่า 5 หมื่นจุด</p>\n<p><img alt=\"No Description\" src=\"https://www.blognone.com/sites/default/files/externals/7c3cacc708acd4821754b23866e63a29.png\" ></p>\n<h3>ChillPay  การันตีรับเงินภายใน 1 วัน บริหารเงินหมุนเวียนง่ายขึ้น</h3>\n<p>อีก Pain Point ที่ทำให้ธุรกิจยังไม่กล้ามาลุยออนไลน์เต็มที่เพราะการให้ลูกค้าชำระเงินผ่านบัตรเครดิต หรือผ่าน Payment Gateway นั้นมีระยะเวลาดำเนินการ ธุรกิจไม่สามารถรับเงินได้ทันที บริหารกระแสเงินทุนหมุนเวียนยาก</p>\n<p>นี่จึงเป็นอีกข้อได้เปรียบของ ChillPay เพราะมีระบบการันตีรับเงินภายใน 1 วันทำการหลังมีการชำระค่าสินค้าและบริการแล้ว ช่วบให้ร้านค้าบริหารกระแสเงินไหลเวียนของตัวเองได้ง่ายขึ้น ไม่ต้องดึงงบส่วนอื่นมาใช้</p>\n<p>ChillPay ยังเหมาะกับผู้ประกอบการทั้งเล็กและใหญ่ ตั้งแต่ธุรกิจรายย่อยไปจนถึงองค์กรขนาดใหญ่ที่มีปริมาณ transaction สูง หรือแม้กระทั่งผู้ประกอบการที่ไม่มีหน้าร้านออนไลน์เป็นแอปพลิเคชั่นหรือเว็บไซต์ แต่มีแค่หน้าร้านบนโซเชียลมีเดีย ก็สามารถใช้ระบบ ChillPay ได้เหมือนกัน โดยใช้โซลูชั่น ChillPay Link ที่ชำระได้ทั้งบัตรเดบิต และบัตรเครดิต</p>\n<p>โดยร้านค้าสามารถส่ง ChillPay Link ที่เป็นรูปแบบ QR Code หรือช่องทางกรอกเลขบัตรเครดิตให้ลูกค้าชำระได้เลย แก้ปัญหาลูกค้าไม่มีเงินสดในมือ ก็สามารถซื้อของจาก IG, Facebook ได้</p>\n<h3>ChillPay ไม่คิดค่าบริการติดตั้ง เริ่มสมัครใช้งานฟรี</h3>\n<p>ChillPay ไม่คิดค่าบริการในการสมัครและติดตั้ง แต่คิดเงินจากยอดจำนวนการใช้งานเท่านั้น ลูกค้า (ผู้ประกอบการ) ใช้น้อย จ่ายน้อย ใช้เยอะ จ่ายเยอะ ผู้ประกอบการจึงไม่จำเป็นต้องลงทุนระบบชำระเงินไปก่อนโดยที่ไม่รู้ว่าจะขายของได้หรือไม่ในอนาคต และยังเปิดสมัครใช้งานฟรีด้วย</p>\n<p><img alt=\"No Description\" src=\"https://www.blognone.com/sites/default/files/externals/907deac7dfaa02fb0892a95a0d9cdde7.png\" ></p>\n<h3>ChillPay ใช้ระบบความปลอดภัยแบบเดียวกับธนาคาร</h3>\n<p>ระบบ  ChillPay ใช้ระบบความปลอดภัยแบบเดียวกับธนาคารใช้ ไม่ว่าจะเป็นมาตรฐานการเข้ารหัส, การส่งข้อมูลผ่าน SSL layer, การชำระด้วยบัตรเครดิตคือ Verified by VISA และ Secured by Mastercard เป็นต้น</p>\n<p>ที่สำคัญคือ ChillPay มีใบอนุญาตจากกระทรวงการคลัง อยู่ภายใต้การกำกับดูแลของธนาคารแห่งประเทศไทย และมีใบอนุญาตให้บริการชำระเงินด้วยระบบอิเล็กทรอนิกส์ และใบอนุญาตการให้บริการสนับสนุนแก่ผู้รับบัตร</p>\n<p>ลูกค้าสามารถเชื่อมั่นในระบบความปลอดภัยได้ เพราะธนาคารแห่งประเทศไทยต้องมาตรวจสอบบริษัทว่ามีมาตรฐานถูกต้องหรือไม่ กรรมการบริษัทมีความเกี่ยวข้องกับธุรกิจฟอกเงินหรือไม่ วิธีการลงบัญชี การดำเนินโครงการของบริษัทมีความโปร่งใสขนาดไหน ซอฟต์แวร์ได้มาตรฐานหรือไม่ ระบบล่มแล้วมีการกู้ข้อมูลกลับได้อย่างรวดเร็ว มีระบบ recovery site ให้สามารถกู้ข้อมูลกลับมาแล้วลูกค้าใช้งานได้อย่างไม่ติดขัด มีการตรวจสอบทุกปี ซึ่งในไทยมีบริษัทไม่กี่รายที่มีมาตรฐานระดับนี้</p>\n<p>สามารถเข้าไปดูรายละเอียด ChillPay เพิ่มเติมได้ที่เว็บไซต์ <a href=\"https://www.chillpay.co\">ChillPay</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/chillpay\">Chillpay</a></div><div class=\"field-item odd\"><a href=\"/topics/payment\">Payment</a></div><div class=\"field-item even\"><a href=\"/topics/e-commerce\">E-commerce</a></div><div class=\"field-item odd\"><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"561ff332d34a0de4b9b895243a6201a8fe366b1311cde776ec4cb8c90e50ad09","category":"Thai"}