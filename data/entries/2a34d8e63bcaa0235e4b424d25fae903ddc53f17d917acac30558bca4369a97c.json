{"title":"ถึงยุคจีนออกแบบจีพียูเอง Big Island จากบริษัท Tianshu Zhixin สร้างจีพียูเทคโนโลยี 7nm TSMC","link":"https://www.blognone.com/node/122047","date":1617637752000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ยุคสมัยของ \"การ์ดจอแบรนด์จีน\" กำลังเริ่มต้นขึ้น โดยบริษัท Tianshu Zhixin จากเซี่ยงไฮ้ เปิดตัวจีพียู Big Island ที่ออกแบบเอง ใช้กระบวนการผลิต 7 นาโนเมตร FinFET ของ TSMC โดยมีพลังประมวลผล 37 TFLOPS (FP32)</p>\n<p>จีพียู Big Island เป็น GPGPU (general-purpose) ที่ออกแบบมาเพื่องานประมวลผลทั่วไป ไม่ได้เน้นเล่นเกมเป็นหลัก มีแรม HBM2 ขนาด 32GB มุ่งเป้าที่การใช้งานในฝั่งเซิร์ฟเวอร์</p>\n<p>อย่างไรก็ตาม ตอนนี้ยังไม่มีรายละเอียดส่วนอื่นๆ ของสถาปัตยกรรม รวมถึงวันและเวลาที่วางขายจริง นอกจากภาพและข้อมูลว่าเริ่มผลิตเป็นจำนวนมากแล้ว</p>\n<p>ที่มา - <a href=\"https://www.tomshardware.com/news/china-first-7nm-gpu-heads-to-production\">Tom's Hardware</a></p>\n<p><img alt=\"No Description\" src=\"https://www.blognone.com/sites/default/files/externals/4ef9dc7886d17c58e8db7cca968d739d.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/05c6af31fb915e2daa584cad5a45670f.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/gpu\">GPU</a></div><div class=\"field-item even\"><a href=\"/topics/hardware\">Hardware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2a34d8e63bcaa0235e4b424d25fae903ddc53f17d917acac30558bca4369a97c","category":"Thai"}