{"title":"NVIDIA กำลังร่วมมือกับ Valve นำเทคโนโลยี DLSS ให้ใช้กับเกมบนลินุกซ์ได้","link":"https://www.blognone.com/node/123038","date":1623034457000,"content":"<div><div><div><p>NVIDIA ให้ข้อมูลว่ากำลังร่วมมือกับ Valve นำฟีเจอร์ DLSS (Deep Learning Super Sampling) ของ GeForce RTX มายังแพลตฟอร์มลินุกซ์ด้วย</p>\n<p>ปัจจุบันเกมบน Steam จำนวนหนึ่ง<a href=\"https://www.blognone.com/node/104790\">ใช้เทคโนโลยี Proton ของ Valve</a> เพื่อให้นำเกมจากวินโดวส์มารันบนลินุกซ์ได้ง่ายขึ้น (ข้างใต้เป็น Wine อีกที) สิ่งที่ NVIDIA ทำคือร่วมมือกับ Valve ให้เอนจิน Proton รองรับ DLSS ในตัวเลย</p>\n<p>Valve ยังไม่เปิดเผยว่ามีเกมไหนบ้างที่รองรับ DLSS บนลินุกซ์แล้ว แต่จากฐานข้อมูล <a href=\"https://www.protondb.com/\">ProtonDB</a> ที่ผู้ใช้ร่วมกันรายงานข้อมูลเข้ามาเอง พบว่ามีเกมบนลินุกซ์ประมาณ 30 เกมแล้วที่รองรับ</p>\n<p>ช่วงหลังๆ เราเห็น Valve ลงทุนในแพลตฟอร์มลินุกซ์มากขึ้นมาก ซึ่งอาจเชื่อมโยงกับข่าวลือ<a href=\"https://www.blognone.com/node/122885\">การพัฒนาเครื่องเกมพกพาคล้าย Switch ที่ใช้ระบบปฏิบัติการเป็นลินุกซ์</a></p>\n<p>ที่มา - <a href=\"https://www.theverge.com/2021/6/4/22519316/nvidia-valve-proton-linux-dlss-ai-upsampling\">The Verge</a></p>\n<p><img src=\"https://www.blognone.com/sites/default/files/externals/0f53e9f8c53472e8d72b9dacad46dba3.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/valve\">Valve</a></div><div><a href=\"/topics/linux\">Linux</a></div><div><a href=\"/topics/games\">Games</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e050959f9bb02b163aa5212528f9fa2d7d4742d38e5ae7ef848f7ff9382fa3a","category":"Thai"}