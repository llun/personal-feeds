{"title":"Yahoo Answer เตรียมปิดให้บริการวันที่ 4 พฤษภาคมนี้","link":"https://www.blognone.com/node/122052","date":1617674696000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Yahoo (ซึ่งปัจจุบันอยู่ภายใต้ Verizon Media) ประกาศเตรียมปิด <strong>Yahoo Answer</strong> หรือชื่อในไทยคือ <strong>Yahoo รู้รอบ</strong> เป็นการปิดฉากหนึ่งในแพลตฟอร์มถามตอบที่ยาวนานที่สุดบนโลกอินเทอร์เน็ต</p>\n<p>Yahoo ประกาศหยุดให้บริการ Yahoo Answer ด้วยแบนเนอร์ด้านบนของเว็บไซต์ ซึ่งหน้า FAQ ของ Yahoo Answer ระบุว่าแพลตฟอร์มจะเริ่มหยุดให้บริการวันที่ 20 เมษายนนี้ ผู้ใช้จะไม่สามารถโพสต์คำถามหรือคำตอบได้ และหลังจากนั้น วันที่ 4 พฤษภาคม เว็บไซต์จะไม่สามารถเข้าใช้งานได้อีกต่อไป ถ้าผู้ใช้เข้า Yahoo Answer จะรีไดเรกไปยังหน้าหลักของ Yahoo แทน</p>\n<p>สำหรับผู้ใช้ที่ต้องการข้อมูลของตนเองบน Yahoo Answer สามารถอ่านได้ที่<a href=\"https://help.yahoo.com/kb/downloading-yahoo-answers-data-sln35643.html\">วิธีดาวน์โหลดข้อมูลจาก Yahoo Answer</a> โดย Yahoo จะเปิดให้ดาวน์โหลดข้อมูลจากแพลตฟอร์มถามตอบได้จนถึงวันที่ 30 มิถุนายนนี้ ก่อนจะปิดตัวอย่างถาวร</p>\n<p>Yahoo ได้ส่งอีเมลถึงผู้ใช้ Yahoo Answer ที่ยังแอคทีฟอยู่ว่า ทางบริษัทเลือกที่จะปิดแพลตฟอร์มเนื่องจากไม่เป็นที่นิยมในช่วงหลายปีมานี้ เพื่อนำทรัพยากรของบริษัทไปโฟกัสกับผลิตภัณฑ์อื่นแทน</p>\n<p>ที่มา - <a href=\"https://www.theverge.com/2021/4/5/22368488/yahoo-answers-shutdown-may-4-internet-era-over-rip?scrolla=5eb6d68b7fedc32c19ef33b4\">The Verge</a>, <a href=\"https://help.yahoo.com/kb/SLN35642.html\">Yahoo Answer FAQ</a></p>\n<p><img alt=\"No Description\" src=\"https://www.blognone.com/sites/default/files/externals/9332455649c5de25070e83574db3b260.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/yahoo\">Yahoo!</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"721b2acf6d6ce0d71b9f780cb7bb8984d46a00142bcfa27221f1cef7610459ac","category":"Thai"}