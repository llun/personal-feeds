{"title":"OnePlus Nord CE 5G ชิป Snapdragon 750G จอ AMOLED 120Hz เปิดราคาไทย เริ่ม 12,990 บาท","link":"https://www.blognone.com/node/123490","date":1624984639000,"content":"<div><div><div><p><a href=\"https://www.blognone.com/node/123125\">OnePlus Nord CE 5G</a> รุ่นที่เหมือนนำ OnePlus Nord มาปรับให้ราคาจับต้องได้มากขึ้น ใช้ชิปประมวลผล Snapdragon 750 หน้าจอ AMOLED 6.43 นิ้ว ความละเอียด FHD+ อัตรารีเฟรช 120Hz เปิดราคาไทยอย่างเป็นทางการ เตรียมเปิดสั่งจอง 30 มิถุนายน 64 - 6 กรกฎาคมนี้ ในราคาดังนี้</p>\n<ul>\n<li>รุ่น แรม 8GB ความจุ 128GB สี Blue Void ราคา 12,990 บาท</li>\n<li>รุ่น แรม 12GB ความจุ 256GB สี Charcoal Black ราคา 15,990 บาท</li>\n</ul>\n<p>สั่งจองล่วงหน้าจะได้รับของแถมเป็นประกันจอแตก, Gift Box และ OnePlus Buds Z ทั้งนี้ราคาเปิดตัวสูงกว่า OnePlus Nord N10 ที่เปิดตัวในราคา 9,900 บาท พอสมควร ทำให้ <a href=\"https://www.blognone.com/node/119864\">OnePlus Nord N10</a> ยังเป็น OnePlus Nord รุ่นเดียวที่รองรับ 5G และมีราคาต่ำกว่าหนึ่งหมื่นบาทอยู่</p>\n<p>ที่มา - <a href=\"https://www.facebook.com/oneplusthailand/videos/921594408419293\">OnePlus Live</a></p>\n<p><img src=\"https://www.blognone.com/sites/default/files/externals/44422a16a9ac84ef008e71a10cc3e502.jpg\" /></p>\n</div></div></div><div><div>Topics: </div><div><div><a href=\"/topics/oneplus-nord\">OnePlus Nord</a></div><div><a href=\"/topics/oneplus\">OnePlus</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3ad894338826b8b5ad3212187d30b581f6e738543d041457712e6ec690883e48","category":"Thai"}