{"title":"Neeva เว็บค้นหาแนวคิดใหม่โดยอดีตพนักงานกูเกิล จ่ายรายเดือนแลกกับไม่มีโฆษณา","link":"https://www.blognone.com/node/123508","date":1625057978000,"content":"<div><div><div><p>Neeva สตาร์ตอัพใหม่ของอดีตผู้บริหารกูเกิล 4 คน เปิดตัว search engine แนวใหม่ที่ไม่หารายได้จากโฆษณา แต่คิดเงินค่าสมาชิกจากผู้ใช้ 4.95 ดอลลาร์ต่อเดือน แลกกับ search engine ที่ไร้โฆษณา และรักษาความเป็นส่วนตัวอย่างเต็มที่</p>\n<p>Neeva บอกว่า search engine ในปัจจุบันเต็มไปด้วยโฆษณา เพราะเอาใจนักโฆษณามากกว่าผู้ใช้ ผลการค้นหาที่เป็น organic ลดพื้นที่ลงไปเรื่อยๆ บริษัทจึงกลับวิธีคิดใหม่ แก้ปัญหาเรื่องการหารายได้โดยให้ผู้ใช้จ่ายค่าสมาชิกแทน เพื่อสร้าง search engine ที่คิดเพื่อผู้ใช้จริงๆ</p>\n<p><img src=\"https://www.blognone.com/sites/default/files/externals/072fc552c5a78e785105b516ccdc1747.png\" /></p>\n<p><img src=\"https://www.blognone.com/sites/default/files/externals/996a34fbc9342491f2b674f4bad8eaed.png\" /></p>\n<p>ฟีเจอร์อื่นของ Neeva คือการปรับแต่งที่เยอะกว่า search รายอื่นๆ เช่น การค้นหาข่าวผ่าน Google News เราเลือกแหล่งข่าวเองได้ลำบาก แต่ Neeva เปิดให้ผู้ใช้ปรับแต่งแหล่งข่าวที่ต้องการได้เอง, สามารถเชื่อมบัญชี Neeva กับบริการอีเมล ปฏิทิน แชท ไฟล์ต่างๆ เพื่อใช้ Neeva ค้นหาข้อมูลส่วนตัวที่เก็บอยู่ในบริการเหล่านี้ได้ด้วย</p>\n<p><img src=\"https://www.blognone.com/sites/default/files/externals/b7d498e3cdd4d29dbc6825b724a58989.jpg\" /></p>\n<p>ลูกค้าที่จ่ายเงินรายเดือนให้ Neeva ยังจะได้ส่วนขยายสำหรับเบราว์เซอร์ ที่ช่วยบล็อคการตามรอยของเว็บไซต์ต่างๆ และ Neeva ยังสัญญาว่าจะกันรายได้ 20% ให้กับเจ้าของคอนเทนต์บนเว็บที่ Neeva นำมาใช้ตอบคำถามผู้ใช้โดยตรงด้วย ซึ่งตอนนี้ Neeva ก็เซ็นสัญญากับ Medium และ Quora เรียบร้อยแล้ว</p>\n<p><img src=\"https://www.blognone.com/sites/default/files/externals/ac4e52ea65540b3b08b4d9f14f15cad0.png\" /></p>\n<p>การที่ Neeva สร้างโดยอดีตผู้บริหารกูเกิล (ที่บางคนอยู่ในทีม search โดยตรง) บริษัทจึงพยายามการันตีว่ารู้จักเรื่อง search ดี และทำผลิตภัณฑ์ออกมาได้ดีไม่แพ้กูเกิล ต้องรอดูกันว่าผลการค้นหาจะใช้งานได้ดีจริงๆ หรือไม่ ตอนนี้ Neeva ยังเปิดบริการเฉพาะในสหรัฐเท่านั้น</p>\n<p>ที่มา - <a href=\"https://neeva.com/blog/neeva-announces-public-availability\">Neeva</a></p>\n</div></div></div><div><div>Topics: </div><div><div><a href=\"/topics/search-engine\">Search Engine</a></div><div><a href=\"/topics/startup\">Startup</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7f6fa36bdb25e53a251ff5ac0b015658a031073730a4566e12ec60c873d605e9","category":"Thai"}