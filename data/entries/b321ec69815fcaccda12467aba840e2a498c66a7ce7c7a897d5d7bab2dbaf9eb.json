{"title":"ห้องเต็มคืออะไร Twitter Spaces ระบุรองรับผู้ฟังได้นับล้าน","link":"https://www.blognone.com/node/121536","date":1614917358000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้ทีมงาน Twitter Spaces จัดงานตอบคำถามในบริการ Spaces เอง โดยแจ้งข้อมูลเพิ่มเติมระบุว่าขนาดห้องของ Spaces นั้นไม่มีจำกัดเอาไว้ และน่าจะสร้างห้องที่มีผู้ฟังได้นับล้าน</p>\n<p>บริการคู่แข่งอย่าง Clubhouse นั้นจำกัดขนาดห้องที่ 8,000 คน แม้จะเพิ่มขึ้นมาแล้วหลายครั้งในช่วงเดือนที่ผ่านมาแต่ผู้ใช้ในไทยเองก็ยังพบปัญหาห้องเต็มกันอยู่เรื่อยๆ</p>\n<p>ความเคลื่อนไหวล่าสุดของ Twitter Spaces คือ<a href=\"https://www.blognone.com/node/121442\">เวอร์ชั่นแอนดรอยด์ที่สามารถเข้าฟังและร่วมพูดคุยได้</a> แต่ยังต้องสร้างห้องจากแอป iOS เท่านั้น โดยทีมงานระบุว่าต้องการนำ Spaces มายังแอนดรอยด์ให้เร็วที่สุดแม้จะยังมีฟีเจอร์ไม่ครบถ้วนก็ตาม</p>\n<p>ทีมงานยังระบุว่ากำลังสำรวจความเป็นไปได้ของฟีเจอร์เผยแพร่เสียงและข้อความจากห้อง Spaces แต่ต้องทำให้ผู้ใช้รู้ตัวชัดเจนว่าข้อความจะถูกนำไปใช้ต่อ</p>\n<p>ที่มา - <a href=\"https://twitter.com/keyamadhvani/status/1367318994600947713\">Twitter Spaces พูดคุยกับทีมงาน</a></p>\n<p><img alt=\"No Description\" src=\"https://www.blognone.com/sites/default/files/externals/5539cf20db4df112183da5faeabc2043.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/twitter\">Twitter</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b321ec69815fcaccda12467aba840e2a498c66a7ce7c7a897d5d7bab2dbaf9eb","category":"Thai"}