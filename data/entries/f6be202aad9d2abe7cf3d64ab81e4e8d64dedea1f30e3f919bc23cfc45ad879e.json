{"title":"Unreal Engine 5 เปิดทดสอบแบบ Early Access แล้ว","link":"https://www.blognone.com/node/122921","date":1622276374000,"content":"<div><div><div><p>Epic Games เปิดให้นักพัฒนาทดสอบ Unreal Engine 5 แบบ Early Access แล้ว</p>\n<p>Epic บอกว่าคุณภาพของ UE5 ยังไม่พร้อมสำหรับ production-ready แต่ต้องการให้นักพัฒนาเกมมาลองเล่นฟีเจอร์ต่างๆ และสร้างต้นแบบเกมใหม่กันตั้งแต่เนิ่นๆ ผู้ที่สนใจสามารถติดตั้งได้แล้วจาก Epic Games Launcher</p>\n<p>ฟีเจอร์เด่นของ UE5 ได้แก่</p>\n<ul>\n<li><strong>Nanite</strong> (virtualized micropolygon geometry system) การสร้างไมโครโพลีกอนจำนวนมากๆ เพื่อให้วัตถุในฉากสมจริง ดังที่ UE5 เคยออกเดโมมาก่อน</li>\n<li><strong>Lumen</strong> ระบบจัดการแสงแบบ fully dynamic global illumination สร้างแสงเงาที่สมจริง แบบไม่ต้องมาจัดแสงเองทุกซีนไป</li>\n<li><strong>World Partition</strong> ระบบตัดแบ่งโลกในเกมเป็นส่วนๆ และเรียกขึ้นมาเมื่อต้องการ</li>\n<li><strong>One File Per Actor</strong> ระบบแบ่งไฟล์กันทำงาน นักพัฒนาสองคนแก้ไขโลกในเกมพื้นที่เดียวกันได้พร้อมกัน</li>\n<li><strong>Data Layers</strong> การสร้างโลกเดียวกันต่างเวอร์ชันกัน เช่น กลางวัน/กลางคืน</li>\n<li>ฟีเจอร์อำนวยความสะดวกสำหรับแอนิเมเตอร์ เช่น Control Rig, Pose Browser, Motion Warping</li>\n<li><strong>MetaSounds</strong> ระบบจัดการเสียง ควบคุมกราฟ DSP จากแหล่งเสียงต่างๆ</li>\n</ul>\n<p><img src=\"https://www.blognone.com/sites/default/files/externals/4b961b5784e208820b48508a2eaf06f4.jpg\" /></p>\n<p>ตัวอย่างแสงใน Lumen</p>\n<p><img src=\"https://www.blognone.com/sites/default/files/externals/b7cc67f90cd0613b5cfb8094033becc6.jpg\" /></p>\n<p>ที่มา - <a href=\"https://www.unrealengine.com/en-US/blog/unreal-engine-5-is-now-available-in-early-access\">Unreal</a></p>\n</div></div></div><div><div>Topics: </div><div><div><a href=\"/topics/unreal\">Unreal</a></div><div><a href=\"/topics/game-engine\">Game Engine</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6be202aad9d2abe7cf3d64ab81e4e8d64dedea1f30e3f919bc23cfc45ad879e","category":"Thai"}