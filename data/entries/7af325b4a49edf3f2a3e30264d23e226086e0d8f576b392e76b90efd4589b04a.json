{"title":"Moderna เริ่มทดสอบวัคซีน mRNA ไข้หวัดใหญ่ ตั้งเป้าวัคซีนตัวเดียว ป้องกันได้หลายโรค","link":"https://www.blognone.com/node/123622","date":1625735945000,"content":"<div><div><div><p>บริษัท Moderna ประกาศเริ่มทดสอบวัคซีน mRNA สำหรับไวรัสไข้หวัดใหญ่ (influenza) แล้ว วัคซีนตัวนี้มีชื่อเรียกว่า mRNA-1010 (ส่วนวัคซีนโควิดชื่อ mRNA-1273) เริ่มเข้ากระบวนการทดสอบเฟส 1/2 กับชาวอเมริกันจำนวน 180 คน</p>\n<p>Moderna ตั้งเป้าว่าวัคซีน mRNA-1010 จะสามารถป้องกันไวรัสไข้หวัดใหญ่สายพันธุ์ A (H1N1, H3N2) และสายพันธุ์ B (Yamagata, Victoria) ได้</p>\n<p>ไวรัสไข้หวัดใหญ่เป็นการระบาดตามฤดูกาล ที่แต่ละปีมีระดับความรุนแรงต่างกันไป วัคซีนไข้หวัดใหญ่ในปัจจุบันจึงต้องปรับสูตรใหม่ทุกปี โดยตัดสินใจล่วงหน้า 6-9 เดือน และมีประสิทธิภาพราว 40-60% ทำให้ Moderna ตั้งเป้าพิชิตข้อจำกัดนี้ด้วยวัคซีนแบบ mRNA ที่สามารถผสมวัคซีนกันเพื่อป้องกันไวรัสหลายๆ ตัวพร้อมกันได้เร็วกว่า</p>\n<p>ในอนาคตเราอาจได้เห็นวัคซีน mRNA ที่สามารถป้องกันโรคทางเดินหายใจได้ทั้งไข้หวัดใหญ่, RSV รวมถึง SARS-CoV-2 ที่เป็นสาเหตุของโควิดด้วย</p>\n<p>ที่มา - <a href=\"https://investors.modernatx.com/news-releases/news-release-details/moderna-announces-first-participant-dosed-phase-12-study-its\">Moderna</a></p>\n<p><img src=\"https://www.blognone.com/sites/default/files/externals/ada6cb68d3ac4cb3d81b49696fa479c5.jpg\" /></p>\n</div></div></div><div><div>Topics: </div><div><div><a href=\"/topics/moderna\">Moderna</a></div><div><a href=\"/topics/vaccine\">Vaccine</a></div><div><a href=\"/topics/covid-19\">COVID-19</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7af325b4a49edf3f2a3e30264d23e226086e0d8f576b392e76b90efd4589b04a","category":"Thai"}