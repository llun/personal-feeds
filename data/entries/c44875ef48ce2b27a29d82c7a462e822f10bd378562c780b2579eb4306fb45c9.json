{"title":"[ลือ] Pinterest พูดคุยเพื่อขอซื้อกิจการแอปแต่งรูป VSCO","link":"https://www.blognone.com/node/122022","date":1617410612000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>The New York Times อ้างแหล่งข่าว 2 คนที่เกี่ยวข้องเผยว่า Pinterest ได้เจรจาเพื่อขอซื้อกิจการ VSCO แอปตกแต่งภาพถ่ายยอดนิยม ซึ่งสถานะการเจรจาตอนนี้ยังไม่มีข้อสรุป และไม่มีการเปิดเผยมูลค่าที่จะเข้าซื้อ ทั้งนี้ Pinterest เป็นบริษัทอยู่<a href=\"https://www.blognone.com/node/109253\">ในตลาดหุ้น</a> มีมูลค่ากิจการที่ราว 49,000 ล้านดอลลาร์ ส่วน VSCO มีมูลค่ากิจการตามการเพิ่มทุนรอบล่าสุดที่ 550 ล้านดอลลาร์</p>\n<p>VSCO เป็นสตาร์ทอัพที่พัฒนาแอปสำหรับตกแต่งภาพถ่ายและวิดีโอ ที่ได้รับความนิยมในกลุ่มวัยรุ่น ปัจจุบันมีผู้ใช้งานลงทะเบียนราว 100 ล้านบัญชี และมีรูปแบบการหาเงินด้วยการขายฟีเจอร์แต่งภาพเสริม ซึ่งมีใช้งานแบบเสียเงินมากกว่า 2 ล้านบัญชี หากดีลนี้เกิดขึ้นจริงมีความน่าสนใจคือทั้ง Pinterest และ VSCO ต่างเป็นแพลตฟอร์มที่เน้นเรื่องภาพถ่าย จึงสามารถนำจุดแข็งมาเสริมกันได้</p>\n<p>ตัวแทนของ Pinterest ปฏิเสธที่จะให้ความเห็นต่อข่าวดังกล่าว ส่วนตัวแทนของ VSCO กล่าวว่าบริษัทมีการพูดคุยกับบริษัทอื่นในด้านงานสร้างสรรค์อยู่ตลอด และบริษัทไม่มีความเห็นต่อข่าวลือดังกล่าว</p>\n<p>ที่มา: <a href=\"https://www.nytimes.com/2021/04/02/technology/pinterest-vsco.html\">The New York Times</a></p>\n<p><img src=\"https://www.blognone.com/sites/default/files/externals/04225168b8621e72bcafd978ccfe92b5.jpg\" alt=\"VSCO\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/vsco\">VSCO</a></div><div class=\"field-item odd\"><a href=\"/topics/pinterest\">Pinterest</a></div><div class=\"field-item even\"><a href=\"/topics/acquisition\">Acquisition</a></div><div class=\"field-item odd\"><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c44875ef48ce2b27a29d82c7a462e822f10bd378562c780b2579eb4306fb45c9","category":"Thai"}