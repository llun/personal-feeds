{"title":"[ลือ] Apple Watch รุ่นใหม่ปีนี้ เน้นอัพเกรดฮาร์ดแวร์ ฟีเจอร์เด่นคาดมีในรุ่นปีหน้า","link":"https://www.blognone.com/node/123187","date":1623712509000,"content":"<div><div><div><p>ข้อมูลนี้เป็นรายงานจาก Mark Gurman แห่ง Bloomberg คนเดิม โดยพูดถึงฟีเจอร์ที่แอปเปิลเตรียมใส่เข้ามาใน Apple Watch Series 7 รุ่นใหม่ในปีนี้ โดยส่วนใหญ่เป็นคุณสมบัติการอัพเกรดฮาร์ดแวร์</p>\n<p>รายละเอียดนั้น Apple Watch รุ่นใหม่ปีนี้ จะมีซีพียูที่เร็วขึ้น มีการปรับปรุงประสิทธิภาพการเชื่อมต่อ โดยรองรับ Ultra-Wideband ซึ่งคาดว่าจะนำมาเป็นจุดขายร่วมกับ AirTag และหน้าจอรุ่นใหม่ ที่ส่วนจอกับกระจกหน้าปัดใกล้กันมากขึ้น</p>\n<p>ส่วนฟีเจอร์และรุ่นใหม่ ๆ ที่เคยมีรายงานก่อนหน้านี้ Gurman บอกว่า ทั้งหมดน่าจะเกิดขึ้นในปี 2022 ได้แก่ Apple Watch SE รุ่นใหม่, Apple Watch <a href=\"https://www.blognone.com/node/121901\">รุ่นทนทานพิเศษสำหรับกลุ่ม Extreme</a> เช่นเดียวกับฟีเจอร์อย่างเซ็นเซอร์วัดอุณหภูมิร่างกาย ส่วนฟีเจอร์ที่มีการรายงานมานานแล้วอย่างระดับน้ำตาลในเลือดนั้น น่าจะใช้เวลาอีกหลายปี</p>\n<p>ที่มา: <a href=\"https://www.bloomberg.com/news/articles/2021-06-14/apple-plans-faster-watch-future-temperature-and-glucose-sensors\">Bloomberg</a></p>\n<p><img src=\"https://www.blognone.com/sites/default/files/externals/c4dd5ff523decbdbd3f516e50f313c23.jpg\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"01bfeb78b675a82cc13d3aa5f3b67544dd83d475773dc1bb4e5ee05ea447c523","category":"Thai"}