{"title":"Apple ลดราคาแผนคุ้มครอง AppleCare+ สำหรับ MacBook Air และ MacBook Pro ชิป M1","link":"https://www.blognone.com/node/123263","date":1623973572000,"content":"<div><div><div><p>แอปเปิลได้ปรับลดราคาแผนรับประกันเพิ่มเติม AppleCare+ สำหรับ MacBook Air และ MacBook Pro 13 นิ้ว ที่ใช้ชิป M1 โดยเงื่อนไขต่าง ๆ เหมือนเดิม</p>\n<p>ราคา AppleCare+ ใหม่ของ <a href=\"https://www.apple.com/th/shop/product/S9750ZX/A/applecare-%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A-macbook-air\">MacBook Air</a> อยู่ที่ 5,900 บาท (เดิม 8,500 บาท) และ <a href=\"https://www.apple.com/th/shop/product/S9733ZX/A/applecare-%E0%B8%AA%E0%B8%B3%E0%B8%AB%E0%B8%A3%E0%B8%B1%E0%B8%9A-macbook-pro-%E0%B8%A3%E0%B8%B8%E0%B9%88%E0%B8%99-13-%E0%B8%99%E0%B8%B4%E0%B9%89%E0%B8%A7-%E0%B8%8A%E0%B8%B4%E0%B8%9B-m1\">MacBook Pro 13 นิ้ว ชิป M1</a> ราคา 8,500 บาท (เดิม 9,500 บาท) มีข้อสังเกตว่าราคา MacBook Pro 13 นิ้ว ซีพียู Intel ยังคงราคาเดิมที่ 9,500 บาท</p>\n<p>ลูกค้าที่เพิ่งซื้อ AppleCare+ สำหรับ MacBook สองรุ่นนี้ไป สามารถติดต่อฝ่ายสนับสนุนเพื่อขอยกเลิกแผนเดิม และซื้อแผนรับประกันใหม่ที่ราคาถูกลงได้ แต่ไม่มีรายละเอียดว่าครอบคลุมกรณีนี้ถึงการซื้อวันไหน</p>\n<p>แผนคุ้มครอง AppleCare+ จะขยายระยะเวลาคุ้มครองเพิ่มเป็น 3 ปี และเพิ่มความคุ้มครองในกรณีเกิดความเสียหายจากอุบัติเหตุสูงสุด 2 ครั้ง แต่ละครั้งมีค่าธรรมเนียมการให้บริการ 3,300 บาท กรณีเป็นความเสียหายกับหน้าจอหรือตัวเครื่องภายนอก หรือ 10,000 บาท สำหรับความเสียหายอื่น</p>\n<p>ที่มา: <a href=\"https://www.macrumors.com/2021/06/17/applecare-prices-lowered-for-m1-macbook-air-pro/\">MacRumors</a></p>\n<p><img src=\"https://www.blognone.com/sites/default/files/externals/5e010188a3859b0e6b13db2901d9dba0.jpg\" /></p>\n</div></div></div><div><div>Topics: </div><div><div><a href=\"/topics/applecare\">AppleCare</a></div><div><a href=\"/topics/apple\">Apple</a></div><div><a href=\"/topics/macbook-air\">Macbook Air</a></div><div><a href=\"/topics/macbook-pro\">MacBook Pro</a></div><div><a href=\"/topics/warranty\">Warranty</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ec9d48659a084ee41b868fff033daca436d84f0b219f889952946eec88d079ee","category":"Thai"}