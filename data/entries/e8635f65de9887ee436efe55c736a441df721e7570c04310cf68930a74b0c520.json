{"title":"Uber อังกฤษจะจ่ายค่าแรงขั้นต่ำรายชั่วโมงให้คนขับ 7 หมื่นราย รวมทั้งเงินล่วงเวลาและบำนาญ","link":"https://www.blognone.com/node/121727","date":1615942340000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็น<a href=\"https://www.blognone.com/node/121288\">ศาลฎีกาในสหราชอาณาจักรลงมติเอกฉันท์ให้คนขับรถของ Uber มีสถานะเป็นพนักงานบริษัท แทนท่ี่จะเป็นพาร์ทเนอร์</a> ล่าสุด Uber ออกมาบอกว่าจะจ่ายค่าแรงขั้นต่ำรายชั่วโมงให้แก่คนขับในประเทศทุกคนที่มีอยู่ราว 70,000 ราย รวมถึงค่าล่วงเวลาในวันหยุด และบำนาญต่างๆ</p>\n<p>การได้มาซึ่งสถานะพนักงานของคนขับ Uber นั้นผ่านการต่อสู้มายาวนาน สหภาพแรงงานในอังกฤษหรือ GMB บอกว่าต้องชนะถึง 4 ศาลเลยทีเดียว และ Uber เองก็ต่อสู้คดียื่นอุทธรณ์มาตลอด</p>\n<p>Uber ระบุว่าคนขับจะได้รับค่าแรงขั้นต่ำตามกฎหมาย และจะได้รับการลงทะเบียนโดยอัตโนมัติในแผนบำนาญของบริษัทรวมภึงประกันภัยที่ Uber ทำให้คนขับอยู่แล้ว</p>\n<p>อย่างไรก็ตาม ยังมีความเห็นว่าการเปลี่ยนแปลงที่เกิดขึ้นกับฝั่งคนขับนั้นไม่ได้มากนัก James Farrar และ Yaseen Aslam จากสหภาพ App Drivers &amp; Couriers Union ผู้เรียกร้องในคดี Uber บอกว่ากว่าคนขับจะได้เงินก็ต่อเมื่อส่งผู้โดยสารลงจากรถแล้ว ซึ่งไม่สะท้อนเวลาการทำงานจริงของคนขับ</p>\n<p><img alt=\"No Description\" src=\"https://www.blognone.com/sites/default/files/externals/4712134cddb498a510b4d2016502187e.jpg\" ></p>\n<p>ที่มา - <a href=\"https://www.theguardian.com/technology/2021/mar/16/uber-to-pay-uk-drivers-minimum-wage-holiday-pay-and-pension\">The Guardian</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uber\">Uber</a></div><div class=\"field-item odd\"><a href=\"/topics/labour\">Labour</a></div><div class=\"field-item even\"><a href=\"/topics/uk\">UK</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8635f65de9887ee436efe55c736a441df721e7570c04310cf68930a74b0c520","category":"Thai"}