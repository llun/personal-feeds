{"title":"Square ออกรายงาน ว่าได้ซื้อ Bitcoin เพิ่มอีก 170 ล้านดอลลาร์","link":"https://www.blognone.com/node/121346","date":1614123682000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Square ผู้ให้บริการเครื่องมือและแพลตฟอร์มสำหรับรับ-จ่ายเงิน รายงานผลประกอบการของไตรมาสที่ 4 ปี 2020 กำไรขั้นต้นเพิ่มขึ้น 52% เป็น 804 ล้านดอลลาร์ เฉพาะแพลตฟอร์ม Cash App สำหรับรับ-จ่ายเงินผ่านมือถือ กำไรขั้นต้นเพิ่มขึ้น 162% เป็น 377 ล้านดอลลาร์ จากผู้ใช้งานเป็นประจำ 36 ล้านคน</p>\n<p>มีข้อมูลที่น่าสนใจของ Cash App ซึ่ง<a href=\"https://www.blognone.com/node/104570\">รองรับ</a>การซื้อขายบิตคอยน์ผ่านแอป ว่าในปี 2020 ที่ผ่านมา มีลูกค้ารวมมากกว่า 3 ล้านคนที่ซื้อหรือขายบิตคอยน์ผ่าน Cash App และถ้าดูเฉพาะเดือนมกราคมปีนี้ มีมากกว่า 1 ล้านคนที่เริ่มซื้อบิตคอยน์เป็นครั้งแรก ซึ่งส่งผลดีต่อ Square เพราะพบว่าลูกค้ากลุ่มนี้จะใช้บริการอื่นบนแพลตฟอร์ม เช่น Cash Card หรือการฝากเงิน ด้วยความถี่ที่มากกว่าลูกค้า Cash App ทั่วไป</p>\n<p>นอกจากนี้ Square ยังรายงานเพิ่มเติมว่าบริษัทได้ซื้อบิตคอยน์เพิ่มอีก 3,318 บิตคอยน์ เป็นราคาที่เข้าซื้อราว 170 ล้านดอลลาร์ รวมกับก่อนหน้านี้ Square ซื้อบิตคอยน์ไปแล้ว 50 ล้านดอลลาร์ ทำให้บิตคอยน์ที่ถือครอง มีมูลค่าประมาณ 5% ของรายการเงินสด รายการเทียบเท่าเงินสด และตราสารทุนในความต้องการของตลาด ตามงบการเงินของ Square โดยการซื้อบิตคอยน์เป็นไปตามแนวทางของบริษัท ที่เชื่อในเงินคริปโตและต้องการสนับสนุน</p>\n<p>ที่มา: <a href=\"https://investors.squareup.com/news/news-details/2021/Square-Inc.-Announces-Fourth-Quarter-and-Full-Year-2020-Results/default.aspx\">Square</a> และ <a href=\"https://www.cnbc.com/2021/02/23/square-buys-170-million-worth-of-bitcoin.html\">CNBC</a></p>\n<p><img src=\"https://www.blognone.com/sites/default/files/externals/0eedaf59fa5c2aa93c37e5f0724c2e65.jpeg\" alt=\"Square\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/square\">Square</a></div><div class=\"field-item odd\"><a href=\"/topics/financial-report\">Financial Report</a></div><div class=\"field-item even\"><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb621d313b84d5cd55b41d7fd93bfa7fa1b5b29efa4d1fd18c7ead60a1957adb","category":"Thai"}