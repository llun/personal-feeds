{"title":"xCloud รองรับ iOS และพีซีผ่านเบราว์เซอร์, อัพเกรดเซิร์ฟเวอร์เป็น Xbox Series X แล้ว","link":"https://www.blognone.com/node/123470","date":1624932816000,"content":"<div><div><div><p><a href=\"https://www.blognone.com/node/122248\">หลังจากทดสอบมาสักระยะ</a> ไมโครซอฟท์ประกาศว่า Xbox Cloud Gaming (xCloud) บนพีซี Windows 10 และ iOS 14.4+ ผ่านเว็บเบราว์เซอร์แล้ว รองรับ Chrome, Edge, Safari ผู้เล่นในประเทศที่รองรับสามารถเข้าหน้าเว็บ xbox.com/play ล็อกอินแล้วเล่นได้ทันที</p>\n<p>การเล่นเกมบน xCloud จำเป็นต้องเชื่อมต่อกับคอนโทรลเลอร์ที่รองรับ (เช่น Xbox Wireless Controller หรือแม้แต่<a href=\"https://www.blognone.com/node/113167\">จอย DualShock PS4</a>) แต่มีเกมประมาณ 50 เกมที่รองรับการควบคุมแบบสัมผัสแล้ว เช่น Minecraft Dungeons, Yakuza: Like a Dragon, Dragon Quest XI เป็นต้น หากมีแต่ iPhone อย่างเดียวก็สามารถเล่นได้ทันที (<a href=\"https://www.xbox.com/en-US/xbox-game-pass/games?ocid=XGP_soc_omc_xbo_tw_Photo_lrn_5.18.2%22%20%5Cl%20%22xboxtouchcontrols%22%20%5C\">รายชื่อเกมที่รองรับ touch control</a>)</p>\n<p>นอกจากนี้ เซิร์ฟเวอร์ที่รัน xCloud ยังอัพเกรดมาเป็น Xbox Series X แบบคัสตอมแล้ว (ของเดิมเป็น Xbox One S) ทำให้ประสบการณ์การเล่นดีขึ้น เฟรมเรตดีขึ้น โหลดเกมเร็วกว่าเดิม (กราฟิกยังเป็น 1080p @ 60 fps เท่าเดิม เพื่อประสบการณ์ที่เหมือนกันบนทุกอุปกรณ์ในตอนนี้)</p>\n<p>ปัจจุบัน xCloud มีให้บริการใน 22 ประเทศ/ภูมิภาค ในเอเชียมีประเทศเดียวคือเกาหลีใต้ (<a href=\"https://www.xbox.com/en-US/regions\">รายชื่อ</a>) แต่ถ้าเป็น Xbox Game Pass แบบไม่สตรีมมิ่ง มีญี่ปุ่น ไต้หวัน สิงคโปร์ ฮ่องกง อินเดีย</p>\n<p><img src=\"https://www.blognone.com/sites/default/files/externals/540ec03a55304a26f8d22b581a86996f.jpg\" /></p>\n<p>ที่มา - <a href=\"https://news.xbox.com/en-us/2021/06/28/xbox-cloud-gaming-now-running-on-xbox-series-x/\">Xbox</a></p>\n</div></div></div><div><div>Topics: </div><div><div><a href=\"/topics/xcloud\">xCloud</a></div><div><a href=\"/topics/xbox\">Xbox</a></div><div><a href=\"/topics/game-streaming\">Game Streaming</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"68fa77682fa9ae3cb4b39f12bdf2d36901dd27bc6d2173f0d1097952a94aaed9","category":"Thai"}