{"title":"ย้ายบริษัทกันเถอะ John Justice หัวหน้าทีมผลิตภัณฑ์ Stadia ลาออกจาก Google แล้ว","link":"https://www.blognone.com/node/122498","date":1620127168000,"content":"<div><div><div><p>Google ยืนยันกับ 9to5Mac ว่า John Justice รองประธานและหัวหน้าทีมผลิตภัณฑ์ Stadia ที่อยู่กับ Google มาตั้งแต่ปี 2019 ลาออกจากบริษัทแล้ว ก่อนหน้านี้เขาทำหน้าที่ดูแลประสบการณ์ของผู้ใช้บน Stadia และเป็นผู้เปิดเผยฟีเจอร์และเกมใหม่ๆ ที่กำลังพัฒนาบน Stadia หลายครั้ง ก่อนจะ<a href=\"https://9to5google.com/2020/12/17/stadia-overpromise-data-caps-android-tv-interview/\">ให้สัมภาษณ์</a> เมื่อเดือนธันวาคมที่ผ่านมา ว่าจะไม่พูดถึงฟีเจอร์ก่อนเปิดตัว เพื่อป้องกันการพูดไว้แล้วทำตามไม่ได้</p>\n<p>Google Stadia แพลตฟอร์มเกมสตรีมมิ่งจาก Google <a href=\"https://www.blognone.com/node/108737\">เปิดตัวไปเมื่อปี 2019</a> แต่<a href=\"https://www.blognone.com/node/122424\">เพิ่งมี Search Box</a> และผลตอบรับของแพลตฟอร์มก็ไม่ค่อยดีนัก จนต้อง<a href=\"https://www.blognone.com/node/120956\">ปิดสตูดิโอสร้างเกมของตัวเอง</a> แถมยังมีปัญหา<a href=\"https://www.blognone.com/node/121353\">ถูกฟ้องเพราะเล่นเกมความละเอียด 4K ไม่ได้จริงตามโฆษณา</a> และล่าสุดยังมีข่าวลือจาก Bloomberg ว่า <a href=\"https://www.blognone.com/node/121429\">Stadia มียอดผู้เล่นต่ำกว่าเป้าหลายแสน</a>อีกต่างหาก คงต้องติดตามอนาคตของ Stadia ต่อไปว่าจะเป็นอย่างไรหลัง John Justice ลาออก</p>\n<p>ปัจจุบัน John Justice ยังไม่อัพเดตหน้า <a href=\"https://www.linkedin.com/in/johnrjustice/\">Linkedin</a> ว่าลาออกแล้ว และยังไม่มีข้อมูลว่าเขาจะย้ายไปที่บริษัทอื่นหรือไม่</p>\n<p>ที่มา <a href=\"https://9to5google.com/2021/05/03/stadia-john-justice/\">9to5Google</a></p>\n<p><img src=\"https://www.blognone.com/sites/default/files/externals/4b4438e0336e7b1ee760d568d102021e.jpg\" /></p>\n</div></div></div><div><div>Topics: </div><div><div><a href=\"/topics/stadia\">Stadia</a></div><div><a href=\"/topics/google\">Google</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4021899a5c18a149b8c1fa097e1189d39b7cb0f8994cc28ed87ecf959eeb327","category":"Thai"}