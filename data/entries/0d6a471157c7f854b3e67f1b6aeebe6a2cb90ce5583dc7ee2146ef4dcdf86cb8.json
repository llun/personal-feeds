{"title":"แอพสโตร์ในจีนแบน UC Browser ของ Alibaba คาดเป็นเพราะรัฐบาลจีนสั่งแบน","link":"https://www.blognone.com/node/121720","date":1615909272000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Financial Times รายงานว่าผู้ให้บริการแอพสโตร์ในประเทศจีน ไม่ว่าจะเป็น Xiaomi, Huawei, Tencent เริ่มบล็อคหรือถอด UC Browser ของ Alibaba ตามคำสั่งของรัฐบาลจีนแล้ว ซึ่ง<a href=\"https://www.blognone.com/node/121698\">สอดคล้องกับท่าทีล่าสุดของรัฐบาลจีนที่กดดัน Alibaba รอบใหม่</a></p>\n<p>UC Browser โดนข้อหาเรื่องโฆษณาผิดกฎหมาย เพราะเปิดให้โรงพยาบาลเอกชนมาแข่งกันประมูลคีย์เวิร์ดของโรงพยาบาลชื่อดังๆ ในจีน เพื่อให้ผู้ใช้เข้าใจผิด เข้าผิดเว็บ มาเข้าเว็บของโรงพยาบาลที่ประมูลชนะแทน อาจเป็นเหตุให้ UC Browser โดนแบนจากสโตร์ต่างๆ ชั่วคราว ซึ่งเป็นมาตรการที่รัฐบาลจีนใช้ลงโทษบริษัทเอกชนอยู่แล้ว</p>\n<p>ช่วงนี้อาจไม่ใช่เวลาที่ดีของ UC Browser มากนัก เพราะโดนแบนทั้งในจีน และก่อนหน้านี้คือ<a href=\"https://www.blognone.com/node/117207\">โดนแบนที่อินเดีย</a> ซึ่ง<a href=\"https://www.blognone.com/node/98744\">เป็นตลาดสำคัญของ UC Browser ด้วย</a></p>\n<p><img alt=\"No Description\" src=\"https://www.blognone.com/sites/default/files/externals/7eb2c15750f6a5be807887e67bfff633.png\" ></p>\n<p>ที่มา - <a href=\"https://www.ft.com/content/79c2459d-85fe-457b-bb09-26d587eeaed6\">Financial Times</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uc-browser\">UC Browser</a></div><div class=\"field-item odd\"><a href=\"/topics/alibaba\">Alibaba</a></div><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/browser\">Browser</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d6a471157c7f854b3e67f1b6aeebe6a2cb90ce5583dc7ee2146ef4dcdf86cb8","category":"Thai"}