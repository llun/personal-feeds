{"title":"Meitu แอปเซลฟี่+แต่งภาพ ประกาศลงทุนเงินคริปโตรวม 40 ล้านดอลลาร์","link":"https://www.blognone.com/node/121586","date":1615213000000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Meitu ผู้พัฒนาแอปเซลฟี่และแต่งภาพถ่าย อาทิแอป Meitu, BeautyCam, BeautyPlus ได้<a href=\"https://corp-static.meitu.com/corp-new/92016878a68bac4ad8121e906eae6687_1615115628.pdf\">แจ้งข้อมูล</a>ต่อตลาดหลักทรัพย์ฮ่องกง ว่าบริษัทได้ซื้อเงินคริปโต ประกอบด้วย Ether จำนวน 15,000 หน่วย และบิตคอยน์ 379.1214267 บิตคอยน์ คิดเป็นมูลค่าราว 22.1 ล้านดอลลาร์ และ 17.9 ล้านดอลลาร์ ตามลำดับ เมื่อวันที่ 5 มีนาคม 2021 ตามแผนงานที่จะนำเงินสดบริษัทมาลงทุนในเงินคริปโต สูงสุด 100 ล้านดอลลาร์</p>\n<p>ก่อนหน้านี้มีบริษัทขนาดใหญ่ ที่ประกาศว่าได้ซื้อเงินคริปโตทั้ง <a href=\"https://www.blognone.com/node/121083\">Tesla</a> และ <a href=\"https://www.blognone.com/node/121346\">Square</a> ส่วนกรณีของ Meitu นั้น อาจเป็นบริษัทเทคโนโลยีของจีนรายแรกที่ออกมาประกาศการลงทุนในเงินคริปโตนี้</p>\n<p>Meitu อธิบายเพิ่มเติมในรายงานว่าบริษัทมองเทคโนโลโยีบล็อกเชน มีโอกาสที่จะเข้ามาปรับรื้อธุรกิจ (disrupt) ด้านการเงินและเทคโนโลยี เหมือนกับที่อินเทอร์เน็ตมือถือเข้ามาเปลี่ยนแปลงหลายอุตสาหกรรม</p>\n<p>ที่มา: <a href=\"https://www.cnbc.com/2021/03/08/crypto-chinese-app-meitu-buys-millions-worth-of-bitcoin-and-ethereum.html\">CNBC</a></p>\n<p><img alt=\"alt=&quot;Meitu&quot;\" src=\"https://www.blognone.com/sites/default/files/externals/5dc9b0c80ed27e1f8751ecf244cf1063.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/meitu\">Meitu</a></div><div class=\"field-item odd\"><a href=\"/topics/cryptocurrency\">Cryptocurrency</a></div><div class=\"field-item even\"><a href=\"/topics/ethereum\">Ethereum</a></div><div class=\"field-item odd\"><a href=\"/topics/bitcoin\">Bitcoin</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fcab914a938c95e85340cc4e61baef84ee0012fa3c4657a89c532ecb026d6809","category":"Thai"}