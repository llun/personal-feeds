{"title":"เปิดตัว Nintendo Switch รุ่นใหม่ OLED หน้าจอ 7 นิ้ว ยังไม่รองรับ 4K ราคา 37,980 เยน ขายตุลาคม","link":"https://www.blognone.com/node/123594","date":1625579769000,"content":"<div><div><div><p>นินเทนโดเปิดตัว Nintendo Switch รุ่นใหม่เครื่องไฮบริด ซึ่งมาพร้อมกับหน้าจอในตัวเครื่องแบบ OLED ความละเอียด 720p ขนาด 7 นิ้ว (รุ่นเดิม 6.2 นิ้ว) อย่างไรก็ตามในรายละเอียดอื่นของสเป็กอาจไม่เป็นไปตามข่าวลือก่อนหน้านี้</p>\n<p>โดย Nintendo Switch รุ่นใหม่รองรับความละเอียดที่ 1080p เมื่อเชื่อมต่อกับทีวี เท่ากับรุ่นก่อนหน้า ไม่ได้รองรับ 4K ตามที่<a href=\"https://www.blognone.com/node/121512\">คาดกัน</a>ก่อนหน้านี้ ส่วนชิปเซตระบุว่าเป็น NVIDIA Tegra แบบปรับแต่งแต่ไม่ได้บอกว่าเป็นรุ่นใหม่ขึ้นหรือไม่ แบตเตอรี่ใช้งานได้นานสูงสุด 9 ชั่วโมง เท่ากับรุ่นก่อน ที่เพิ่มมากกว่าคือพื้นที่หน่วยความจำภายในเครื่อง 64GB (เดิม 32GB) ปรับระบบเสียง และ Dock มีพอร์ต ethernet รองรับสายแลน</p>\n<p>Nintendo Switch รุ่นใหม่ ซึ่งเรียกว่ารุ่น OLED เริ่มขายตั้งแต่วันที่ 8 ตุลาคม 2021 เป็นต้นไป มีสองสีให้เลือกได้แก่ สีขาว และสีฟ้า-แดงนีออน อเมริการาคาขาย 350 ดอลลาร์ ญี่ปุ่นราคาขาย 37,980 เยน ส่วนรุ่นก่อนหน้ายังคงวางขายในราคาเดิม 300 ดอลลาร์ / 32,978 เยน</p>\n<p>ที่มา: <a href=\"https://www.theverge.com/2021/7/6/22456337/nintendo-switch-oled-model-specs-date-price\">The Verge</a></p>\n<p><img src=\"https://www.blognone.com/sites/default/files/externals/cda09c6902ac5da6da1d41c412334e06.jpg\" /></p>\n<p><img src=\"https://www.blognone.com/sites/default/files/externals/81d01dcc5828340ab8eeff0679b96de8.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b8b67f681b2830a7e8b9f65d707ed65c61d9ac9d959f0b0c3b49dc677df3c6b","category":"Thai"}