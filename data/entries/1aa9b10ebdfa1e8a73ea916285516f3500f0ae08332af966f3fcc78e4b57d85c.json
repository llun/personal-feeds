{"title":"AMD เปิดขาย Ryzen 7 5700G และ Ryzen 5 5600G ให้คนทั่วไป มาพร้อม RX Vega","link":"https://www.blognone.com/node/122971","date":1622605132000,"content":"<div><div><div><p>หลัง AMD เปิดตัว <a href=\"https://www.tomshardware.com/news/amd-ryzen-5000g-cezanne-apus-oems-now-coming-to-diy-later-this-year\">Ryzen 5000G (Cezanne)</a> ไปเมื่อเดือนเมษายนที่ผ่านมา แต่จำกัดเฉพาะลูกค้า OEM เท่านั้น ล่าสุด AMD ประกาศวางขายเอพียู Ryzen 7 5700G และ Ryzen 5 5600G ให้คนทั่วไป วันที่ 5 สิงหาคมนี้</p>\n<p>เอพียูเป็นการ์ดจอออนบอร์ด มีจีพียูและซีพียูอยู่บน processor die เดียวกัน แตกต่างจาก Intergrated Graphic ตรงจีพียูที่เพิ่มเข้ามาจะเป็นจีพียูแยกแบบเต็มตัว เช่น RX Vega 8 และจะไม่ใช้ Cache ร่วมกับซีพียู</p>\n<p><img src=\"https://www.blognone.com/sites/default/files/externals/988857f262cc8c211bab9d708ec2f134.jpg\" /></p>\n<p>Ryzen 7 5700G เป็นเอพียูที่มีซีพียู Zen 3 แบบ 8 แกน 16 เธรด สัญญาณนาฬิกาพื้นฐาน 3.8GHz สัญญาณนาฬิกาบูสต์ที่ 4.6GHz มาพร้อม RX Vega 8 (8 Compute Units) ความเร็ว 2100 MHz มี TDP ที่ 65W และ cache 20MB ราคา 359 ดอลลาร์ (ราว 11,170 บาท)</p>\n<p>Ryzen 5 5600G ซีพียู Zen 3 แบบ 6 แกน 12 เธรด สัญญาณนาฬิกาพื้นฐาน 3.9GHz สัญญาณนาฬิกาบูสต์ที่ 4.4GHz มาพร้อม RX Vega 7 (7 Compute Units) ความเร็ว 1900 MHz มี TDP ที่ 65W และ cache 19MB ราคา 259 ดอลลาร์ (ราว 8,070 บาท)</p>\n<p>ด้านประสิทธิภาพ AMD โชว์ตัวอย่างการทดสอบ เทียบ Ryzen 7 5700G โชว์การเล่นเกม Rogue Company ความละเอียด 1080p ตั้งค่า High ได้เฟรมเรตเฉลี่ยที่ 78 fps</p>\n<p>นอกจากนั้น เป็นการเทียบ Ryzen 7 5700G กับ Intel Core i7-11700 ที่ไม่มีรายละเอียดมากนัก เช่น ประสิทธิภาพในการตกแต่งภาพบน Adobe Photoshop ดีกว่าถึง 1.09 เท่า เรนเดอร์ 3D บน Blender ดีกว่า 1.22 เท่า เล่นเกม Warframe บนความละเอียด 1080p ตั้งค่า High ดีกว่าถึง 2.25 เท่า เป็นต้น คงต้องรอผลทดสอบเพิ่มเติมเมื่อวางจำหน่าย 5 สิงหาคมนี้</p>\n<p><img src=\"https://www.blognone.com/sites/default/files/externals/244a7ef23734ebccb56117c6d2b56356.jpg\" /></p>\n<p>ที่มา - <a href=\"https://www.amd.com/en/events/computex\">AMD Computex Keynote</a> นาทีที่ 8.50</p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/apu\">APU</a></div><div><a href=\"/topics/ryzen\">Ryzen</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1aa9b10ebdfa1e8a73ea916285516f3500f0ae08332af966f3fcc78e4b57d85c","category":"Thai"}