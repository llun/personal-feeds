{"title":"Ford เปิดตัว BlueCruise ระบบช่วยขับแบบไม่ต้องจับพวงมาลัย ใช้ได้เฉพาะบนไฮเวย์สหรัฐ","link":"https://www.blognone.com/node/122197","date":1618498185000,"content":"<div><div><div><p>Ford เปิดตัวระบบช่วยขับขี่แบบไม่ต้องใช้มือจับพวงมาลัยในชื่อ BlueCruise โดยยังจำกัดเฉพาะการขับบนไฮเวย์เท่านั้น (hands-free highway driving system)</p>\n<p>Ford ระบุว่าทดสอบระบบ BlueCruise กับถนนจริงในสหรัฐอเมริกาและแคนาดาเป็นระยะทาง 110,000 ไมล์ ผ่านสภาพอากาศ สภาพถนน สภาพจราจรที่หลากหลาย และพิสูจน์แล้วว่าใช้งานได้จริง</p>\n<p>ระบบ BlueCruise ของ Ford เป็นการผสมผสานระหว่างระบบช่วยขับขี่ (driver-assist นับเป็น level 2 เทียบเท่า Autopilot ของ Tesla และ Super Cruise ของ GM) และกล้องตรงพวงมาลัยรถยนต์ที่จับภาพคนขับ ดูว่าง่วงหรือตั้งใจมองถนนหรือไม่ ระบบ BlueCruise จะใช้งานได้เฉพาะไฮเวย์ที่ทดสอบแล้วประมาณ 100,000 ไมล์ในสหรัฐ โดยจะแสดงเป็นแผนที่เส้นทางสีฟ้าในระบบ GPS ของ Ford</p>\n<p>ฟีเจอร์ BlueCruise จะอัพเดตแบบ OTA ให้กับรถกระบะ Ford F-150 รุ่นปี 2021 และ Mustang Mach-E รุ่นปี 2021 ภายในปีนี้ ส่วนรถยนต์รุ่นอื่นๆ จะประกาศแผนการอัพเดตในอนาคต</p>\n<p><img src=\"https://www.blognone.com/sites/default/files/externals/4941b6cea209745201dad08529b7f77b.jpeg\" /></p>\n<p>ที่มา - <a href=\"https://media.ford.com/content/fordmedia/fna/us/en/news/2021/04/14/ford-mother-of-all-road-trips-bluecruise-hands-free-driving.html\">Ford</a>, <a href=\"https://arstechnica.com/cars/2021/04/ford-will-roll-out-bluecruise-hands-free-driving-software-in-q3-2021/\">Ars Technica</a></p>\n</div></div></div><div><div>Topics: </div><div><div><a href=\"/topics/ford\">Ford</a></div><div><a href=\"/topics/automobile\">Automobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79d44ffdc83ba449e1724a25e9849cf6363d7ed8bf5469312591026288156ab3","category":"Thai"}