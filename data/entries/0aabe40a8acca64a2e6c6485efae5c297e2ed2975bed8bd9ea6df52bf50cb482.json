{"title":"ยังเพิ่มขึ้นเรื่อยๆ ไม่หยุด Microsoft Teams มีผู้ใช้งานต่อวันทะลุ 145 ล้านราย","link":"https://www.blognone.com/node/122391","date":1619576698000,"content":"<div><div><div><p>ในรายงานผลประกอบการไมโครซอฟท์ มีเผยตัวเลขผู้ใช้งาน Microsoft Teams ด้วยว่า ผู้ใช้งานแอคทีฟรายวันทะลุ 145 ล้านรายแล้ว เพิ่มจากตัวเลขที่ประกาศไว้เมื่อเดือนตุลาคมปีที่แล้ว 26% (ตัวเลขตุลาคม 115 ล้านราย)</p>\n<p>เมื่อเทียบตัวเลข Microsoft Teams ตั้งแต่ COVID-19 ระบาดใหม่ๆ ตอนนั้นมีผู้ใช้งานต่อวัน 32 ล้านราย และภายในไม่กี่สัปดาห์ตัวเลขก็เพิ่มเป็น 2 เท่า หลังจากนั้น Microsoft Teams ก็ปรับเปลี่ยนและเพิ่มฟีเจอร์ใหม่เข้ามาเรื่อยๆ</p>\n<p>อย่างไรก็ตาม เมื่อเทียบกับคู่แข่งแล้วก็ยังไม่ชัดเจน เพราะทั้ง Zoom, Google ต่างก็ไม่ได้ระบุตัวเลขผู้ใช้รายวันแล้ว นอกจากนี้ยังมีแนวโน้มว่า ผู้ใช้งาน 1 คน ใช้งานวิดีโอคอลมากกว่า 1 ตัว ปีที่แล้ว Zoom เปิดเผยว่ามีผู้ใช้งาน 300 ล้านคนต่อวัน และ Google เผยว่าปีที่แล้วมีผู้ใช้งาน Google Meet 100 ล้านคนต่อวัน</p>\n<p><img src=\"https://www.blognone.com/sites/default/files/externals/1e680ccccf9e6de7c629bf14088e8e6e.png\" /></p>\n<p>ที่มา - <a href=\"https://www.theverge.com/2021/4/27/22406472/microsoft-teams-145-million-daily-active-users-stats\">The Verge</a></p>\n</div></div></div><div><div>Topics: </div><div><div><a href=\"/topics/microsoft-teams\">Microsoft Teams</a></div><div><a href=\"/topics/microsoft\">Microsoft</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aabe40a8acca64a2e6c6485efae5c297e2ed2975bed8bd9ea6df52bf50cb482","category":"Thai"}