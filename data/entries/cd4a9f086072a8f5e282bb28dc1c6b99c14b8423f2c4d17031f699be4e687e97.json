{"title":"เปิดตัว Battlefield 2042 กลับสู่สงครามยุคอนาคต มี Wing Suit และภัยทางธรรมชาติในฉาก","link":"https://www.blognone.com/node/123097","date":1623254002000,"content":"<div><div><div><p>ตัวอย่างแรกของ Battlefield 2042 เปิดตัวแล้ว กลับมาสู่สงครามยุคอนาคตในปี 2042 หลังจากย้อนยุคไปเป็นสงครามโลกครั้งที่ 1 และ 2 ในภาคก่อนหน้านี้ คราวนี้ EA และ DICE น่าจะต้องการเรียกคะแนนของผู้เล่นเก่าๆ กลับมาอีกครั้ง เพราะนำโมเม้นต์แบบ Battlefield ที่ทุกคนคุ้นเคยกลับมาในตัวอย่างเพียบ</p>\n<p>ในตัวอย่างโชว์ทั้งการขี่รถจิ๊ปพุ่งจากตึกไปชนเฮลิคอปเตอร์ การขับเฮลิคอปเตอร์สู้รบท่ามกลางตึกสูง ไปจนถึงการดีดตัวจากเครื่องบินเจ็ท เพื่อนำจรวดไปยิงเครื่องบินศัตรูที่ไล่ตามมา และกลับมาขับเครื่องต่ออีกครั้ง</p>\n<p>นอกจากนี้ยังโชว์แผนที่ใหม่ เช่นการสู้รบในสภาพแวดล้อมแบบขั้วโลกที่มียานพาหนะเป็นโฮเวอร์คราฟต์ แผนที่ทะเลทรายที่เต็มไปด้วยรถถัง แผนที่ในเมืองแบบใน Battlefield 4 และ Battlefield 3 และการสู้รบในฐานปล่อยจรวดที่ดูคล้ายคลึงกับจรวดของเอกชนเจ้าหนึ่ง</p>\n<p>ฟีเจอร์ใหม่ที่เห็นในตัวอย่างมีชุด Wing Suit ที่น่าจะทำให้การสู้รบในแนวดิ่งสนุกขึ้น การเปลี่ยนแปลงสภาพแวดล้อมครั้งใหญ่ที่เปลี่ยนเลย์เอ้าต์ของแผนที่ ซึ่งน่าจะเป็นการนำระบบ Levolution หรือระบบที่ผู้เล่นสามารถทำลายสภาพแวดล้อมขนาดใหญ่ในฉากได้กลับมา และปิดท้ายคลิปด้วยพายุทอร์นาโด ที่น่าจะเป็นภัยพิบัติในแผนที่ที่ผู้เล่นต้องรับมือ พร้อมเผยว่าจะมีตัวอย่างเกมเพลย์เพิ่มเติม ในวันที่ 13 มิถุนายนนี้</p>\n<p>ที่มา - <a href=\"https://www.youtube.com/watch?v=ASzOzrB-a9E\">Battlefield 2042 Reveal Trailer</a></p>\n<p><img src=\"https://www.blognone.com/sites/default/files/externals/5dfbe5ddfa144ef9e5cdb368cff3ace4.png\" /><img src=\"https://www.blognone.com/sites/default/files/externals/c3789f2b802eaae5f29c65d446982f1d.png\" /><img src=\"https://www.blognone.com/sites/default/files/externals/8b221b2769255a8902d9942395b04a84.png\" /><img src=\"https://www.blognone.com/sites/default/files/externals/835478334d959bc9e60e173be254a90b.png\" /></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/dice\">DICE</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cd4a9f086072a8f5e282bb28dc1c6b99c14b8423f2c4d17031f699be4e687e97","category":"Thai"}