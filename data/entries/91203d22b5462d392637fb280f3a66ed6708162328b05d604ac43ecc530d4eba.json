{"title":"Sony บอก Horizon Forbidden West อาจขายไม่ทันปี 2021, Gran Turismo 7 ลง PS4 ด้วย","link":"https://www.blognone.com/node/122988","date":1622681278000,"content":"<div><div><div><p>Sony เพิ่งโชว์คลิปเกมเพลย์ขนาดยาวของ Horizon Forbidden West และเรียกเสียงฮือฮอาในหมู่เกมเมอร์ได้มาก แต่เราอาจต้องรอกันอีกนานกว่าจะได้เล่นเกมจริงๆ กัน</p>\n<p>Hermen Hulst หัวหน้า PlayStation Studios ให้สัมภาษณ์กับ PlayStation Blog ของบริษัทเอง ยอมรับว่ายังไม่สามารถฟันธงได้ว่า Horizon Forbidden West จะสามารถวางขายได้ทันช่วงเทศกาลปลายปี แม้บริษัทตั้งเป้าไว้แบบนั้น และสถานะการพัฒนาก็เป็นไปตามเป้าหมาย</p>\n<p>Sony เพิ่งประกาศ<a href=\"https://www.blognone.com/node/122985\">เลื่อนวันขาย God of War ภาคใหม่เป็นปี 2022</a></p>\n<p>นอกจากนี้ Hulst ยังให้ข้อมูลว่าเกมที่เคยคิดกันว่าเป็นเอ็กซ์คลูซีฟของ PS5 อย่าง Gran Turismo 7 จะลง PS4 ด้วย (ร่วมกับ Horizon Forbidden West และ God of War ที่ประกาศไปแล้วว่าลง PS4) โดยให้เหตุผลว่ายังมีเจ้าของเครื่อง PS4 จำนวน 110 ล้านคนที่ควรได้เล่นเกมเหล่านี้</p>\n<p>ที่มา - <a href=\"https://blog.playstation.com/2021/06/02/hermen-hulst-qa-whats-next-for-playstation-studios/\">PlayStation Blog</a>, <a href=\"https://kotaku.com/playstation-boss-says-horizon-forbidden-west-in-2021-is-1847018767\">Kotaku</a></p>\n<p><img src=\"https://www.blognone.com/sites/default/files/externals/b4bdb20f27fbe77d425773477a6eb7f7.jpg\" /></p>\n</div></div></div><div><div>Topics: </div><div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/horizon\">Horizon</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/gran-turismo\">Gran Turismo</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"91203d22b5462d392637fb280f3a66ed6708162328b05d604ac43ecc530d4eba","category":"Thai"}