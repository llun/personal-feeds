{"title":"Uber เผย ยอดเรียกรถในสหรัฐฯ กลับมาสูงกว่าช่วงก่อน COVID-19 ระบาดแล้ว","link":"https://www.blognone.com/node/122150","date":1618244572000,"content":"<div><div><div><p>Uber เผยว่าตอนนี้ธุรกิจการเดินทาง (mobility) ของบริษัทในสหรัฐฯ เริ่มกลับมาสู่จุดสูงสุดอีกครั้งในเดือนมีนาคมที่ผ่านมา ท่ามกลางการทยอยฉีดวัคซีนและผ่อนคลายกิจการต่าง ๆ ภายในประเทศเพื่อพยายามกลับสู่สถานการณ์ปกติของสหรัฐฯ</p>\n<p>Uber เผยกับสำนักข่าว WSJ ว่า ตอนนี้ยอดเรียกรถในเดือนมีนาคมที่ผ่านมาถือว่ากลับมาสู่จุดสูงสุดอีกครั้ง ซึ่งก่อนหน้านี้จุดสูงสุดคือเดือนมีนาคมปี 2020 ซึ่งเป็นช่วงก่อนเกิดการแพร่ระบาดของโรค COVID-19 ในสหรัฐฯ จนต้องล็อกดาวน์ในหลายเมือง เป็นสัญญาณว่าการเดินทางในสหรัฐฯ เริ่มกลับมาแล้ว หลังจากที่รัฐบาลกลางเริ่มฉีดวัคซีนให้ประชาชนในหลายรัฐ</p>\n<p>ในขณะที่ฝั่งธุรกิจส่งอาหารของ Uber ก็ยังคงทำผลงานได้ดี โดยทางบริษัทเผยกับ WSJ ว่าดีมานด์ของ Uber Eats ยังคงมีสูงกว่าจำนวนผู้ให้บริการบนแพลตฟอร์ม</p>\n<p>Uber มีกำหนดออกรายงานประจำไตรมาสในเดือนพฤษภาคมนี้ แต่การเผยข้อมูลก่อนส่วนหนึ่งคาดว่าเพื่อดึงดูดคนขับรถบนแพลตฟอร์มให้กลับมาทำงาน เนื่องจากช่วงการระบาดที่ผ่านมาทำให้คนขับรถบนแพลตฟอร์มทั้ง Uber และ Lyft หายไป<a href=\"https://www.blognone.com/node/122119\">จนต้องจูงใจด้วยการอัดฉีดเงิน</a> เพราะทั้งสองแพลตฟอร์มต่างก็ประสบปัญหาคนต้องการใช้บริการจำนวนมากกว่าคนขับที่พร้อมให้บริการบนแพลตฟอร์ม</p>\n<p>ที่มา - <a href=\"https://www.engadget.com/uber-march-2021-rider-bookings-record-154447690.html\">Engadget</a>, <a href=\"https://www.wsj.com/articles/uber-posts-record-rider-demand-in-march-11618231447?mod=rss_Technology\">WSJ</a></p>\n<p><img src=\"https://www.blognone.com/sites/default/files/externals/3662a1799a8318fa4b8bf6986b3b315a.jpg\" /><br />\nภาพจาก <a href=\"https://www.uber.com/en-TH/newsroom/media-assets/rider/\">Uber</a></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/ride-hailing\">Ride-Hailing</a></div><div><a href=\"/topics/covid-19\">COVID-19</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"467af02e2bdf663e21063f02b440f8266de226ad56db3d0e665a768f59cdcc21","category":"Thai"}