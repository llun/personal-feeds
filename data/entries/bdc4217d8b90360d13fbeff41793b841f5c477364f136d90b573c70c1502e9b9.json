{"title":"บริษัทขุดเงินคริปโต Huobi Mall และ BTC.TOP หยุดให้บริการในจีน เตรียมส่งอุปกรณ์ไปขุดประเทศอื่น","link":"https://www.blognone.com/node/122828","date":1621849533000,"content":"<div><div><div><p>บริษัทรวมกลุ่มขุดเงินคริปโต (mining pool) Huobi Mall และ BTC.TOP ประกาศหยุดให้บริการในจีน หลังทางการจีนเริ่มแสดงท่าทีชัดเจนว่าจะ <a href=\"https://www.blognone.com/node/122818#new\">\"กำจัด\" เงินคริปโตเพื่อคุ้มครองความเสี่ยงของบุคคลทั่วไป</a></p>\n<p>ตัว Huobi Mall นั้นระบุว่ากำลังติดต่อศูนย์ข้อมูลต่างประเทศเพื่อย้ายเหมืองออกไปเปิดใหม่ ส่วน Jiang Zhuoer ผู้ก่อตั้ง BTC.TOP ก็ระบุว่าธุรกิจ mining pool ในจีนนั้นเป็นธุรกิจส่วนเล็กของบริษัทอยู่แล้ว จึงไม่คุ้มจะเปิดบริการต่อไป แต่จะย้ายไปเปิดเหมืองแถบอเมริกาเหนือแทน Jiang ยังเชื่อว่าผู้เปิดเหมืองรายอื่นๆ ก็จะย้ายอุปกรณ์ไปเปิดเหมืองต่อในประเทศอื่นๆ</p>\n<p>เหมืองขนาดใหญ่บางรายยังคงเปิดในจีนต่อไป เช่น HashCow ระบุว่าจะหยุดซื้ออุปกรณ์เพิ่มเติม และคืนเงินผู้ลงทุนที่จองอุปกรณ์ไว้ก่อนหน้านี้และยังไม่ได้เริ่มใช้งาน แต่ยืนยันว่าบริษัททำตามข้อบังคับของทางการแล้ว</p>\n<p>ที่มา - <a href=\"https://gadgets.ndtv.com/internet/news/cryptocurrency-bitcoin-price-mining-halt-miners-china-beijing-crack-down-huobi-mall-btc-top-2448181\">NDTV</a></p>\n<p><img src=\"https://www.blognone.com/sites/default/files/externals/a917b80451356d58b8540963b68a44a8.jpg\" /></p>\n<p>ภาพโดย <a href=\"https://pixabay.com/th/photos/%E0%B8%9F%E0%B8%B2%E0%B8%A3%E0%B9%8C%E0%B8%A1-%E0%B8%95%E0%B8%B7%E0%B9%88%E0%B8%99-%E0%B8%97%E0%B8%B5%E0%B9%88-ethereum-%E0%B8%95%E0%B8%A5%E0%B8%B2%E0%B8%94-2852024/\">rebcenter-moscow</a></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bdc4217d8b90360d13fbeff41793b841f5c477364f136d90b573c70c1502e9b9","category":"Thai"}