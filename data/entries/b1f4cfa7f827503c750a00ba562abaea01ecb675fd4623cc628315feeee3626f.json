{"title":"The Coalition สตูดิโอเจ้าของ Gears of War ประกาศทำเกมด้วย Unreal Engine 5","link":"https://www.blognone.com/node/122606","date":1620662339000,"content":"<div><div><div><p>The Coalition สตูดิโอในสังกัด Xbox Game Studios ที่รับผิดชอบซีรีส์ Gears of War เป็นสตูดิโอเกมรายแรกๆ ที่ประกาศใช้งาน <a href=\"https://www.blognone.com/node/116326\">Unreal Engine 5 รุ่นใหม่ล่าสุด ที่เปิดตัวครั้งแรกในปี 2020</a></p>\n<p>ซีรีส์ Gears of War นั้นเดิมทีเป็นของ Epic Games เจ้าของ Unreal Engine อยู่แล้ว หลัง<a href=\"https://www.blognone.com/node/52841\">ไมโครซอฟท์ซื้อสิทธิมาในปี 2014</a> ก็มอบหมายให้ The Coalition เป็นผู้รับผิดชอบการพัฒนาแทน ซึ่ง The Coalition ก็ทำมา 3 ภาคแล้วคือ Gears 4 (2016), Gears 5 (2019) และ Gears Tactics (2020)</p>\n<p>The Coalition ประกาศว่าซีรีส์ Gears of War ถือเป็น \"ด่านหน้า\" ของเกมที่ใช้ Unreal Engine เวอร์ชันใหม่มาโดยตลอด และก็อยากคงธรรมเนียมนี้ต่อไป จึงประกาศว่าใช้ Unreal Engine 5 กับโครงการใหม่ๆ ในอนาคต ที่ยังไม่บอกว่ามีเกมใดบ้าง</p>\n<p><img src=\"https://www.blognone.com/sites/default/files/externals/c8195a76174e6e307fd4e559e5aa67f3.jpg\" /></p>\n<p>ในการเปิดตัวเอนจิน Unreal Engine 5 เมื่อปีที่แล้ว เป็นความร่วมมือระหว่าง Epic กับ Sony อย่างใกล้ชิด โดยเดโมบน PS5 แต่ตัวเอนจินเองก็ซัพพอร์ตหลากหลายแพลตฟอร์ม รวมถึงคอนโซลฝั่ง Xbox ด้วย การที่ซีรีส์ Gears of War ของไมโครซอฟท์ที่มีประวัติศาสตร์สืบทอดมาจาก Epic เป็นเกมแรกๆ ที่ประกาศรองรับ UE5 ก็ถือเป็นสัญญาณอันดีว่าเราจะเห็น UE5 แพร่หลายมากขึ้น</p>\n<p>สถานะของ UE5 ตอนนี้ยังไม่ออกรุ่นเสถียร จะออกรุ่นพรีวิวช่วงครึ่งแรกของปีนี้ และเกมแรกๆ ที่จะย้ายมาใช้ UE5 คือ Fortnite ของ Epic เองที่มีกำหนดในช่วงกลางปี 2021</p>\n<p>ที่มา - <a href=\"https://www.gears5.com/the-future-of-gears-5\">The Coalition</a></p>\n</div></div></div><div><div>Topics: </div><div><div><a href=\"/topics/unreal\">Unreal</a></div><div><a href=\"/topics/gears-of-war\">Gears of War</a></div><div><a href=\"/topics/games\">Games</a></div><div><a href=\"/topics/game-engine\">Game Engine</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1f4cfa7f827503c750a00ba562abaea01ecb675fd4623cc628315feeee3626f","category":"Thai"}