{"title":"ขยายสู่ตลาดหนังสือเสียง Spotify ร่วมกับ Storytel แพลตฟอร์มหนังสือเสียง นำเนื้อหามาลงแพลตฟอร์ม","link":"https://www.blognone.com/node/122782","date":1621561198000,"content":"<div><div><div><p>ก่อนหน้านี้ไม่นาน Spotify เปิดตัว Spotify Open Access Platform เปิดพื้นที่สำหรับครีเอเตอร์ที่มีผู้ติดตามระดับหนึ่ง และมีเนื้อหาที่ต้องจ่ายเพื่อเข้าถึง นำเนื้อหาพอดคาสต์มาแสดงในแพลตฟอร์ม โดยคนติดตามใช้การล็อกอินครั้งเดียวจากแพลตฟอร์มนั้นๆ ได้</p>\n<p>ล่าสุด Spotify เปิดตัวพันธมิตรรายใหม่ที่มาใช้ Spotify Open Access Platform คือ Storytel แพลตฟอร์มหนังสือเสียง ผู้ที่ใช้งานระบบ Storytel อยู่แล้วสามารถเชื่อมบัญชีกับ Spotify ได้ แต่หากผู้ใช้ Spotify ไม่ได้เป็นลูกค้าของ Storytel ก็สามารถกดเพื่อสมัครใช้บริการผ่าน Spotify ได้ด้วย</p>\n<p><img src=\"https://www.blognone.com/sites/default/files/externals/581ffce2154b16c75bc204ede3ba35f8.png\" /></p>\n<p>Jonas Tellander ผู้ก่อตั้ง Storytel ระบุว่า ตอนนี้มีหนังสือเสียงมากกว่า 5 แสนเล่ม และให้บริการใน 25 ประเทศ การร่วมมือกับ Spotify ช่วยให้เนื้อหาของเราเข้าถึงผู้ฟังได้กว้างขวางกว่าเดิม</p>\n<p>Storytel มีค่าบริการใช้งานอยู่ที่ราวๆ 20 ดอลลาร์ต่อเดือน โดยทั่วไปผู้ใช้งานสามารถฟังได้ผ่านแอปของ Storytel โดยตรงอยู่แล้ว เปิดใช้งานในประเทศไทยและมีหนังสือภาษาไทยอยู่จำนวนหนึ่ง ราคาแพ็กเกจเริ่มต้นที่เดือนละ 229 บาท</p>\n<p><img src=\"https://www.blognone.com/sites/default/files/externals/e94728c434ad20f1e62d16a655b2a448.png\" /><br />\nหน้าตาการใช้งาน หากผู้ใช้ Spotify ไม่ได้เป็นสมาชิกใช้บริการเนื้อหานั้นๆ บน Open Access Platform</p>\n<p>ที่มา - <a href=\"https://newsroom.spotify.com/2021-05-20/storytel-audiobooks-will-be-available-on-spotify-later-this-year/\">Spotify</a>, <a href=\"https://techcrunch.com/2021/05/20/spotify-expands-into-the-audiobooks-market-by-partnering-with-storytel/\">TechCrunch</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/audio-books\">Audio Books</a></div><div><a href=\"/topics/streaming\">Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"069d4b8709f716ab579a71b2cba678df479bbeb56f9b8db65737c286c6fbb48f","category":"Thai"}