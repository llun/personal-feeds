{"title":"Hasbro เปิดตัวหุ่น Optimus Prime ที่แปลงร่างได้เอง สั่งผ่านเสียงและแอพ ราคา 699 ดอลลาร์","link":"https://www.blognone.com/node/122123","date":1618033205000,"content":"<div><div><div><p>Hasbro เจ้าของลิขสิทธิ์ของเล่น Transformers ร่วมกับ Robosen บริษัทผลิตของเล่นหุ่นยนต์จากจีน ผลิตของเล่นหุ่นยนต์ Optimus Prime สุดล้ำ แปลงร่างได้เองอัตโนมัติ สั่งการด้วยเสียง รวมถึงบังคับผ่านแอพ ตั้งโปรแกรมให้เคลื่อนไหวตามคำสั่งเสียงได้ และอัพเดตฟีเจอร์เพิ่มเติมได้ในอนาคต</p>\n<p>ตัวหุ่นประกอบขึ้นจากชิ้นส่วนกว่า 6,000 ชิ้น มีมอเตอร์เซอร์โว 27 ตัว ควบคุมโดยไมโครชิป 60 ชิ้น พร้อมแบตเตอรี่ 2,000 mAh มีไมโครโฟนรับคำสั่งเสียง และลำโพงไว้ใช้ส่งเสียงแปลงร่าง เสียงพูดจากนักพากย์ต้นฉบับ และเสียงเอฟเฟกต์ต่างๆ มาพร้อมกับอาวุธ ขวาน Battle Axe ปืน Blaster สายชาร์จ และกล่อง Travel Case สำหรับพกไปอวดเพื่อน</p>\n<p>ก่อนหน้านี้ บริษัท Robosen สมัยใช้ชื่อเดิมว่า Senpower เคย<a href=\"https://www.youtube.com/watch?v=fqLp9XywLMs\">ทำหุ่น Optimus Prime แปลงร่างเองได้มาตั้งแต่ปี 2018</a> แต่ในตอนนั้นยังไม่ได้ลิขสิทธิ์ถูกต้องจาก Hasbro ก่อนจะทำ Robosen T9 ที่ไม่ได้ใช้ดีไซน์อิงจากการ์ตูน และนำมา<a href=\"https://www.theverge.com/2020/1/9/21057762/robosen-transformer-t9-robot-toy-ces-2020\">โชว์ในงาน CES ปี 2020</a> จนกระทั่งได้ลิขสิทธิ์ทำ Optimus Prime อย่างถูกต้องในปัจจุบัน</p>\n<p>ชื่อเต็มๆ ในเว็บของของเล่นชิ้นนี้คือ Transformers Optimus Prime Auto-Converting Programmable Advanced Robot - Collector Edition เปิดให้<a href=\"https://hasbropulse.com/products/transformers-optimus-prime-auto-converting-programmable-advanced-robot-collectors-edition\">พรีออเดอร์บนหน้าเว็บ Hasbro แล้ววันนี้</a> ในราคา 699 ดอลลาร์ (ราว 22,000 บาท)</p>\n<p>ที่มา - <a href=\"https://kotaku.com/hasbro-unveils-700-self-transforming-optimus-prime-rob-1846650442\">Kotaku</a></p>\n<p><img src=\"https://www.blognone.com/sites/default/files/externals/fca9a55904b7ecbd237d1d9cb178aa7a.jpg\" /></p>\n</div></div></div><div><div>Topics: </div><div><div><a href=\"/topics/hasbro\">Hasbro</a></div><div><a href=\"/topics/transformers\">Transformers</a></div><div><a href=\"/topics/toys\">Toys</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17ec1faf88206450c8a74d4a585b99dd2b6a8280b4c87f994681387efb2c0398","category":"Thai"}