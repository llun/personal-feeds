{"title":"AlmaLinux โครงการทดแทน CentOS ออกรุ่นเสถียรรุ่นแรกแล้ว เทียบเคียง RHEL 8.3","link":"https://www.blognone.com/node/122030","date":1617548677000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/120981\">AlmaLinux หนึ่งในสองโครงการทดแทน CentOS ที่สนับสนุนโดยบริษัท CloudLinux</a> ประกาศออกรุ่นเสถียรรุ่นแรกแล้ว โดยนับเวอร์ชันเป็น 8.3 ตรงกับเลขเวอร์ชันของ RHEL เพื่อไม่ให้สับสน</p>\n<p>ตัวอิมเมจสามารถดาวน์โหลดได้จาก <a href=\"https://repo.almalinux.org/almalinux/8/isos/x86_64/\">AlmaLinux</a> และทีมงานยังมีสคริปต์ช่วยแปลงระบบเดิม (ที่เป็นลินุกซ์อิงกับ RHEL 8.x เช่น CentOS, Oracle Linux) มาเป็น AlmaLinux ด้วย ดาวน์โหลดได้จาก <a href=\"https://github.com/AlmaLinux/almalinux-deploy\">GitHub</a></p>\n<p>ส่วนอีกโครงการคือ <a href=\"https://www.blognone.com/node/120744\">Rocky Linux ที่ก่อตั้งโดย Gregory Kurtzer ผู้ก่อตั้งโครงการ CentOS</a> เตรียมจะออกรุ่นทดสอบแรกในวันที่ 30 เมษายน เลื่อนจากแผนเดิม 31 มีนาคม เพื่อเตรียมโครงสร้างพื้นฐานต่างๆ ให้พร้อมก่อน</p>\n<p><img alt=\"No Description\" src=\"https://www.blognone.com/sites/default/files/externals/af77174ffb1b1f5606880a052620c29e.png\" ></p>\n<p>ที่มา - <a href=\"https://almalinux.org/blog/almalinux-os-stable-release-is-live/\">AlmaLinux</a>, <a href=\"https://forums.rockylinux.org/t/community-update-march-2021/2232\">Rocky Linux</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/almalinux\">AlmaLinux</a></div><div class=\"field-item odd\"><a href=\"/topics/rhel\">RHEL</a></div><div class=\"field-item even\"><a href=\"/topics/centos\">CentOS</a></div><div class=\"field-item odd\"><a href=\"/topics/linux\">Linux</a></div><div class=\"field-item even\"><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"44d2a28f11c931760f4a8af1de1b74c78b7b01fa080422eaff7c513549770b12","category":"Thai"}