{"title":"Samsung พัฒนาโมดูลแรม DDR5 เทคโนโลยี HKMG ขนาด 512GB ตัวแรกของโลก","link":"https://www.blognone.com/node/121889","date":1616735233000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Samsung ประกาศว่าบริษัทพัฒนาโมดูลหน่วยความจำแบบ DDR5 ขนาด 512GB โดยใช้เทคโนโลยี HKMG (High-K Metal Gate) หรือใช้วัสดุที่มีค่าคงที่ไดอิเล็กตริกสูง (high-k dielectrics) มาเป็นตัวฉนวน ซึ่งจะช่วยเพิ่มความเร็วในการรับส่งข้อมูลของแรม</p>\n<p>โมดูลใหม่ถูกออกแบบมาใช้คู่กับซีพียูเซิร์ฟเวอร์ที่รองรับแรม DDR5 เช่น ตระกูล Epyc 'Genoa' ของ AMD หรือ Xeon Scalable 'Sapphire Rapids' ของ Intel เมื่อใช้กับซีพียูที่มี 8 แชนแนลหน่วยความจำ และรองรับ DIMM สองชิ้นต่อแชนแนล จะทำให้ใส่หน่วยความจำ DDR5 ได้สูงสุดถึง 8TB</p>\n<p>โมดูล RDIMM (registered DIMM) แบบใหม่ของ Samsung จะใช้แรม 16GB จำนวน 32 ชุด บน DRAM 16Gb ทั้งหมด 8 ชั้น เชื่อมต่อกันด้วยด้วยเทคโนโลยี through-silicon via (TSV) เพื่อประหยัดพลังงานและรักษาคุณภาพของการส่งข้อมูล</p>\n<p>Samsung ระบุว่าแรม DDR5 ที่ใช้ HKMG และเทคโนโลยีอื่นๆ นี้ กินพลังงานน้อยกว่าหน่วยความจำรุ่นก่อนๆ ถึง 13% ช่วยประหยัดพลังงานให้กับเซิฟเวอร์ที่ต้องการใช้แรมความจุสูงๆ เช่น RDIMM ขนาด 512GB แบบใหม่นี้</p>\n<p>ปัจจุบัน Samsung กำลังส่งโมดูล DDR5 แบบใหม่นี้หลายๆ แบบให้กับลูกค้าเพื่อให้ตรวจสอบและยืนยันการรองรับในอนาคตแล้ว</p>\n<p>ที่มา - <a href=\"https://news.samsung.com/global/samsung-develops-industrys-first-hkmg-based-ddr5-memory-ideal-for-bandwidth-intensive-advanced-computing-applications\">Samsung</a>, <a href=\"https://www.tomshardware.com/news/samsung-512gb-ddr5-memory-module\">Tom’s Hardware</a></p>\n<p><img alt=\"No Description\" src=\"https://www.blognone.com/sites/default/files/externals/36987ad3a0fe143395d4874fa58a54e9.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/memory\">Memory</a></div><div class=\"field-item even\"><a href=\"/topics/ram\">RAM</a></div><div class=\"field-item odd\"><a href=\"/topics/semiconductor\">Semiconductor</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fec3d0d67bb4b1d7857a6e7d1e91ab13d21014d235f586dabd0c0486bc83a28c","category":"Thai"}