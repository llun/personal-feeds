{"title":"Free Software Foundation แถลงยืนยันเลือก Stallman มาเป็นบอร์ด จะปรับปรุงกระบวนการให้โปร่งใสขึ้น","link":"https://www.blognone.com/node/122162","date":1618296119000,"content":"<div><div><div><p>คณะกรรมการ Free Software Foundation (FSF) ออกแถลงการณ์ชี้แจง หลังจากทางคณะกรรมการ<a href=\"https://www.blognone.com/node/121873\">ประกาศเลือก Richard Stallman เข้ามาเป็นกรรมการ</a> โดยไม่ได้แจ้งพนักงานหรือผู้ร่วมจัดการคนอื่นๆ ล่วงหน้า</p>\n<p>ทางคณะกรรมการระบุว่า FSF ต้องการ Stallman เพราะเขามีความสามารถทั้งด้านเทคนิคและกฎหมายที่หาคนเทียบเท่าไม่ได้ สำหรับเรื่องพฤติกรรมนั้นเชื่อว่าหลังจากนี้เขาจะควบคุมตัวเองได้ดีขึ้น</p>\n<p>ตัว Stallman <a href=\"https://www.fsf.org/news/rms-addresses-the-free-software-community\">ออกแถลงการณ์พร้อมกัน</a> ยอมรับว่าเขามีพฤติกรรมไม่ดี โดยเฉพาะการพูดไม่ดีกับผู้หญิง และการแสดงอาการโมโหต่อคนอื่น เขาชี้แจงประเด็นที่เขา<a href=\"https://www.blognone.com/node/111955\">ปกป้อง Marvin Minsky</a> ระบุว่าเขารู้จัก Minsky เพียงห่างๆ แต่คิดว่า Minsky ถูกเหมารวมว่ามีความผิดเท่าๆ กับ Jeffrey Epstein นั้นไม่เป็นธรรม</p>\n<p>ผลกระทบจากการที่ FSF แต่งตั้ง Stallman กลับมาทำให้<a href=\"https://www.blognone.com/node/121873\">องค์กรโอเพนซอร์สหลายแห่งแสดงความไม่พอใจ</a> โดยเฉพาะบริษัทอย่าง <a href=\"https://www.blognone.com/node/121884\">Red Hat แสดงท่าทีว่าจะไม่บริจาคเงินเข้า FSF อีก</a> การยืนยันแต่งตั้ง Stallman ครั้งนี้น่าจะส่งแรงกระเพื่อมอีกไม่น้อย</p>\n<p>ที่มา - <a href=\"https://www.fsf.org/news/statement-of-fsf-board-on-election-of-richard-stallman\">FSF</a></p>\n<p><img src=\"https://www.blognone.com/sites/default/files/externals/bf061762f6e5afe833179da216f55f18.jpg\" /></p>\n<p>Richard Stallman ภาพโดย NicoBZH จาก <a href=\"https://en.wikipedia.org/wiki/File:NicoBZH_-_Richard_Stallman_(by-sa)_(10).jpg\">Wikipedia</a></p>\n</div></div></div><div><div>Topics: </div><div><div><a href=\"/topics/richard-stallman\">Richard Stallman</a></div><div><a href=\"/topics/person\">Person</a></div><div><a href=\"/topics/fsf\">FSF</a></div><div><a href=\"/topics/open-source\">Open Source</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"099cf7df2996ee4beb466c35c7f1bdb560dc7cc23e42af044a1e86b2a1605949","category":"Thai"}