{"title":"ซีอีโอ Riot Games ถูกอดีตผู้ช่วยฟ้องข้อหาล่วงละเมิดทางเพศในที่ทำงาน","link":"https://www.blognone.com/node/121129","date":1612933352000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Sharon O’Donnell อดีตผู้ช่วยผู้บริหารของซีอีโอ Nicolo Laurent แห่ง Riot Games เป็นโจทก์ยื่นฟ้องกรณีถูก Nicolo Laurent ล่วงละเมิดทางเพศ สมัยยังทำงานอยู่กับ Riot ก่อนเธอจะถูกไล่ออกในปี 2020</p>\n<p>ในคำฟ้อง O’Donnell ระบุว่า Laurent พูดจาสองแง่สองง่ามกับเธอ เช่น ชวนเธอมาที่บ้านโดยใช้ข้อความไม่สุภาพ (“cum over”) เพื่อเป็นการพูดโดยนัยถึงการมีเซ็กส์ บอกว่าเขาไซส์เอ็กซ์แอล แต่แค่ชอบอะไร “ฟิตๆ” (that he really was a size extra-large but that he just liked a ‘tight fit’) ใช้แขนโอบเอวเธอก่อนชวนเธอไปเที่ยว, ถามเธอว่าดูแลเขาตอนอยู่บ้านคนเดียวได้มั้ย และอื่นๆ</p>\n<p>นอกจากนี้ยังวิจารณ์รูปร่างของเธอ บอกให้เธอทำตัวเหมือนผู้หญิงมากขึ้นและให้ระวังคำพูดตอนพูดกับเขา และยังเคยบอกให้พนักงานหญิงคนอื่น จัดการกับความเครียดช่วง COVID-19 โดยการไปมีลูกซะ</p>\n<p>O’Donnell ระบุว่าเมื่อเธอปฏิเสธการรุ่มร่ามของ Laurent บ่อยครั้งเข้า เธอก็ถูกลงโทษต่างๆ ในที่ทำงาน จนสุดท้ายก็ถูกไล่ออก เธอยังบอกว่ายังได้ค่าจ้างในช่วงทำงานไม่ครบ ไม่ได้รับค่าโอที และตอนทำงานอยู่ก็ไม่มีเวลาพักเบรกเลยอีกด้วย</p>\n<p><img src=\"https://www.blognone.com/sites/default/files/externals/626a4eca2a72ed83effd264bebfa16ae.png\" alt=\"\" /></p>\n<p>ฝั่ง Riot Games ระบุว่า เมื่อเป็นข้อกล่าวหาเกี่ยวกับผู้บริหาร บอร์ดบริหารจึงให้บริษัทกฎหมายภายนอกเข้ามาสืบสวนกรณีนี้โดย Laurent จะให้ความร่วมมือเต็มที่ พร้อมระบุว่าการเลิกจ้าง O’Donnell เป็นไปเพราะมีเรื่องร้องเรียนจากพนักงานอื่นมากมาย และบริษัทมีหลักฐานยืนยันได้</p>\n<p>ก่อนหน้านี้ <a href=\"https://kotaku.com/inside-the-culture-of-sexism-at-riot-games-1828165483\">Kotaku</a> เคยตีแผ่เรื่องปัญหาการเหยียดเพศ และสังคมชายเป็นใหญ่ใน Riot Games ไปเมื่อปี 2018 โดยจบลงที่ <a href=\"https://kotaku.com/riot-settles-lawsuit-will-pay-every-female-employee-si-1840156366\">Riot Games ต้องจ่ายเงินรวมกว่า 10 ล้านดอลลาร์สหรัฐ</a> ให้กับพนักงานหญิงทุกคน ที่ร่วมทำงานกับ Riot Games ตั้งแต่ปี 2014 และดูเหมือนว่าปัญหานี้จะยังไม่จบง่ายๆ คงต้องติดตามคดีความนี้กันต่อไป</p>\n<p>ที่มา - <a href=\"https://www.vice.com/en/article/g5b3zm/riot-games-ceo-sued-for-sexual-discrimination-by-his-assistant\">VICE</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/riot-games\">Riot Games</a></div><div class=\"field-item odd\"><a href=\"/topics/lawsuit\">Lawsuit</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f72dbaabdbabe1276aff44fef0ca34450e86e830a6debdbdcce0d8079326b273","category":"Thai"}