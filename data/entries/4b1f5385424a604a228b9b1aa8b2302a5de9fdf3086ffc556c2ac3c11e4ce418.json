{"title":"Apple บอกเอง Homepod จะมีอัพเดตซอฟต์แวร์ ที่รองรับ Apple Music แบบ Lossless","link":"https://www.blognone.com/node/122811","date":1621702058000,"content":"<div><div><div><p>สืบเนื่องจากข่าว <a href=\"https://www.blognone.com/node/122716\">Apple Music เปิดตัวการฟังเพลงแบบ Lossless</a> แต่หูฟังไร้สายของแอปเปิลเอง <a href=\"https://www.blognone.com/node/122723\">จะไม่รองรับ</a>การส่งข้อมูลเสียงแบบ Lossless ทั้ง AirPods, AirPods Pro และ AirPods Max เนื่องจากใช้ codec แบบ AAC ที่บีบอัดเสียคุณภาพเสียงบางส่วนไป ล่าสุดแอปเปิลอธิบายเพิ่มเติมแล้ว</p>\n<p>โดยในหน้า Support ของแอปเปิล ได้ระบุชัดเจนว่า การฟังเพลงผ่านหูฟังไร้สายที่เชื่อมต่อด้วยบลูทูธจะไม่รองรับ Lossless ซึ่งรวมทั้ง AirPods, AirPods Pro, AirPods Max และหูฟังไร้สาย Beats ทั้งหมด การฟังด้วย AirPods Max แบบเสียบสายใช้งานก็ทำไม่ได้เช่นกัน</p>\n<p>ทั้งนี้การฟังเพลง Lossless ผ่าน iPhone, iPad, Mac ทำได้โดยฟังผ่านลำโพงของอุปกรณ์ หรือเชื่อมต่อลำโพงแบบสาย</p>\n<p>อย่างไรก็ตามยังมีอุปกรณ์เสริมของแอปเปิลที่รองรับนั่นคือ HomePod และ HomePod mini ซึ่งแอปเปิลบอกว่าจะรองรับ Lossless ในอัพเดตซอฟต์แวร์ที่จะออกมาในอนาคต</p>\n<p>ที่มา: <a href=\"https://support.apple.com/th-th/HT212183\">แอปเปิล</a> ผ่าน <a href=\"https://9to5mac.com/2021/05/22/homepod-apple-music-lossless-support/\">9to5Mac</a></p>\n<p><img src=\"https://www.blognone.com/sites/default/files/externals/8647058d543f6df9be41d9def2b3bdf9.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/apple\">Apple</a></div><div><a href=\"/topics/lossless\">Lossless</a></div><div><a href=\"/topics/homepod\">HomePod</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b1f5385424a604a228b9b1aa8b2302a5de9fdf3086ffc556c2ac3c11e4ce418","category":"Thai"}