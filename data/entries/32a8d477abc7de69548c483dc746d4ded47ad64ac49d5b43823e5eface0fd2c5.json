{"title":"European Football 2020-2021","link":"https://markpeak.net/european-football-2020-2021/","date":1622361341000,"content":"<p>ฟุตบอลยุโรปซีซัน 2020-2021 จบสิ้นลงแล้วอย่างเป็นทางการเมื่อคืน หลังนัดชิง UEFA Champions League จบลงด้วยชัยชนะของเชลซี 1-0 แมนเชสเตอร์ซิตี้</p>\n<p>ฤดูกาล 2020-2021 เต็มไปด้วยดราม่าเพราะเป็นปีโควิด มีปัญหาคนดูไม่สามารถเข้าสนามได้ ส่วนในแง่ผลการแข่งขันฟุตบอลลีกก็มีพลิกโผกันหลายลีก ในโอกาสนี้จึงมาบันทึกไว้เป็นที่ระลึกความทรงจำ</p>\n<h2>อังกฤษ</h2>\n<ul>\n<li><strong>ลิเวอร์พูล</strong> แชมป์เก่าเปิดฤดูกาลมาได้สวยงาม แต่กลางฤดูกาลเจอปัญหากองหลังเจ็บระนาว แพ้คาบ้านติดกันหลายนัด แต่ก็เอาตัวรอด + โชคช่วยด้วย ประคองตัวเข้ามาจบอันดับ 3 ได้</li>\n<li><strong>แมนเชสเตอร์ซิตี้</strong> ฟอร์มช่วงแรกไม่ค่อยดีนัก แพ้บ่อย อันดับหล่นไปประมาณที่ 6 แถมมีปัญหานักเตะหลายคนติดโควิดอีก แต่กลายเป็นติดโควิดแล้วเก่งขึ้นมาทันที และสามารถเร่งแซงขึ้นมาครองอันดับหนึ่งได้ตั้งแต่ช่วงปีใหม่</li>\n<li><strong>แมนเชสเตอร์ยูไนเต็ด</strong> ฟอร์มแกว่งไปแกว่งมา แม้มาดีตอนหลังแต่ก็ไล่ซิตี้ไม่ทันแล้ว นัดยิง Europa ยังแพ้จุดโทษคนที่ 11 ก็น่าสงสารอีกเหมือนกัน</li>\n<li><strong>เชลซี</strong> ปีนี้เตะไม่ค่อยดีจนต้อง<a href=\"https://markpeak.net/output/\">ปลดแลมพาร์ด</a> การได้ทูเคิลมากลางฤดูกาล ฟอร์มดีทันใจ แถมแกร่งระดับชนะทีมใหญ่ๆ มาเกือบหมดยุโรป (แต่แพ้เวสต์บรอมคาบ้าน 2-5 <img src=\"https://s.w.org/images/core/emoji/13.0.1/72x72/1f606.png\" />) และปิดจ็อบด้วยการคว้าแชมป์ UCL ได้สำเร็จ</li>\n<li><strong>เลสเตอร์ซิตี้</strong> ฟอร์มดี เกาะอันดับ 3-4 มาตลอด มาแกว่งช่วงท้ายเองจนอดไป UCL เลย น่าเศร้า แต่อย่างน้อยได้ถ้วย FA Cup ครั้งแรกมาปลอบใจก็ยังดี</li>\n<li><strong>สเปอร์ส</strong> ฟอร์มแย่จนต้องปลดมูริญโญ่ (ซึ่งดูไม่น่าเวิร์คแต่แรกแล้ว) แพ้แมนซิตี้ในนัดชิงลีกคัพ ยังคงมือเปล่าเช่นเคย และทีมน่าจะแตกแล้ว</li>\n<li><strong>ลีดส์</strong> การกลับมาเล่นพรีเมียร์ลีกทำผลงานได้ดีเกินคาด จบด้วยอันดับ 9 ครึ่งบนของตารางซะด้วย พลังของบิเอลซ่านี่ช่างร้ายกาจ</li>\n<li><strong>เชฟฟิลด์ยูไนเต็ด</strong> มหัศจรรย์ของฤดูกาลที่แล้วน่าจะหายไปหมด แถมยังเสียดีน เฮนเดอร์สันกลับไปให้แมนยูด้วย ปีนี้ฟอร์มแย่เอง + โชคร้ายหลายเด้ง ทำให้ต้องตกชั้นกลับไปแชมเปี้ยนชิปแบบไม่ต้องลุ้นอะไรมาก</li>\n</ul>\n<p>ด้วยฟอร์มที่ร้อนแรงของเชลซียุคทูเคิล คิดว่าฤดูกาล 2021-2022 เชลซีน่าจะกลับเข้ามาในเรดาร์ลุ้นแชมป์อีกครั้ง หลังจากหลุดลูปมาพักใหญ่ตั้งแต่หมดยุคคอนเต้ ส่วน <a href=\"https://markpeak.net/rivalry/\">rivalry คู่ใหม่ระหว่างแมนซิตี้-ลิเวอร์พูล</a> น่าจะเปิดกว้างมากขึ้นเป็น 4 ทีมเหมือนเดิมคือ แมนซิตี้ เชลซี ลิเวอร์พูล แมนยู</p>\n<h2>เยอรมัน</h2>\n<ul>\n<li><strong>ดอร์ทมุนด์</strong> พลังของฮาแลนด์ยิงรัวๆ แต่ฟอร์มช่วงกลางฤดูกาลก็แกว่ง แล้วมาเจอกับบาเยิร์นที่ร้อนแรงก็ต่อกรได้ยาก ตอนแรกคิดว่าจะได้แค่อันดับ 5 อดไป UCL ซะด้วย แต่ช่วงท้ายฤดูกาลกลับเอาตัวรอดได้เฉย ชนะรัวๆ แถมคู่แข่งแพ้เองด้วย จบด้วยที่ 3 และได้แชมป์ DFB อีกต่างหาก (ชนะไลป์ซิกทั้งลีกและถ้วยในช่วงไล่ๆ กัน)</li>\n<li><strong>บาเยิร์น</strong> ก็ยังเป็นบาเยิร์น คว้าแชมป์เป็นปีที่ 9 ติดกัน (เป็นลีกใหญ่ลีกเดียวในยุโรปที่แชมป์เก่ารักษาแชมป์ได้) เลวานดอฟสกี้สร้างสถิติยิง 41 ประตู ปิดฤดูกาลด้วยการคว้า นาเกลมันน์ มาเป็นผู้จัดการ</li>\n</ul>\n<h2>สเปน</h2>\n<ul>\n<li>ปีนี้ฟุตบอลสเปนลุ้นสนุกมาก เพราะเป็นบาร์เซโลนายุคตกต่ำ (ดราม่าเมสซีช่วงต้นฤดูกาล แม้ช่วงปลายเร่งเครื่องกลับมาได้) และรีลมาดริดยุคตีบตัน (เทียบตัวผู้เล่นแล้วแย่สุดในรอบหลายปี) เปิดโอกาสให้แอตเลติโกมาดริดมาครองแชมป์ได้ แต่พี่แกนำห่างๆ สบายๆ ก็ดันพลาดจนต้องมาให้ลุ้นจนถึงนัดสุดท้าย (ดราม่าซัวเรซ-บาร์เซโลนา)</li>\n<li>แชมป์โคปาเดลเรย์ เป็นของเรียลโซเซียดัด (อันดับ 5) ส่วนแชมป์ Europa คือบียาร์รีล (อันดับ 7) ทำให้ปีนี้ทั้งบาร์ซ่าและมาดริดมือเปล่าทั้งคู่ ซีดานลาออกไปแล้ว คูมันยังอยู่ ส่วน<a href=\"https://markpeak.net/the-end-of-an-era/\">เมสซียังไม่ชัดว่าจะอยู่ต่อไหม</a> แต่ในภาพรวมถือเป็นจุดเปลี่ยนยุคจาก duopoly กลับมาสู่ยุคเปิดกว้างอีกครั้ง</li>\n</ul>\n<h2>อิตาลี</h2>\n<ul>\n<li><strong>อินเตอร์มิลาน</strong> ร่างแปลงของแมนยูภาคอิตาลีกลับมายิ่งใหญ่อีกครั้ง (ด้วยฝีมือของคอนเต้) ลูกากูเกิดใหม่สำเร็จ</li>\n<li><strong>ยูเวนตุส</strong> โค้ชใหม่ปีร์โล่ ที่เหมือนมาเฟียสุดหล่อมากกว่าโค้ชฟุตบอล แต่ฟอร์มไม่ดี จบด้วยอันดับสี่ โรนัลโด้เกือบไม่ได้ไป UCL และน่าจะใกล้สิ้นสุดอายุการเล่นของเขาแล้ว ยังดีว่าได้แชมป์โคปาอิตาเลียมาเป็นของติดมือ</li>\n</ul>\n<p>ประเด็นที่น่าสนใจของซีเรียอา 2020-2021 คือสิ้นฤดูกาล เราเห็นการเปลี่ยนโค้ชใหม่ของทีมใหญ่ๆ กันยกชุด ก็น่าสนใจว่าสมรภูมิปี 2021-2022 น่าจะเปลี่ยนจากเดิมพอสมควร ขณะที่เขียนคือ</p>\n<ul>\n<li>ยูเวนตุส ปลดปีร์โล่ ตั้งอัลเลกรี (รอบใหม่)</li>\n<li>อินเตอร์ คอนเต้ลาออก ยังไม่ตั้งใคร</li>\n<li>โรมา ตั้งมูริญโญ่</li>\n<li>ฟิออเรนตินา ตั้งกัตตูโซ่</li>\n</ul>\n<h2>ฝรั่งเศส</h2>\n<ul>\n<li>เป็นอีกลีกที่เกิดการเปลี่ยนแปลงแชมป์ คือ ลีล สามารถเบียดมาชนะ PSG ได้แบบฉิวเฉียด (คะแนนเดียว) หยุดการสถิติชนะ 3 ฤดูกาลติด (และแชมป์ 7 ฤดูกาลในรอบ 8 ปีล่าสุด) ของ PSG ลงได้</li>\n</ul>\n<h2>สกอตแลนด์</h2>\n<ul>\n<li>สตีเวน เจอร์ราร์ด ในฐานะผู้จัดการทีม สามารถนำเรนเจอร์โค่นบัลลังก์ 10 ปีของเซลติกได้แบบทิ้งห่างสุดๆ ทำให้ลีกสกอตกลับมาไม่ผูกขาดอีกครั้ง คิดว่าเจอราร์ดเก็บประสบการณ์กับเรนเจอร์อีกสัก 2 ปีก็น่าจะมาอังกฤษได้แล้ว</li>\n</ul>\n<h2>UEFA Champions League</h2>\n<ul>\n<li>ปีนี้เชียร์แมนซิตี้เพราะอยากให้กุน อเกวโร่ได้แชมป์ก่อนลาจาก และอุตส่าห์เข้าชิงได้เป็นครั้งแรก แต่สุดท้ายทำไม่ได้เองก็คงไม่ต้องโทษใคร</li>\n</ul>\n<h2>สรุปผลงานส่วนตัว</h2>\n<ul>\n<li>เชียร์เข้าเป้าแทบทุกลีกคือ อังกฤษ สเปน ฝรั่งเศส อิตาลี สกอตแลนด์</li>\n<li>ดอร์ทมุนด์ประคองตัวได้ที่ 3 ได้ไป UCL แถมมีแชมป์บอลถ้วยติดมือ ถือว่าดีกว่าที่คาด</li>\n<li>มีเชฟฟิลด์ยูไนเต็ดทีมเดียวที่เชียร์ไม่ขึ้น</li>\n<li>ตอนแรกคาดว่าเมืองแมนเชสเตอร์จะมีถ้วยยุโรป 2 ใบพร้อมกัน Manchester is Red &amp; Blue แต่สุดท้ายไม่มีสักถ้วย</li>\n<li>สองคนในภาพข้างบน ทำไมไม่มีใครมาซื้อไปสักที</li>\n</ul>The post <a href=\"https://markpeak.net/european-football-2020-2021/\">European Football 2020-2021</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"32a8d477abc7de69548c483dc746d4ded47ad64ac49d5b43823e5eface0fd2c5","category":"Thai"}