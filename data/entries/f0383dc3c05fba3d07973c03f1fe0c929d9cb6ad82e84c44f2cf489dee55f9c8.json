{"title":"Neuralink โชว์ความคืบหน้าระบบสื่อประสาท ลิงเล่นเกม Pong จากความคิดได้แล้ว","link":"https://www.blognone.com/node/122109","date":1617941582000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Neuralink เป็นบริษัทที่ Elon Musk <a href=\"https://www.blognone.com/node/91230\">ก่อตั้งขึ้นเมื่อต้นปี 2017</a> ก่อนจะเริ่มเผยให้เห็นผลงานแรกคือ<a href=\"https://www.blognone.com/node/110887\">สายสื่อประสาท</a>สำหรับเชื่อมสมองเข้ากับคอมพิวเตอร์ในปี 2019 และมีแถลงข่าวความคืบหน้าครั้งสุดท้ายเมื่อเดือนสิงหาคม 2020 เป็นการทดลอง<a href=\"https://www.blognone.com/node/118186\">ฝังโมดูลไว้ในกะโหลกหมู</a></p>\n<p>ล่าสุด Neuralink เผยความคืบหน้ามากขึ้นด้วยการปล่อยคลิปวิดีโอลิงแม็กแคก (คล้ายลิงแสม) ชื่อ Pager ที่ถูกฝังโมดูล Neuralink ไว้ในกะโหลก แล้วให้มันเรียนรู้การบังคับจอยสติ๊กให้จุดบนหน้าจอไปทับกับสี่เหลี่ยมสีส้ม เมื่อทับแล้วสี่เหลี่ยมจะเปลี่ยนตำแหน่งไปเรื่อยๆ โดยลิงได้รางวัลเป็นกล้วยปั่นทางหลอดดูด</p>\n<p>เมื่อลิงบังคับจอยสติ๊กได้แล้ว ทีมงานก็ถอดสายจอยสติ๊กออกแล้วปล่อยให้ลิงเล่นเกมต่อไป ซึ่งลิงก็ยังบังคับจอยสติ๊กเหมือนเดิม เพียงแต่สัญญาณที่ไปเลื่อนจุดบนหน้าจอนั้นมาจากการอ่านสัญญาณจากสมองล้วนๆ</p>\n<p>ต่อมาทีมงานก็เปลี่ยนให้ลิงหัดเล่นเกม Pong แทน (Pong เป็นเกมที่พัฒนาโดย Atari นับเป็นเกมอาเขตเกมแรกๆ ในประวัติศาสตร์ เล่นโดยการให้ผู้เล่นสองฝั่งตีลูกบอลโต้ไปมา) ซึ่งคราวนี้ทีมงานถอดจอยสติ๊กออกไปเลย ลิงก็ทำท่าขยับมือเล็กน้อย แต่การขยับแท่นตีลูกบนหน้าจอมาจากการอ่านสัญญาณจากสมองล้วนๆ โดยหลังทดลองเพิ่มความเร็วของเกม ลิงก็ยังเล่นได้ดี</p>\n<p><img alt=\"alt=&quot;A4b9Ne.jpg&quot;\" src=\"https://www.blognone.com/sites/default/files/externals/9e69b172a2958bedd63ccfc614f64d89.jpg\" ><em>ภาพโดย Neuralink</em></p>\n<p>ด้าน Elon Musk ระบุว่าในขั้นแรก Neuralink จะฝังโมดูลในผู้ป่วยอัมพาตให้สามารถใช้สมาร์ทโฟนได้เร็วกว่าคนปกติที่ใช้นิ้ว และหลังจากนั้นจะเชื่อม Neuralink ในสมองเข้ากับโมดูล Neuralink ในร่างกาย ทำให้คนที่เป็นอัมพาตกลับมาเดินได้อีกครั้ง ซึ่งโมดูลนี้จะฝังเนียนไปกับกะโหลกและชาร์จไร้สาย ทำให้คนอื่นดูไม่ออกว่าติดตั้ง Neuralink อยู่</p>\n<p>สำหรับเอกสารอธิบายแบบเจาะลึกทางเทคนิค สามารถเข้าไปดูได้จากที่มา</p>\n<p>ที่มา - <a href=\"https://neuralink.com/blog/\">Neuralink</a></p>\n<iframe width=\"640\" height=\"360\" src=\"https://www.youtube.com/embed/rsCul1sp4hQ\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/neuralink\">Neuralink</a></div><div class=\"field-item odd\"><a href=\"/topics/elon-musk\">Elon Musk</a></div><div class=\"field-item even\"><a href=\"/topics/medical\">Medical</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0383dc3c05fba3d07973c03f1fe0c929d9cb6ad82e84c44f2cf489dee55f9c8","category":"Thai"}