{"title":"ไมโครซอฟท์ออก Windows App SDK สำหรับสร้างแอพบน Windows 11","link":"https://www.blognone.com/node/123426","date":1624696163000,"content":"<div><div><div><p>ของใหม่ใน Windows 11 คือ <a href=\"https://www.blognone.com/node/123386\">Microsoft Store ตัวใหม่</a> ที่รองรับแอพประเภทอื่นๆ นอกจาก UWP ด้วย เช่น win32, .NET, PWA ฯลฯ ตามยุทธศาสตร์เปิดกว้างให้มีแอพจำนวนมากๆ บนสโตร์</p>\n<p>ไมโครซอฟท์จึงเปิดตัว Windows App SDK สำหรับการทำแอพลง Windows 11 มาพร้อมกัน แต่เอาจริงๆ มันไม่ใช่ของใหม่นัก เพราะมันคือชื่อใหม่ของ <a href=\"https://www.blognone.com/node/116455\">Project Reunion</a> ซึ่งเป็น SDK ที่ไมโครซอฟท์พยายามรวม win32/.NET กับ UWP เข้าด้วยกัน เปิดตัวครั้งแรกช่วงกลางปี 2020</p>\n<p>แอพเดิมในโลกของ Windows สามารถรันบน Windows 11 ได้อย่างไม่มีปัญหาอยู่แล้ว แต่ถ้าอยากได้<a href=\"https://www.blognone.com/node/123389\">หน้าตาและประสบการณ์แบบ Windows 11</a> (ขอบโค้งมน ไอคอนมีแอนิเมชัน) ก็จำเป็นต้องปรับแอพเดิมเล็กน้อย เรียกใช้ WinUI 3 API จาก Windows App SDK แล้วหน้าตาของแอพจะเปลี่ยนให้เข้ากับ Windows 11 โดยอัตโนมัติ (<a href=\"https://docs.microsoft.com/en-us/windows/apps/windows-app-sdk/\">รายละเอียด</a>)</p>\n<p>ปัจจุบัน Windows App SDK ออกเวอร์ชัน 0.8 แล้ว และจะออกเวอร์ชัน 1.0 ช่วงปลายปีพร้อม Windows 11 โดยตัว SDK จะย้อนกลับไปใช้กับ Windows 10 v1809 ได้ด้วย</p>\n<p><img src=\"https://www.blognone.com/sites/default/files/externals/0a5f1bc8cbee14bc2e8c110218f6f799.jpg\" /></p>\n<p><img src=\"https://www.blognone.com/sites/default/files/externals/d1ed5f6247e6c2f4f333e1edf7001f62.png\" /></p>\n<p>ที่มา - <a href=\"https://blogs.windows.com/windowsdeveloper/2021/06/24/what-windows-11-means-for-developers/\">Microsoft</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"384790640ebdb29a36d6aa1fcffe5b19a2ccdc11bc7469745a72892eae68d017","category":"Thai"}