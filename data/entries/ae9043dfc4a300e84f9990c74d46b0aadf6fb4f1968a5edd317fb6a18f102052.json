{"title":"บริษัทเนื้อสัตว์รายใหญ่ที่สุดของโลก JBS USA ยอมจ่ายค่าไถ่ 11 ล้านดอลลาร์ให้แฮ็กเกอร์","link":"https://www.blognone.com/node/123109","date":1623330627000,"content":"<div><div><div><p>JBS USA ผู้ผลิตเนื้อสัตว์รายใหญ่ที่สุดในโลก <a href=\"https://www.blognone.com/node/122959\">ที่เพิ่งโดนแฮ็กระบบเมื่อต้นเดือนมิถุนายน</a> ออกมายอมรับว่าจ่ายค่าไถ่ให้แฮ็กเกอร์เป็นมูลค่า 11 ล้านดอลลาร์ เพื่อให้ระบบไอทีภายในกลับมาใช้งานได้</p>\n<p>ปกติแล้วการยอมจ่ายค่าไถ่ให้แฮ็กเกอร์มักถูกวิจารณ์ว่าเป็นการสร้างมาตรฐานให้แฮ็กเกอร์ไปเจาะระบบที่อื่นต่อไป ซึ่ง Andre Nogueira ซีอีโอของ JBS USA ก็ยอมรับว่าเป็นการตัดสินใจที่ยาก แต่สุดท้ายก็เลือกยอมจ่ายเงิน บริษัทยืนยันว่ามีระบบแบ็คอัพที่ใช้ทดแทนได้เป็นส่วนใหญ่ (vast majority) แต่ก็ไม่ได้เปิดเผยว่ามีระบบใดบ้างที่ได้รับผลกระทบ</p>\n<p>ก่อนหน้านี้เพิ่งมีเคสคล้ายๆ กันคือ <a href=\"https://www.blognone.com/node/122625\">บริษัทท่อส่งน้ำมัน Colonial Pipeline โดนเจาะ</a> <a href=\"https://www.blognone.com/node/122700\">บริษัทยอมจ่ายค่าไถ่เป็น Bitcoin</a> แต่<a href=\"https://www.blognone.com/node/123068\">ภายหลัง FBI ก็ไปตามยึดเงิน Bitcoin กลับมาได้เกือบครบ</a></p>\n<p>ที่มา - <a href=\"https://jbsfoodsgroup.com/articles/jbs-usa-cyberattack-media-statement-june-9\">JBS USA</a>, ภาพจาก <a href=\"https://jbsfoodsgroup.com/businesses/jbs-foods-usa\">JBS</a></p>\n<p><img src=\"https://www.blognone.com/sites/default/files/externals/5d09d3572f0da0182bad55d1f1afe1a3.jpg\" /></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae9043dfc4a300e84f9990c74d46b0aadf6fb4f1968a5edd317fb6a18f102052","category":"Thai"}