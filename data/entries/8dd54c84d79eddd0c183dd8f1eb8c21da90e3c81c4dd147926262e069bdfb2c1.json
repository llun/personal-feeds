{"title":"เฟซบุ๊กตอบโต้กฎใหม่ด้วยการปิดกั้นคนออสเตรเลียจากการมองเห็นและแชร์ข่าว เผยตัวเองไม่มีทางเลือก","link":"https://www.blognone.com/node/121247","date":1613612557000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็นกฎหมายใหม่ออสเตรเลีย News Media Bargaining Code บังคับแพลตฟอร์มออนไลน์จ่ายเงินให้สำนักข่าว ทำให้เฟซบุ๊กต้องออกมาตอบโต้ด้วยการประกาศปิดกั้นสื่อและผู้ใช้งานในออสเตรเลียจากการการมองเห็นและแชร์ข่าวเสียเลย</p>\n<p>เฟซบุ๊กบอกด้วยว่า เดิมทีกฎหมายนี้เข้าใจความสัมพันธ์ระหว่างแพลตฟอร์มและสำนักข่าวผิดตั้งแต่แรกอยู่แล้ว โดยเฟซบุ๊กมีสองทางเลือกคือ ทำตามกฎหมายแต่โดยดี โดยละเลยความเสี่ยงที่จะเกิดขึ้น หรือหยุดเสนอเนื้อหาข่าวในออสเตรเลียไปเสียเลย ซึ่งเฟซบุ๊กเลือกอย่างหลัง</p>\n<p>ผู้ผลิตเนื้อหาและสำนักข่าวในออสเตรเลีย จะถูกจำกัดไม่ให้แบ่งปันหรือโพสต์เนื้อหาใดๆ บนเพจ โดยแอดมินยังใช้งานเครื่องมือหลังบ้านของเฟซบุ๊กได้ทั้ง Page insights, Creator Studio, CrowdTangle ส่วนสำนักข่าวในต่างประเทศนั้น พวกเขายังสามารถเผยแพร่เนื้อหาข่าวบนเฟซบุ๊กต่อไปได้ แต่ผู้ใช้งานชาวออสเตรเลียจะไม่สามารถดูหรือแชร์ลิงก์และโพสต์ข่าวได้ นอกจากนี้ ผู้ใช้งานในประเทศอื่นๆ ก็จะไม่สามารถมองเห็นข่าวสารในออสเตรเลียผ่านเฟซบุ๊กได้</p>\n<p><img src=\"https://www.blognone.com/sites/default/files/externals/6e600c14c74a022921e4a9d4c1b4d5db.jpg\" /></p>\n<p>เฟซบุ๊กบอกด้วยว่า สิ่งนี้จะเป็นผลเสีย เพราะปีที่ผ่านมา เฟซบุ๊กได้สร้างการอ้างอิงถึงผู้เผยแพร่โฆษณาในออสเตรเลียฟรีประมาณ 5.1 พันล้านคน มูลค่าประมาณ 407 ล้านเหรียญออสเตรเลีย ส่วนกำไรทางธุรกิจจากข่าวสารก็มีน้อยมาก น้อยกว่า 4% จากที่ผู้คนเห็นใน News Feed การรับข่าวสารเป็นส่วนสำคัญในสังคมประชาธิปไตย นั่นจึงเป็นเหตุผลที่ เฟซบุ๊กสร้างเครื่องมือฟรีเพื่อสนับสนุนองค์กรข่าวทั่วโลกในการสร้างสรรค์เนื้อหา</p>\n<p>ด้านผู้ใช้งานออสเตรเลีย ก็พบว่าตัวเองเข้าถึงเนื้อหาข่าว และเนื้อหาสำคัญอื่นๆ อย่างเพจข่าวและหน่วยงานสุขภาพบนเฟซบุ๊กไม่ได้ รัฐบาลออสเตรเลียบอกว่าท่าทีเช่นนี้ของเฟซบุ๊ก กำลังบั่นทอนความน่าเชื่อถือของตัวบริษัทเอง Paul Fletcher รัฐมนตรีว่าการกระทรวงการสื่อสาร กล่าวว่า เฟซบุ๊กต้องคิดอย่างรอบคอบว่าสิ่งนี้มีผลต่อชื่อเสียงและจุดยืนของตัวเองอย่างไรบ้าง</p>\n<p>เรียกได้ว่าท่าทีของเฟซบุ๊กอยู่ตรงข่ามกับกูเกิลชัดเจน โดยกูเกิลมีท่าทียอมผ่อนปรนกับกฎหมายมากกว่า และเริ่มมีการทำข้อตกลงกับสำนักข่าวในออสเตรเลียแล้ว</p>\n<p>ที่มา - <a href=\"https://about.fb.com/news/2021/02/changes-to-sharing-and-viewing-news-on-facebook-in-australia/\">เฟซบุ๊ก</a>, <a href=\"https://www.bbc.com/news/world-australia-56099523\">BBC</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/australia\">Australia</a></div><div class=\"field-item even\"><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dd54c84d79eddd0c183dd8f1eb8c21da90e3c81c4dd147926262e069bdfb2c1","category":"Thai"}