{"title":"LINE ญี่ปุ่นส่งข้อมูลหาซัพพลายเออร์ในจีน โดยไม่ได้แจ้งผู้ใช้งาน","link":"https://www.blognone.com/node/121733","date":1615962817000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>LINE เผย วิศวกรในบริษัทจีนที่เป็นหนึ่งในบริษัทในเครือของ LINE ประเทศญี่ปุ่น เข้าถึงข้อมูลส่วนตัวผู้ใช้งานในประเทศญี่ปุ่นได้ ทั้งข้อมูลชื่อ เบอร์โทรศัพท์ ID และเป็นช้อมูลในช่วงเวลาตั้งแต่ปี 2018 จนถึงเดือนกุมภาพันธ์ปีนี้</p>\n<p>LINE รายงานเรื่องนี้ต่อกรรมการคุ้มครองข้อมูลส่วนบุคคล เนื่องจากไม่ได้ขออนุญาตผู้ใช้ก่อนส่งข้อมูลออกนอกประเทศตามที่กฎหมายคุ้มครองข้อมูลส่วนบุคคลของญี่ปุ่นบังคับไว้ อย่างไรก็ดี LINE ระบุว่าไม่มีการเข้าถึงข้อมูลโดยไม่เหมาะสมแต่อย่างใด</p>\n<p>นอกจากนี้ยังมีรายงานด้วยว่า LINE จ้างบริษัทญี่ปุ่นแห่งหนึ่งให้ตรวจสอบความคิดเห็นไม่เหมาะสมบนกระดานข่าวของ LINE และพบว่ามีการจ้างเอาท์ซอร์สจากเมืองต้าเหลียน ประเทศจีนด้วย ด้าน Z Holdings Corp บริษัทแม่ของ LINE มีแผนจะตั้งคณะกรรมการทำงาน ร่างมาตรการปกป้องข้อมูลผู้ใช้งาน</p>\n<p><img alt=\"No Description\" src=\"https://www.blognone.com/sites/default/files/externals/36abe632e3665b644c9c36d2d2335992.png\" ></p>\n<p>ที่มา - <a href=\"https://www.japantimes.co.jp/news/2021/03/17/business/corporate-business/line-data-shared-china/\">Japan Times</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/line\">LINE</a></div><div class=\"field-item odd\"><a href=\"/topics/japan\">Japan</a></div><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71cae46c3073a4def34c68ba2fc5e552dc87dfaba80d327481149cb72d67ae22","category":"Thai"}