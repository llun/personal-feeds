{"title":"Slack เตือนผู้ใช้แอนดรอยด์ให้เปลี่ยนพาสเวิร์ด หลังพบบั๊กเก็บรหัสเป็น plaintext","link":"https://www.blognone.com/node/121155","date":1613021899000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Slack เริ่มส่งอีเมลหาผู้ใช้งานบนสมาร์ทโฟนแอนดรอยด์ เตือนว่าให้เปลี่ยนพาสเวิร์ด หลังจาก Slack ค้นพบบั๊กเมื่อวันที่ 21 ธันวาคมที่ผ่านมา ที่ทำให้แอปแอนดรอยด์บางเวอร์ชัน เปลี่ยนรหัสที่เก็บเอาไว้เป็น plaintext และทีมงานก็แก้บั๊กนี้ไปแล้วเมื่อ 21 มกราคม รวมถึงสั่งระงับใช้งานเวอร์ชันที่กระทบ</p>\n<p>Slack ยืนยันว่ายังไม่มีรายงานความเสียหายหรือการล็อกอินผิดปกติใด ๆ ออกมา แต่แจ้งอีเมลผู้ใช้งานเพื่อเป็นการป้องกันเอาไว้ก่อน พร้อมแนะนำให้ผู้ใช้งานแอนดรอยด์เคลียร์ข้อมูลของตัวแอปในเครื่อง (Settings -&gt; Apps -&gt; Slack -&gt; Storage -&gt; Clear Data) อัพเดตแอปเป็นเวอร์ชันล่าสุดและเปลี่ยนพาสเวิร์ด</p>\n<p>ที่มา - <a href=\"https://www.androidpolice.com/2021/02/05/that-slack-email-you-just-got-asking-to-reset-your-password-is-legit-not-a-scam/\">Android Police</a></p>\n<p><img src=\"https://www.blognone.com/sites/default/files/externals/6bcbe3208113f8412d91e619ca767e43.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/slack\">Slack</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"81d17fc121c3c196db2667059250b6fe51f6465f61bfe96d66cc7daf0e5b5a96","category":"Thai"}