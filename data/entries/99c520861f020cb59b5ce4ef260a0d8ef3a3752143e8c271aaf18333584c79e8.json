{"title":"Google Classroom จะเพิ่มเนื้อหาจาก Edtech อื่นเข้ามาช่วยสอนได้, ทำการบ้านออฟไลน์บนแอนดรอยด์","link":"https://www.blognone.com/node/123336","date":1624407419000,"content":"<div><div><div><p>Google Classroom เปิดเผยฟีเจอร์ใหม่ที่จะทยอยให้ใช้งานในปีนี้ เริ่มจาก <strong>Roster import</strong> หรือการนำเข้าบัญชีรายชื่อ บัญชีใช้งาน Google Workspace for Education Plus ในสหรัฐฯ จะสร้างชั้นเรียนโดยซิงค์รายชื่อกับระบบข้อมูลนักเรียนเข้ามาได้อัตโนมัติ โดยใช้ความสามารถของระบบซิงค์รายชื่อ Clever เปิดใช้งานฟีเจอร์ในช่วงฤดูร้อน</p>\n<p><strong>Classroom add-ons</strong>  บัญชีใช้งาน Education Plus จะสามารถเพิ่มเนื้อหาหรือเครื่องมือจากซอฟต์แวร์ Edtech อื่นเข้ามาใน Google Classroom ได้ เริ่มจาก 9 แห่งได้แก่ Adobe Spark for Education, BookWidgets, CK-12 Foundation, Edpuzzle, IXL, Kahoot!, Nearpod, Newsela และ SAFARI Montage โดยเริ่มใช้งานเป็นเวอร์ชั่นเบต้าในปีนี้</p>\n<p><img src=\"https://www.blognone.com/sites/default/files/externals/5ffb9cb93ba1d65769f86a377942ba8d.png\" /></p>\n<p><strong>ตั้งเวลามอบหมายการบ้านได้ในหลายชั้นเรียน</strong> กูเกิลระบุว่าเป็นฟีเจอร์ที่มีการร้องขอเข้ามามาก ภายในปีนี้ ครูจะสามารถตั้งเวลามอบหมายงานให้ในแต่ละชั้นเรียนได้</p>\n<p><img src=\"https://www.blognone.com/sites/default/files/externals/f9fc80fb3783a6f42478e929e62d6440.gif\" /></p>\n<p><strong>ทำการบ้านออฟไลน์</strong> จะเริ่มเปิดใช้งานในแอป Google Classroom บนแอนดรอยด์ในปีนี้ นักเรียนสามารถทบทวนบทเรียน ทำการบ้านบน Google Docs ได้แบบออฟไลน์</p>\n<p><strong>มองเห็นการมีส่วนร่วมของนักเรียนผ่านหน้า activity</strong> ภายในปีนี้ ครูจะสามารถมองเห็นข้อมูลว่ามีนักเรียนมีส่วนร่วมมากแต่ไหนจากการเข้าเรียน ส่งการบ้าน นอกจากนี้ยังจะอัพเดตการใช้งาน Google Meet ใน Classroom ให้ง่ายและปลอดภัยขึ้น</p>\n<p>ที่มา - <a href=\"https://blog.google/outreach-initiatives/education/classroom-the-anywhere-school-updates/?utm_source=feedburner&amp;utm_medium=feed&amp;utm_campaign=Feed%3A+blogspot%2FMKuf+%28The+Keyword+%7C+Official+Google+Blog%29\">กูเกิล</a></p>\n</div></div></div><div><div>Topics: </div><div><div><a href=\"/topics/google-classroom\">Google Classroom</a></div><div><a href=\"/topics/usa\">USA</a></div><div><a href=\"/topics/education\">Education</a></div><div><a href=\"/topics/edtech\">EdTech</a></div><div><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"99c520861f020cb59b5ce4ef260a0d8ef3a3752143e8c271aaf18333584c79e8","category":"Thai"}