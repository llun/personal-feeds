{"title":"Facebook ออกแคมเปญใหม่ เพื่อย้ำข้อดีของ Personalized Ad","link":"https://www.blognone.com/node/121403","date":1614308467000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Facebook ออกแคมเปญใหม่ในชื่อ Good Ideas Deserve to be Found หรือไอเดียดี ๆ ควรถูกค้นพบ มีเป้าหมายเพื่อสร้างการรับรู้ถึงประโยชน์ของโฆษณาแบบปรับแต่งเฉพาะบุคคล (Personalized Ad) ว่าช่วยให้ผู้ใช้งานได้ค้นพบธุรกิจหรือบริการ ที่เขาชื่นชอบและได้ร่วมสนับสนุนธุรกิจเหล่านั้น</p>\n<p>แคมเปญนี้เป็นการต่อสู้กับระหว่าง Facebook กับแอปเปิลรอบล่าสุด ในประเด็น<a href=\"https://www.blognone.com/node/118150\">การปรับค่าความเป็นส่วนตัวบน iOS 14</a> ที่ส่งผลต่อการทำโฆษณาแบบเจาะจงกลุ่มเป้าหมาย (Target Ad) ซึ่งก่อนหน้านี้ Facebook ย้ำว่ากระทบกับธุรกิจขนาดเล็ก</p>\n<p>โฆษณาในแคมเปญดังกล่าวเล่าถึงธุรกิจขนาดเล็ก ที่ใช้ประโยชน์จาก Target Ad บน Facebook ทำให้พวกเขาสามารถสร้างฐานลูกค้าที่ชื่นชอบในสิ่งเดียวกันขึ้นมาได้ โดยจะเผยแพร่เป็นเวลา 12 สัปดาห์ ผ่านช่องทางต่าง ๆ ทั้งบน Facebook, โทรทัศน์ และวิทยุ</p>\n<p>ที่มา: <a href=\"https://www.cnbc.com/2021/02/25/facebook-ad-campaign-counters-apple-idfa-privacy-change.html\">CNBC</a> และ <a href=\"https://about.fb.com/news/2021/02/lets-talk-about-why-personalized-ads-matter/\">Facebook</a></p>\n<p><img alt=\"alt=&quot;Facebook&#039;s Good Ideas Deserve to be Found&quot;\" src=\"https://www.blognone.com/sites/default/files/externals/c77d2d9f8d0e3471f769d588778c6ff3.jpg\" ></p>\n<iframe width=\"560\" height=\"315\" src=\"https://www.youtube.com/embed/eRABUy6G2GY\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/privacy\">Privacy</a></div><div class=\"field-item even\"><a href=\"/topics/advertising\">Advertising</a></div><div class=\"field-item odd\"><a href=\"/topics/ios-14\">iOS 14</a></div><div class=\"field-item even\"><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b07c584e395eb265af4a12ff379ba2e99b3d1f0390d2211772fbc68fed491b7d","category":"Thai"}