{"title":"Nintendo คาดยอดขาย Switch จะแซง Wii ได้ มอง 1 ครอบครัว ซื้อมากกว่า 1 เครื่อง เป็นกลยุทธ์หนึ่ง","link":"https://www.blognone.com/node/121061","date":1612685264000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นินเทนโดตอบคำถามจากนักลงทุน หลังการ<a href=\"https://www.blognone.com/node/120948\">แถลงผลประกอบการประจำไตรมาส</a>ที่ผ่านมา ซึ่งยอดขาย Switch ทำสถิติขายได้เกือบ 12 ล้านเครื่อง และมียอดขายรวมมากกว่า 80 ล้านเครื่อง จึงน่าจะแซงตัวเลขของ Wii ที่ทำไว้ 101 ล้านเครื่องได้ โดยสอบถามว่านินเทนโดมีกลยุทธ์ใดที่จะเพิ่มยอดขาย Switch อีกต่อจากนี้</p>\n<p>โดย Shuntaro Furakawa ประธานนินเทนโดให้ข้อมูลว่า Nintendo Switch ตอนนี้เข้าสู่ช่วงกลางของวัฏจักรคอนโซลรุ่นนี้แล้ว เพราะเป็นปีที่ 4 นับตั้งแต่เปิดตัว ยอดขายเครื่องที่เพิ่มสูงจากไตรมาสที่ผ่านมา ก็เพราะความนิยมใน Animal Crossing: New Horizons เป็นปัจจัยหลัก เขาเชื่อว่าแนวโน้มนี้ยังส่งผลดีต่อไปอีกระยะ ยอดขาย Switch จึงน่าจะแซง Wii ได้</p>\n<p>เขายังบอกว่าหลายคนเพิ่งมาซื้อ Swicth ในปี 2020 เนื่องจากการระบาดของโควิด-19 ทำให้คนอยู่บ้าน รวมทั้งแคมเปญ 35 ปี Super Mario Bros. ก็ทำให้หลายคนมาซื้อเครื่อง Switch เช่นกัน นินเทนโดก็จะหาแนวทางอื่นเพื่อกระตุ้นให้คนมาซื้อเครื่องมากขึ้น</p>\n<p>สุดท้ายเขาบอกว่ามีการสำรวจ พบว่ายอดขาย Nintendo Switch ในไตรมาสที่ผ่านมา 20% มาจากการซื้อเครื่องเพิ่มเติมไว้เล่นกันในครอบครัว ซึ่งนินเทนโดก็จะลงมาโฟกัสการพัฒนาเกมที่เป็นระบบใช้หลายเครื่องเล่นเพิ่มเติมอีกด้วย</p>\n<p>ที่มา: <a href=\"https://www.nintendo.co.jp/ir/pdf/2021/210202e.pdf\">นินเทนโด</a> (pdf) ผ่าน <a href=\"https://www.nintendolife.com/news/2021/02/nintendo_is_rigorously_responding_to_demand_for_multiple_switch_consoles_per_household\">Nintendo Life</a></p>\n<p><img alt=\"alt=&quot;Nintendo Switch&quot;\" src=\"https://www.blognone.com/sites/default/files/externals/bcfd579c8e8e5a0239f8c514a4013ccf.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/nintendo-switch\">Nintendo Switch</a></div><div class=\"field-item odd\"><a href=\"/topics/nintendo\">Nintendo</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06dc1183d62fe5609d751f8d3fc0d049876b092fc9aa80498678e286286c4b79","category":"Thai"}