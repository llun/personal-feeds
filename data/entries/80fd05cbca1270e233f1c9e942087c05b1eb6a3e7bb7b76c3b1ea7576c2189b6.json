{"title":"อัยการจาก 40 รัฐ ส่งจดหมายหามาร์ก ซักเคอร์เบิร์ก ให้ล้มแผนพัฒนา Instagram สำหรับเด็ก","link":"https://www.blognone.com/node/122616","date":1620705198000,"content":"<div><div><div><p>อัยการจาก 40 รัฐในสหรัฐ ส่งจดหมายถึงมาร์ก ซักเคอร์เบิร์ก ให้หยุดพัฒนา <a href=\"https://www.blognone.com/node/121770\">Instagram สำหรับเด็ก</a> อายุต่ำกว่า 13 ปี ด้วยเหตุผลว่า ที่ผ่านมา Facebook ล้มเหลวในการปกป้องเด็กๆ ให้มีสุขภาวะที่ดีบนแพลตฟอร์ม</p>\n<p>ทันทีที่ Facebook ประกาศพัฒนา Instagram สำหรับเด็ก แม้จะเป็นไปเพื่อเน้นการใช้งานโซเชียลมีเดียที่ปลอดภัย แต่ก็สร้างความกังวลแก่นักสิทธิเด็ก และนักกฎหมาย ในจดหมายระบุถึงข้อมูลวิจัยที่เชื่อมโยงสภาพจิตอ่อนแอของคนหนุ่มสาว กับโซเชียลมีเดีย ไม่ว่าจะเป็นความทุกข์ทางใจ พฤ๖ิกรรมทำร้ายตัวเอง</p>\n<p>โฆษกของ Facebook กล่าวว่า วัตถุประสงค์ของ Instagram เด็กคือ ต้องการแก้ไขสถานการณ์นี้ ด้วยการนำเสนอประสบการณ์ที่ช่วยให้ผู้ปกครองควบคุมสิ่งที่บุตรหลานกำลังทำอยู่ได้ ซึ่ง ลบริษัทได้ทำงานร่วมกับผู้เชี่ยวชาญด้านความปลอดภัยและความเป็นส่วนตัวของเด็กด้วยในการพัฒนาแพลตฟอร์มดังกล่าว</p>\n<p><img src=\"https://www.blognone.com/sites/default/files/externals/242c87790905d4b6e52a745e8613e23a.jpg\" /><br />\nภาพประกอบจาก <a href=\"https://about.fb.com/news/2021/03/continuing-to-make-instagram-safer-for-the-youngest-members-of-our-community/\">Facebook</a></p>\n<p>ที่มา - <a href=\"https://www.businessinsider.com/attorney-generals-urge-facebook-abandon-instagram-kids-2021-5?utm_source=feedburner&amp;utm_medium=feed&amp;utm_campaign=Feed%3A+typepad%2Falleyinsider%2Fsilicon_alley_insider+%28Silicon+Alley+Insider%29\">Business Insider</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div><div><a href=\"/topics/mark-zuckerberg\">Mark Zuckerberg</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80fd05cbca1270e233f1c9e942087c05b1eb6a3e7bb7b76c3b1ea7576c2189b6","category":"Thai"}