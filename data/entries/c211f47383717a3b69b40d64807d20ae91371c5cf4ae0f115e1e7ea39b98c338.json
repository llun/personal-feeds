{"title":"Twitter Blue บริการจ่ายเงินรายเดือนมาแล้ว Undo Tweet, เรียงข้อความเธร็ด, Bookmark Folder","link":"https://www.blognone.com/node/122997","date":1622731774000,"content":"<div><div><div><p>หลังจาก<a href=\"https://www.blognone.com/node/122696\">มีข่าว</a> <a href=\"https://www.blognone.com/node/122893\">มาสักระยะ</a> วันนี้ Twitter ก็เปิดตัวบริการ subscription ของตัวเองอย่างเป็นทางการในชื่อ Twitter Blue</p>\n<p>Twitter Blue เป็นบริการจ่ายเงินรายเดือนเพื่อได้ฟีเจอร์พิเศษ ซึ่งตอนนี้มีทั้งหมด 3 อย่างคือ</p>\n<ul>\n<li><strong>Bookmark Folders</strong> เป็นการนำฟีเจอร์เซฟข้อความทวีต (ที่เดิมทีคือ favorite) กลับคืนมา พร้อมแยกโฟลเดอร์จัดหมวดหมู่ได้ละเอียดขึ้น</li>\n<li><strong>Undo Tweet</strong> ฟีเจอร์เด่นที่พูดถึงกันมานาน เราสามารถตั้งเวลาหน่วงได้นานสูงสุด 30 วินาที เพื่อมีเวลาคิดและกด Undo ยกเลิกการส่งได้ทัน</li>\n<li><strong>Reader Mode</strong> รวมข้อความทวีตในเธร็ดยาวๆ ให้เป็นข้อความยาวๆ ต่อกัน และจัดฟอร์แมตข้อความให้อ่านง่ายขึ้น</li>\n</ul>\n<p><img src=\"https://www.blognone.com/sites/default/files/externals/ff28f11e84485ddcc5d26211a07de5a3.png\" /></p>\n<p>นอกจาก 3 ฟีเจอร์หลักแล้ว สมาชิก Twitter Blue ยังสามารถเปลี่ยนไอคอนแอพได้ และเปลี่ยนธีมสีของแอพ Twitter ได้ด้วย ส่วนฟีเจอร์อื่นๆ จะตามมาในอนาคต</p>\n<p>Twitter Blue จะเปิดบริการใน 2 ประเทศก่อนคือ ออสเตรเลีย (4.49 ดอลลาร์ออสเตรเลียต่อเดือน) และแคนาดา (3.49 ดอลลาร์แคนาดาต่อเดือน) แล้วจะขยายไปยังประเทศอื่นๆ ต่อไป</p>\n<p><img src=\"https://www.blognone.com/sites/default/files/externals/371291a2c58686d8d3ddbcf462aa5589.png\" /></p>\n<p><img src=\"https://www.blognone.com/sites/default/files/externals/4df58bfb4a686c95c69eb8674a72962a.png\" /></p>\n<p><img src=\"https://www.blognone.com/sites/default/files/externals/2f2e3eea6d218fca5cc4c2f9b94244cc.png\" /></p>\n<p>ที่มา - <a href=\"https://blog.twitter.com/en_us/topics/company/2021/introducing-twitter-blue.html\">Twitter</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c211f47383717a3b69b40d64807d20ae91371c5cf4ae0f115e1e7ea39b98c338","category":"Thai"}