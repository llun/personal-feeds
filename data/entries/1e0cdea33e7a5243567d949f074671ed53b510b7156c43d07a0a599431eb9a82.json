{"title":"Uber และ Lyft อัดฉีดเงินจูงใจให้คนขับกลับมารับงาน หลังคนขับขาดแคลนจากการปิดเมือง","link":"https://www.blognone.com/node/122119","date":1618019345000,"content":"<div><div><div><p>ปี 2020 เกือบทั้งปี โรคระบาด COVID-19 โจมตีหนักในสหรัฐฯ กระทบการเดินทางท่องเที่ยว แต่ช่วงปลายปีจนถึงปีนี้ สถานการณ์ค่อยๆ กลับคืนมา คนได้ฉีดวัคซีนและออกมาใช้ชีวิตปกติ ทำให้บริษัทให้บริการเรียกรถต้องเตรียมแพลตฟอร์มให้พร้อม ล่าสุดทั้ง Uber และ Lyft อัดฉีดเงินจูงใจให้คนขับกลับมาขับรถ แก้ปัญหาคนขับขาดแคลน ไม่พอต่อความต้องการใช้งาน</p>\n<p>Uber ดำเนินการโดยเพิ่มเงินค่าแรงต่อชั่วโมงในบางเมือง เช่น เมือง Philadelphia เพิ่มค่าแรงเป็น $31.03, Chicago เพิ่มเป็น $28.73, Austin เพิ่มเป็น $26.66 โดยเป็นเงินก้อนรวมอยู่ในมูลค่าการลงทุนจูงใจคนขับจำนวน 250 ล้านเหรียญ Uber ระบุผ่านบล็อกว่า ตอนนี้เจอปัญหาคนต้องใช้บริการ มากกว่าจำนวนคนขับที่รองรับ</p>\n<p><img src=\"https://www.blognone.com/sites/default/files/externals/6084d706ea059f3c137da2815e3e4863.jpg\" /><br />\nภาพจาก <a href=\"https://www.uber.com/newsroom/media-assets/rider/\">Uber</a></p>\n<p>ส่วน Lyft ก็เพิ่มโบนัสให้คนขับ 250 เหรียญ หากขับรถถึง 20 เที่ยว เป็นมาตรการในบางเมืองที่ต้องการคนขับเช่น Minneapolis ที่ผ่านมา คนขับรถได้เปลี่ยนตัวเองไปขับเดลิเวอรี่ ส่งของ ตามแพลตฟอร์มต่างๆ ไม่ว่าจะเป็น Uber เอง หรือ Instacart, DoorDash หรือ Grubhub</p>\n<p>ข้อมูลจาก บริษัทวิเคราะห์แอป Apptopia พบว่าจำนวนผู้ใช้งานรายวันบนแอปเฉพาะคนขับ Lyft และ Uber ในช่วง 3 เดือนที่ผ่านมาลดลงถึง 42.3% และ 37.5% ตามลำดับ</p>\n<p>ที่มา - <a href=\"https://mashable.com/article/uber-lyft-drivers-no-longer-on-apps/?utm_source=feedburner&amp;utm_medium=feed&amp;utm_campaign=Feed%3A+Mashable+%28Mashable%29\">Mashable</a>, <a href=\"https://www.uber.com/newsroom/getting-drivers-back-on-the-road/\">Uber</a></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/lyft\">Lyft</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1e0cdea33e7a5243567d949f074671ed53b510b7156c43d07a0a599431eb9a82","category":"Thai"}