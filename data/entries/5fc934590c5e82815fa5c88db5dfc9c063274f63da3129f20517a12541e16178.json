{"title":"ผู้สร้าง Silent Hill ยั่วน้ำลายโปรเจกต์เกมใหม่ด้วยคอนเซปต์อาร์ตสุดสยอง","link":"https://www.blognone.com/node/121217","date":1613460889000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Keiichiro Toyama ผู้สร้างเกม Silent Hill ภาคแรก, เกมตระกูล Siren และ Gravity Rush เปิดเผยตัวอย่างภาพคอนเซปต์อาร์ตบางส่วนของเกมสยองขวัญเกมใหม่ของ Bokeh Game Studio ที่เขาก่อตั้งหลังออกจาก SCE Japan ใน<a href=\"https://www.youtube.com/watch?v=Muv6DA8_gL4\">วิดีโอโปรโมตสตูดิโอตัวล่าสุด</a></p>\n<p>เขากล่าวถึงตีมเกมใหม่นี้ ว่าจะเป็นการนำชีวิตประจำวันทั่วไปมาปรับเปลี่ยนรูปแบบให้เขย่าขวัญ และทำให้ผู้เล่นตั้งคำถามกับชีวิตประจำวันที่แสนสงบสุข แทนที่จะเป็นอะไรที่แค่น่ากลัวเฉยๆ</p>\n<p>ตัวเกมยังได้รับแรงบันดาลใจจากแนว ‘death game’ หรือเกมชี้เป็นชี้ตาย แบบในภาพยนตร์ญี่ปุ่นหลายๆ เรื่อง หรือภาพยนตร์ 13 เกมสยองในบ้านเรา เพราะเป็นสถานการณ์ที่เอาคนธรรมดาทั่วๆ ไป เข้าไปเผชิญกับเหตุการณ์ที่สุดขั้ว โดยต้องจัดการทั้งกับอารมณ์ของตัวเอง และสถานการณ์แอ็กชั่นหรือดราม่าที่อยู่ตรงหน้าไปพร้อมๆ กัน</p>\n<p>Toyama <a href=\"https://www.blognone.com/node/120263\">เคยให้สัมภาษณ์กับ IGN Japan</a> ก่อนหน้านี้ ว่ากำลังทำเกมสยองขวัญกึ่งแอ็กชั่นผจญภัย เตรียมวางจำหน่ายในปี 2023 ซึ่งก็น่าจะเป็นเกมนี้ ในบทสัมภาษณ์ระบุว่าตัวเกมจะลงพีซีเป็นหลัก แต่เขาก็ยืนยันว่าเขาจะพยายามนำเกมนี้ไปลงให้ได้หลายแพลตฟอร์มมากที่สุด แฟนๆ เกมสยองขวัญคงต้องตามลุ้นกันต่อไป ว่าตัวเกมจะออกมาเป็นเกมแบบไหน และเล่นได้บนเครื่องไหนบ้าง</p>\n<p>ที่มา - <a href=\"https://www.youtube.com/watch?v=Muv6DA8_gL4\">Bokeh Studio</a></p>\n<p><img alt=\"No Description\" src=\"https://www.blognone.com/sites/default/files/externals/0323579accc947269fc8d93c8e30103a.png\" ><img alt=\"No Description\" src=\"https://www.blognone.com/sites/default/files/externals/c5387a163e7b161487096579095b78e3.png\" ><img alt=\"No Description\" src=\"https://www.blognone.com/sites/default/files/externals/40423cbe1eb80119b1eabfe1038216ad.png\" ></p>\n<iframe width=\"640\" height=\"365\" src=\"https://www.youtube.com/embed/Muv6DA8_gL4\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/silent-hill\">Silent Hill</a></div><div class=\"field-item odd\"><a href=\"/topics/bokeh-game-studio\">Bokeh Game Studio</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fc934590c5e82815fa5c88db5dfc9c063274f63da3129f20517a12541e16178","category":"Thai"}