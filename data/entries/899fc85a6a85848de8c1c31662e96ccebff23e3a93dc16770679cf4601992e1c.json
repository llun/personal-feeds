{"title":"Microsoft Edge เปิดตัว Kids Mode แบ่งช่วงอายุสองขั้น เด็กเล็กและเด็กโต","link":"https://www.blognone.com/node/122208","date":1618557311000,"content":"<div><div><div><p>ก่อนหน้านี้ไมโครซอฟท์<a href=\"https://www.blognone.com/node/121225\">ทดสอบใช้งาน Kids Mode ในบราวเซอร์ Microsoft Edge</a> ล่าสุดเปิดตัวอย่างเป็นทางการแล้ว  ในการเปิดใช้งานให้คลิปที่โปรไฟล์ จะมองเห็นเมนู Browse in Kids Mode สามารถเลือกอายุได้สองระดับคือ 5-8 ปี หรือ  9-12 ปี</p>\n<p>ใน Kids Mode ใช้เทคโนโลยี Bing SafeSearch ข้อความ รูปภาพและวิดีโอสำหรับผู้ใหญ่ จะถูกบล็อกจากการค้นหาออนไลน์ไม่ว่าจะช่วงอายุใดก็ตาม เบื้องต้นมีเว็บไซต์ที่เด็กๆ เข้าถึงได้ 70 เว็บไซต์ หากเด็กต้องการดูเว็บไซต์ที่อยู่นอกเหนือจากรายการที่กำหนด จะต้องกดเพื่อให้ผู้ปกครองอนุมัติ</p>\n<p>เด็กๆ สามารถตกแต่งหน้าโฮมของตัวเองได้ด้วย โดยมีธีมแอนิเมชั่นจากดิสนีย์ เช่นเรื่อง Frozen, The Little Mermaid และจาก Pixar อย่าง Finding Nemo, Cars, Toy Story และ Coco</p>\n<p><img src=\"https://www.blognone.com/sites/default/files/externals/2e823e834394f60d873ce7cf576918f6.jpg\" /></p>\n<p>ที่มา - <a href=\"https://blogs.windows.com/windowsexperience/2021/04/15/introducing-microsoft-edge-kids-mode-a-safer-space-for-your-child-to-discover-the-web/\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/microsoft-edge\">Microsoft Edge</a></div><div><a href=\"/topics/microsoft\">Microsoft</a></div><div><a href=\"/topics/browser\">Browser</a></div><div><a href=\"/topics/kids\">kids</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"899fc85a6a85848de8c1c31662e96ccebff23e3a93dc16770679cf4601992e1c","category":"Thai"}