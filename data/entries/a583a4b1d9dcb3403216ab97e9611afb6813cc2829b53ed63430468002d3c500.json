{"title":"เปิดตัว Xiaomi Mi 11 Lite 5G ชิป Snapdragon 780G เครื่องแรก บางเบา เริ่มต้น 2,299 หยวน","link":"https://www.blognone.com/node/121940","date":1617073962000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>นอกจาก <a href=\"https://www.blognone.com/node/121925\">Mi 11 Ultra</a> ที่เป็นรุ่นใหญ่จัดเต็มแล้ว ในงานเมื่อคืนนี้ Xiaomi ยังได้เปิดตัว Mi 11 Lite มือถือ 5G รุ่นบางเบา หน้าจอ AMOLED 6.55  นิ้ว ครอบด้วยกระจก Gorilla Glass 6 ฝาหลังเป็นกระจกด้าน (frosted glass) ติดรอยนิ้วมือยาก เป็นมือถือเครื่องแรกของโลกที่ใช้ชิป <a href=\"https://www.blognone.com/node/121891\">Snapdragon 780G</a> และยังเป็นมือถือรุ่นบางเบาที่สุดเท่าที่ Xiaomi เคยผลิตมา มีสเปกดังนี้</p>\n<ul>\n<li>หน้าจอ: AMOLED ขนาด 6.55 นิ้ว, ความละเอียด 1080x2400 พิกเซล</li>\n<li>ชิป: Snapdragon 780G</li>\n<li>แรม: LPDDR4X 8GB</li>\n<li>ความจุ: 128GB / 256GB (UFS 2.2)</li>\n<li>บาง 6.81 มิลลิเมตร น้ำหนัก 159 กรัม บางกว่า Mi 11 อยู่ 1.5 มิลลิเมตร และเบากว่า 37 กรัม</li>\n<li>กล้องหลัง 3 ตัว กล้องหลังหลัก 64MP , f/1.79, กล้องอัลตร้าไวด์ 8MP f/2.2, กล้องเทเลมาโคร 5MP f/2.4</li>\n<li>กล้องหน้า 20MP</li>\n<li>สแกนลายนิ้วมือที่ปุ่มด้านข้าง</li>\n<li>แบตเตอรี่: 4,250 mAh, รองรับชาร์จไว 33W</li>\n<li>รองรับ Bluetooth 5.2 และ WiFi 6E</li>\n<li>รัน Android 11 ครอบทับด้วย MIUI 12</li>\n</ul>\n<p><img alt=\"No Description\" src=\"https://www.blognone.com/sites/default/files/externals/19c451bd782cece9b6d7ab7275168764.jpg\" ><img alt=\"No Description\" src=\"https://www.blognone.com/sites/default/files/externals/def0b1ba396ac3be4e1ab74c72052414.png\" ></p>\n<p>Mi 11 Lite 5G มีสี เหลือง เขียว ดำ ฟ้า ชมพู และขาว วันวางจำหน่ายยังไม่เปิดเผย มีราคาดังนี้</p>\n<ul>\n<li>รุ่น 8GB + 128GB ราคา 2,299 หยวน (ราว 10,925 บาท)</li>\n<li>รุ่น 8GB + 256GB ราคา 2,599 หยวน (ราว 12,400 บาท)</li>\n</ul>\n<p>ถือเป็นมือถือ 5G ที่ราคาเริ่มต้นไม่แรงนัก แม้จะมาพร้อมชิป <a href=\"https://www.blognone.com/node/121891\">Snapdragon 780G</a> รุ่นต่อยอดจาก 765G และ 768G ไม่ใช่ชิปรุ่นเรือธง อย่าง Snapdragon 888 แต่ก็เป็นชิปรุ่นกลางที่ประสิทธิภาพสูงขึ้นพอสมควร</p>\n<p><img alt=\"No Description\" src=\"https://www.blognone.com/sites/default/files/externals/42b0a8f09dbf9592131b37987073f0d0.png\" ></p>\n<p>นอกจากนี้ยังมีรุ่น Mi 11 Lite ที่ขายเฉพาะนอกประเทศจีน รองรับแค่ 4G เปลี่ยนชิป Snapdragon 780G เหลือ Snapdragon 732G กล้องหน้าลดเหลือ 16MP เปลี่ยนกระจกหน้าจอจาก Gorilla Glass 6 เหลือ Gorilla Glass 5 และรองรับแค่ Bluetooth 5.1</p>\n<p>Mi 11 Lite รุ่น 4G ยังไม่เปิดเผยวันวางจำหน่าย แต่จะมีสองความจุ คือ 6GB + 64GB กับ 6GB + 128GB และเปิดเผยเพียงราคารุ่นเริ่มต้น ที่ 299 ยูโร (ราว 10,985 บาท)</p>\n<p>ที่มา - <a href=\"https://blog.mi.com/en/2021/03/29/xiaomi-expands-mi-11-series-lineup-in-global-mega-launch/\">Xiaomi Launch Event</a>, <a href=\"https://www.gsmarena.com/xiaomi_mi_11_lite_5g_is_the_first_phone_with_snapdragon_780g_an_lteonly_version_also_arrives-news-48418.php\">GSM Arena</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/mi-11\">Mi 11</a></div><div class=\"field-item even\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a583a4b1d9dcb3403216ab97e9611afb6813cc2829b53ed63430468002d3c500","category":"Thai"}