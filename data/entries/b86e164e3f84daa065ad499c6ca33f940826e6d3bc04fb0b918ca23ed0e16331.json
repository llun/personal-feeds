{"title":"Spotify ออกอุปกรณ์เสริมในรถ Car Thing ตอนนี้จำกัดเฉพาะผู้ใช้ในอเมริกา","link":"https://www.blognone.com/node/122169","date":1618328072000,"content":"<div><div><div><p>Spotify เปิดตัวฮาร์ดแวร์ <strong>Car Thing</strong> อุปกรณ์อัจฉริยะสำหรับเล่นเพลง-พอดคาสต์ เชื่อมต่อกับเครื่องเสียงในรถยนต์ด้วยบลูทูธ โดยสามารถควบคุมการใช้งานได้ผ่านเสียง หน้าจอสัมผัส และตัวปุ่มบนอุปกรณ์ ทั้งนี้ Car Thing สามารถทำงานได้ในตัว ไม่ต้องอาศัยการเชื่อมต่อกับสมาร์ทโฟนเพื่อควบคุมเพลงเพิ่มเติม (แต่ต้องการอินเทอร์เน็ต) ซึ่ง Spotify บอกว่าเป็นคุณสมบัติที่ผู้ใช้งานเรียกร้องเข้ามามาก</p>\n<p>ก่อนหน้านี้ Spotify เคยออก <a href=\"https://www.blognone.com/node/109841\">Car Thing รุ่นทดสอบ</a>มาก่อน</p>\n<p>Car Thing ในตอนนี้ผลิตมาจำนวนจำกัด มีให้เฉพาะลูกค้าในอเมริกาเท่านั้น และต้องได้ invite จาก Spotify ด้วย ตัวฮาร์ดแวร์ยังไม่มีค่าใช้จ่ายสำหรับผู้ใช้งานกลุ่มนี้ แต่ต้องออกค่าจัดส่งสินค้าเอง</p>\n<p>ที่มา: <a href=\"https://newsroom.spotify.com/2021-04-13/spotify-launches-our-newest-exploration-a-limited-release-of-car-thing-a-smart-player-for-your-car/\">Spotify</a></p>\n<p><img src=\"https://www.blognone.com/sites/default/files/externals/921f86a8f77a9b6ca4e9f338cc39962c.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b86e164e3f84daa065ad499c6ca33f940826e6d3bc04fb0b918ca23ed0e16331","category":"Thai"}