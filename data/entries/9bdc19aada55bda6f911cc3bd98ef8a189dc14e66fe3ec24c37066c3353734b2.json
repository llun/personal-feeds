{"title":"ทำเนียบขาวจับมือ Uber และ Lyft แจกโค้ดเรียกรถไปฉีดวัคซีน COVID-19 ฟรี","link":"https://www.blognone.com/node/122632","date":1620777551000,"content":"<div><div><div><p>บริการเรียกรถรายใหญ่ของสหรัฐอเมริกาคือ Uber และ Lyft ประกาศสนับสนุนโครงการฉีดวัคซีน COVID-19 ของรัฐบาลโจ ไบเดน ด้วยการเปิดให้นั่งรถไปฉีดวัคซีนฟรี</p>\n<p>Uber และ Lyft จะแสดงจุดฉีดวัคซีนขึ้นมาในแอพ ผู้ใช้สามารถเลือกสถานที่ไปจุดฉีดวัคซีน และกรอกข้อมูลบนจอเล็กน้อยเพื่อเปลี่ยนค่าเดินทางเป็นนั่งฟรี ฟีเจอร์นี้จะเริ่มเปิดบริการในเร็วๆ นี้ไปจนถึงวันที่ 4 กรกฎาคม ซึ่งรัฐบาลไบเดนตั้งเป้าว่าจะฉีดวัคซีนได้ครอบคลุม 70% ของประชากรผู้ใหญ่ในสหรัฐ</p>\n<p>เว็บไซต์ Lyft ให้ข้อมูลเพิ่มเติมว่าจะให้เครดิตนั่งฟรี 15 ดอลลาร์ แยกทั้งขาไปและขากลับ ผู้ใช้สามารถรับโค้ดนั่งฟรีได้ตั้งแต่ 24 พฤษภาคมเป็นต้นไป</p>\n<p>ที่มา - <a href=\"https://www.whitehouse.gov/briefing-room/statements-releases/2021/05/11/fact-sheet-president-biden-to-announce-additional-efforts-to-get-america-vaccinated-including-free-rides-to-vaccination-sites-from-lyft-and-uber-vaccination-clinics-at-community-colleges-and-addit/\">Whitehouse</a>, <a href=\"https://www.uber.com/newsroom/statement-from-uber-ceo/\">Uber</a>, <a href=\"https://www.lyft.com/blog/posts/vaccines-for-all-announcing-free-rides-for-anyone-getting-a-shot\">Lyft</a></p>\n<p><img src=\"https://images.ctfassets.net/vz6nkkbc6q75/24reeuF2W0vZF0qOO8Vzwp/2438aa3126652448b92fedcf03983a5c/Hub-Post-Header-Image_opt3.png?w=2000&amp;fm=jpg\" /></p>\n</div></div></div><div><div>Topics: </div><div><div><a href=\"/topics/uber\">Uber</a></div><div><a href=\"/topics/lyft\">Lyft</a></div><div><a href=\"/topics/usa\">USA</a></div><div><a href=\"/topics/covid-19\">COVID-19</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9bdc19aada55bda6f911cc3bd98ef8a189dc14e66fe3ec24c37066c3353734b2","category":"Thai"}