{"title":"HP ไตรมาสล่าสุด ยอดขายเติบโตสูงทั้ง PC และ Printer","link":"https://www.blognone.com/node/122895","date":1622164173000,"content":"<div><div><div><p>เอชพีรายงานผลประกอบการของไตรมาสที่ 2 ตามปีการเงินบริษัท 2021 สิ้นสุดเดือนเมษายน รายได้รวม 15,877 ล้านดอลลาร์ เพิ่มขึ้น 27.3% เทียบกับช่วงเวลาเดียวกันในปีก่อน และมีกำไรสุทธิตามบัญชี GAAP 1,228 ล้านดอลลาร์</p>\n<p>Enrique Lores ซีอีโอเอชพีกล่าวว่าไตรมาสที่ผ่านมาตัวเลขเติบโตในระดับเลขสองหลัก ทั้งรายได้และกำไรสุทธิ โดยเทคโนโลยีของเอชพีเข้ามามีบทบาทสำคัญในยุคการทำงานแบบไฮบริด</p>\n<p>กลุ่มธุรกิจ Personal Systems  รายได้เพิ่มขึ้น 27% เป็น 10,555 ล้านดอลลาร์ แบ่งเป็นรายได้จากกลุ่มลูกค้าทั่วไปเพิ่มขึ้นถึง 72% และลูกค้าองค์กรเพิ่มขึ้น 10% จำนวนโน้ตบุ๊คที่ขายไปเพิ่มขึ้น 63% ส่วนเดสก์ท็อป ลดลง 5%</p>\n<p>กลุ่มธุรกิจ Printing รายได้รวม 5,323 ล้านดอลลาร์ เพิ่มขึ้น 28% จำนวนฮาร์ดแวร์ขายได้เพิ่มขึ้น 42% แบ่งเป็นลูกค้าทั่วไปเพิ่มขึ้นถึง 45% และลูกค้าองค์กรเพิ่มขึ้น 22%</p>\n<p>ที่มา: <a href=\"https://investor.hp.com/news/press-release-details/2021/HP-Inc.-Reports-Fiscal-2021-Second-Quarter-Results/default.aspx\">เอชพี</a></p>\n<p><img src=\"https://www.blognone.com/sites/default/files/externals/d76f5a7585cdc30b8676d9f50c67242e.png\" /></p>\n<p><img src=\"https://www.blognone.com/sites/default/files/externals/c48b516cb8b1f8669c0012ebeda731ab.png\" /></p>\n</div></div></div><div><div>Topics: </div><div><div><a href=\"/topics/hp\">HP</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d5e891b20d4bd1c9e5a785ed69ecb144518e52c83c5b4b8122a7850be19b0a9d","category":"Thai"}