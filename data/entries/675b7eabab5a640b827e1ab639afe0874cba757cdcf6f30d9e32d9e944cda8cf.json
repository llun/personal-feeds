{"title":"Bing ปรับหน้าตาผลการค้นหา แสดงภาพเด่นแทนลิงก์ แนวเดียวกับ Pinterest","link":"https://www.blognone.com/node/121548","date":1614951494000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้ Bing ประกาศอัพเกรดหน้าตาครั้งใหญ่ โดยผลการค้นหาคีย์เวิร์ดบางประเภท (เช่น สูตรอาหาร ไอเดีย แนวทาง) จะแสดงเป็นภาพแทนลิงก์แบบดั้งเดิม ตั้งแต่ในแท็บหลักของหน้าผลการค้นหาเลย</p>\n<p>ตัวอย่างคือ การค้นหาสูตรอาหารจะเห็นภาพของอาหาร พร้อมข้อมูลอื่น เช่น คะแนนรีวิว ปริมาณแคลอรี, การค้นหาไอเดียแต่งบ้าน จะเห็นภาพของสิ่งนั้นๆ ลักษณะคล้ายกับการใช้งาน Pinterest</p>\n<p><img alt=\"No Description\" src=\"https://www.blognone.com/sites/default/files/externals/6f555e7b3e9d2e27182aa477de74a57b.png\" ></p>\n<p><img alt=\"No Description\" src=\"https://www.blognone.com/sites/default/files/externals/48a52dbad85265fde0e11f3b72248b05.png\" ></p>\n<p>นอกจากนี้ การค้นหาบางคีย์เวิร์ดจะเพิ่ม infographic ด้านข้างที่สวยงามกว่าเดิมมาก เช่น ข้อมูลของสัตว์ประเภทต่างๆ หรือประเทศบางแห่ง (ประเทศไทยยังเป็นแบบเก่าอยู่)</p>\n<p><img alt=\"No Description\" src=\"https://www.blognone.com/sites/default/files/externals/cb06fba2fa78c3c1b68ce33df60f6afc.png\" ></p>\n<p>ผมลองแล้วพบว่าสามารถใช้งานได้แล้วกับ Bing โดยต้องตั้งค่าประเทศเป็นสหรัฐอเมริกาด้วย และยังใช้ได้เฉพาะบางคีย์เวิร์ดเท่านั้น</p>\n<p>ที่มา - <a href=\"https://blogs.bing.com/search/2021_03/Microsoft-Bing-delivers-more-visually-immersive-experiences-that-save-you-time\">Bing</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bing\">Bing</a></div><div class=\"field-item odd\"><a href=\"/topics/search-engine\">Search Engine</a></div><div class=\"field-item even\"><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"675b7eabab5a640b827e1ab639afe0874cba757cdcf6f30d9e32d9e944cda8cf","category":"Thai"}