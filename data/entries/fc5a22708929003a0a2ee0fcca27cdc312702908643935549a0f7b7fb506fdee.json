{"title":"Cloudera ขายกิจการให้กลุ่มกองทุน Clayton, CD&R และ KKR มูลค่า 5,300 ล้านดอลลาร์","link":"https://www.blognone.com/node/122991","date":1622684606000,"content":"<div><div><div><p>Cloudera ผู้พัฒนาซอฟต์แวร์ด้านฐานข้อมูลสำหรับองค์กร ประกาศว่าได้บรรลุข้อตกลงให้กลุ่มกองทุนคือ Clayton, Dubilier &amp; Rice (CD&amp;R) และ KKR เข้าซื้อกิจการทั้งหมดของบริษัท ที่มูลค่าดีล 5,300 ล้านดอลลาร์ โดยดีลนี้จ่ายเป็นเงินสดทั้งหมด ซึ่งเป็นราคาที่สูงกว่ามูลค่ากิจการตามราคาล่าสุดในตลาดหุ้น 24%</p>\n<p>หลังดีลนี้เสร็จสิ้น Cloudera จะนำบริษัทออกจากตลาดหุ้น</p>\n<p>Rob Bearden ซีอีโอ Cloudera กล่าวว่าดีลนี้เป็นการสร้างคุณค่าให้กับผู้ถือหุ้นปัจจุบัน และช่วยสนับสนุนกลยุทธ์ของ Cloudera ในระยะยาวต่อไป</p>\n<p>ที่มา: <a href=\"https://www.cloudera.com/about/news-and-blogs/press-releases/2021-06-01-cloudera-enters-into-definitive-agreement-to-be-acquired-by-clayton-dubilier-and-rice-and-kkr-for-5-point-3-billion-dollars.html\">Cloudera</a></p>\n<p><img src=\"https://www.blognone.com/sites/default/files/externals/e47617649cec919e5dd4d54020880d6d.jpg\" /></p>\n</div></div></div><div><div>Topics: </div><div><div><a href=\"/topics/cloudera\">Cloudera</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fc5a22708929003a0a2ee0fcca27cdc312702908643935549a0f7b7fb506fdee","category":"Thai"}