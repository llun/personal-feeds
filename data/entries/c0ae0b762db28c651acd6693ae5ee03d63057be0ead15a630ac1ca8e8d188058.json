{"title":"โจ ไบเดน ลงนามแก้ปัญหาชิปเซมิคอนดักเตอร์ขาดแคลน กระทบการผลิตรถยนต์ อุปกรณ์ไอที","link":"https://www.blognone.com/node/121383","date":1614226321000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กลายเป็นปัญหาระดับชาติไปแล้วสำหรับภาวะชิปเซมิคอนดักเตอร์ขาดแคลน กระทบอุตสาหกรรมเทคโนโลยี, รถยนต์, เครื่องใช้ไฟฟ้า จนรัฐบาลโจ ไบเดน ต้อง<a href=\"https://www.blognone.com/node/121162\">วางแผนแก้ไขปัญหานี้</a> ล่าสุดทำเนียบขาวออกมาประกาศว่าจะมีการลงนามคำสั่งบริหารแก้ปัญหาอย่างเป็นทางการ</p>\n<p>ในคำสั่งระบุต้องมีการตรวจสอบทันที 100 วันในหน่วยงานของรัฐบาลกลาง เพื่อแก้ไขช่องโหว่ห่วงโซ่อุปทานของผลิตภัณฑ์หลัก 4 รายการ คือ Active pharmaceutical ingredients หรือ APIs ส่วนประกอบสำคัญในการผลิตยา, แร่ธาตุที่ใช้ในการผลิตเครื่องกำเนิดไฟฟ้า, แบตเตอรี่ความจุสูง และชิปเซมิคอนดักเตอร์</p>\n<p><img alt=\"No Description\" src=\"https://www.blognone.com/sites/default/files/externals/e781fb5857858be08a2e78f9e27bdb62.jpg\" ><br />\nภาพจาก Facebook ทำเนียบขาว</p>\n<p>หน่วยงาน Semiconductor Industry Association ระบุว่า ปัญหาขาดแคลนชิปเซมิคอนดักเตอร์มาจากภาวะโรคระบาดเป็นปัจจัยสำคัญ เนื่องจากมาตรการล็อกดาวน์ ทำให้อุตสาหกรรมรถยนต์ลดกำลังการผลิตลง การผลิตเทไปที่คอมพิวเตอร์มากขึ้นเพราะการทำงานที่บ้านเกิดขึ้นทั่วโลก จนกระทั่งรถยนต์เริ่มกลับมาผลิตก็กลายเป็นว่ามาเจอปัญหาชิปขาดแคลน</p>\n<p>ข้อมูลจาก Semiconductor Industry Association ยังบอกด้วยว่า บริษัทเซมิคอนดักเตอร์ในสหรัฐฯ คิดมูลค่าเป็น 47% ของมูลค่าการซื้อขายชิปทั่วโลก แต่มีการผลิตชิปเกิดขึ้นในประเทศเพียง 12%</p>\n<p>ก่อนหน้านี้ กลุ่มผู้บริหารบริษัทชิป Intel Corp. , Qualcomm Inc. และ Advanced Micro Devices Inc. ก็เขียนจดหมายถึงไบเดน กระตุ้นให้เกิดการผลิตชิปในประเทศ หลังเริ่มมีคู่แข่งทั้งจากจีน เกาหลีใต้ ไต้หวัน</p>\n<p>ที่มา - <a href=\"https://www.whitehouse.gov/briefing-room/statements-releases/2021/02/24/fact-sheet-securing-americas-critical-supply-chains/\">ทำเนียบขาว</a>, <a href=\"https://www.washingtonpost.com/technology/2021/02/23/biden-semiconductor-shortage-meeting/\">Washington Post</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/joe-biden\">Joe Biden</a></div><div class=\"field-item odd\"><a href=\"/topics/semiconductor\">Semiconductor</a></div><div class=\"field-item even\"><a href=\"/topics/car\">car</a></div><div class=\"field-item odd\"><a href=\"/topics/chip\">Chip</a></div><div class=\"field-item even\"><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c0ae0b762db28c651acd6693ae5ee03d63057be0ead15a630ac1ca8e8d188058","category":"Thai"}