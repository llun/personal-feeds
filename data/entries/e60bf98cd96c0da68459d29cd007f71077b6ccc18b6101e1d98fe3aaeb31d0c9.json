{"title":"วิศวกร Tesla ยอมรับ Autopilot ยังอยู่ที่ Level 2 ไม่เก่งเท่ากับที่ Elon Musk โฆษณาไว้","link":"https://www.blognone.com/node/122574","date":1620448698000,"content":"<div><div><div><p>ถึงแม้ Elon Musk ออกมาโฆษณาความสามารถของ Autopilot ของรถยนต์ Tesla อยู่บ่อยครั้ง แต่ในการให้ข้อมูลอย่างเป็นทางการกับกรมขนส่ง (Department of Motor Vehicles หรือ DMV) ของรัฐแคลิฟอร์เนีย กลับเป็นอีกทิศทาง</p>\n<p>ผู้ที่ให้ข้อมูลฝั่ง Tesla คือ CJ Moore วิศวกรของระบบ Autopilot ที่พบกับเจ้าหน้าที่ DMV ในเดือนมีนาคม ระบุว่าข้อความอวดของ Musk ที่พูดถึง Level 5 (ไร้มนุษย์ขับอย่างสมบูรณ์) ไม่สะท้อนความสามารถจริงของ Autopilot ที่ยังทำได้แค่ Level 2 เท่านั้น (ยังต้องมีมนุษย์ขับเป็นหลัก) และยืนยันว่า Tesla ไม่มีทางทำ Level 5 ได้สำเร็จภายในสิ้นปี 2021</p>\n<p>เดิมที บันทึกการประชุมกับ Tesla ของ DMV เป็นข้อมูลภายใน แต่องค์กรด้านความโปร่งใส PlainSite ได้ยื่นขอดูข้อมูลนี้ ตามกฎหมายด้านความโปร่งใสของข้อมูล (Freedom of Information Act) จึงได้บันทึกนี้ออกมา เอกสารฉบับเต็มอ่านได้จาก <a href=\"https://www.plainsite.org/documents/28jcs0/california-dmv-tesla-robotaxi--fsd-notes/\">PlainSite</a></p>\n<p>เมื่อเดือนที่แล้วเพิ่ง<a href=\"https://www.blognone.com/node/122320\">มีกรณีรถยนต์ Tesla ชนต้นไม้ มีผู้เสียชีวิต 2 ราย</a> และมีข้อถกเถียงกันว่าตอนที่ชนเปิด Autopilot หรือไม่</p>\n<p><img src=\"https://www.blognone.com/sites/default/files/externals/3a4001689b6d889b9c9ee9e037639ba2.jpg\" /></p>\n<p><img src=\"https://www.blognone.com/sites/default/files/externals/39bdf1f182c1ee3bd52be7fdcf6e8eb3.png\" /></p>\n<p>ที่มา - <a href=\"https://www.autoblog.com/2021/05/07/tesla-no-full-self-driving-this-year/\">Autoblog</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/elon-musk\">Elon Musk</a></div><div><a href=\"/topics/automobile\">Automobile</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e60bf98cd96c0da68459d29cd007f71077b6ccc18b6101e1d98fe3aaeb31d0c9","category":"Thai"}