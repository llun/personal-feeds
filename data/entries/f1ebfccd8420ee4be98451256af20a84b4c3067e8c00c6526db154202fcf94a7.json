{"title":"Phil Spencer ยืนยัน เกม Bethesda ในอนาคตจะเอ็กซ์คลูซีฟบนแพลตฟอร์มที่มี Game Pass","link":"https://www.blognone.com/node/121650","date":1615511992000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ผู้บริหารของไมโครซอฟท์และ Bethesda ออกมาแถลงข่าวครั้งแรก<a href=\"https://www.blognone.com/node/121609\">หลังควบกิจการเสร็จอย่างเป็นทางการ</a> ประเด็นสำคัญที่สุดคือ Phil Spencer หัวหน้าทีม Xbox ประกาศออกมาชัดๆ เป็นครั้งแรกว่า \"เกมของ Bethesda ในอนาคตจะเป็นเอ็กซ์คลูซีฟของแพลตฟอร์มที่มี Xbox Game Pass\"</p>\n<p>ความหมายของ Spencer คือเกมของ Bethesda ในอนาคต (เช่น The Elder Scrolls VI หรือ Starfield) จะลงพีซี, Xbox One และ Series X|S รวมถึงเปิดให้เล่นผ่านสตรีมมิ่งบนอุปกรณ์อื่นๆ เช่น Android, iOS ด้วย แต่ไม่รวมถึงคอนโซลคู่แข่งนั่นเอง (ยกเว้น 2 เกมที่ประกาศลง PS5 ไปก่อนแล้วคือ Deathloop และ GhostWire: Tokyo)</p>\n<p>Spencer ยืนยันว่าเกมของ Bethesda ในปัจจุบันที่ลงแพลตฟอร์มอื่นๆ อยู่แล้วจะยังอยู่เหมือนเดิมต่อไป ด้วยเหตุผลด้านสัญญาที่เซ็นไปในอดีต และต้องการเคารพผู้เล่นบนแพลตฟอร์มนั้นๆ ให้เล่นต่อไปได้ด้วย</p>\n<p>ประกาศของ Spencer คงไม่ใช่เรื่องน่าแปลกใจนัก และเจ้าตัวคงอยากพูดมานานแล้ว แต่ต้องรอกระบวนการซื้อกิจการให้เสร็จสิ้นก่อนถึงสามารถพูดได้</p>\n<p><img alt=\"No Description\" src=\"https://www.blognone.com/sites/default/files/externals/21f8e36e93b10d8d9d0edaf6021d5af9.jpg\" ></p>\n<p>ในโอกาสเดียวกัน ไมโครซอฟท์ยังประกาศนำเกมเก่าของ Bethesda มาลง Xbox Game Pass รวดเดียว 20 เกม ได้แก่</p>\n<ul>\n<li>Dishonored Definitive Edition</li>\n<li>Dishonored 2</li>\n<li>DOOM (1993)</li>\n<li>DOOM II</li>\n<li>DOOM 3</li>\n<li>DOOM 64</li>\n<li>DOOM Eternal</li>\n<li>The Elder Scrolls III: Morrowind</li>\n<li>The Elder Scrolls IV: Oblivion</li>\n<li>The Elder Scrolls V: Skyrim Special Edition</li>\n<li>The Elder Scrolls Online</li>\n<li>The Evil Within</li>\n<li>Fallout 4</li>\n<li>Fallout 76</li>\n<li>Fallout: New Vegas</li>\n<li>Prey</li>\n<li>RAGE 2</li>\n<li>Wolfenstein: The New Order</li>\n<li>Wolfenstein: The Old Blood</li>\n<li>Wolfenstein: Youngblood</li>\n</ul>\n<iframe width=\"640\" height=\"360\" src=\"https://www.youtube.com/embed/YJneU_qBMPM\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.eurogamer.net/articles/2021-03-11-phil-spencer-says-future-bethesda-games-will-be-exclusive-to-platforms-where-game-pass-exists\">Eurogamer</a>, <a href=\"https://news.xbox.com/en-us/2021/03/11/20-bethesda-games-now-on-xbox-game-pass/\">Xbox</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bethesda\">Bethesda</a></div><div class=\"field-item odd\"><a href=\"/topics/xbox-game-pass\">Xbox Game Pass</a></div><div class=\"field-item even\"><a href=\"/topics/xbox\">Xbox</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/phil-spencer\">Phil Spencer</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1ebfccd8420ee4be98451256af20a84b4c3067e8c00c6526db154202fcf94a7","category":"Thai"}