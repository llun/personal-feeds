{"title":"ซอร์สโค้ดหลุด Cyberpunk 2077 เผย เนื้อหาที่ถูกเซ็นเซอร์เพื่อประเทศจีน ถูกแท็กว่า WinnieThePooh","link":"https://www.blognone.com/node/123073","date":1623135457000,"content":"<div><div><div><p>หลัง CD Projekt <a href=\"https://www.blognone.com/node/121109\">ถูกโจมตีเครือข่ายและขโมยข้อมูลไปบางส่วน</a> จนมีซอร์สโค้ดหลุดไปถึงมือชาวเน็ตในเว็บ 4chan และ Reddit จนมีผู้พบว่าในหมวดการเซ็นเซอร์เนื้อหาประเภทต่างๆ นอกจากภาพโป๊เปลือย เรื่องเพศ ยาเสพติด ภาพสยดสยอง และเรื่องศาสนาแล้ว ยังมีการเซ็นเซอร์เนื้อหาสำหรับประเทศจีนโดยเฉพาะ ที่ตั้งชื่อหมวดไว้อย่างขำๆ ว่า “WinnieThePooh”</p>\n<p>Winnie The Pooh เป็นการ์ตูนเด็กยอดฮิตที่ถูกแบนในประเทศจีน หลังประธานาธิบดี สี จิ้นผิง ถูก “ทำมีม” ล้อเลียนว่าดูคล้ายกับ Winnie The Pooh ตั้งแต่ไปเยือนสหรัฐในปี 2013 และตอนที่จับมือกับนายกรัฐมนตรี ชินโซ อาเบะ ของญี่ปุ่น จนทีมงานของพรรคคอมมิวนิสต์จีนต้องออกมาไล่ลบเนื้อหามีมเหล่านี้ หลังจากนั้นทั้งการ์ตูน Winnie The Pooh และภาพยนตร์คนแสดง Christopher Robin ก็ถูกห้ามฉายในประเทศจีนเช่นกัน</p>\n<p>แม้ CD Projekt ยังต้องเอาใจประเทศจีน เพื่อให้เกมสามารถทำยอดขายในตลาดเกมที่ใหญ่อันดับต้นๆ ของโลกได้ และเพื่อให้ GOG ร้านค้าเกมของ CD Projekt ยังดำเนินงานต่อได้อย่างปกติ แต่ก็ยังไม่วายแอบตั้งชื่อแซวหมวดที่ต้องเซ็นเซอร์ว่า WinnieThePooh ในซอร์สโค้ด คงต้องติดตามกันต่อว่าเมื่อข้อมูลหลุดมาแบบนี้ จะส่งผลกระทบอะไรกับแพลตฟอร์มของ CD Projekt ในประเทศจีนหรือไม่</p>\n<p>ที่มา - <a href=\"https://www.reddit.com/r/GamingLeaksAndRumours/comments/nua4do/cdpr_seems_to_have_used_the_name_winnie_the_pooh/\">Reddit</a></p>\n<p><img src=\"https://www.blognone.com/sites/default/files/externals/28df00c8cc2bd3989f6b1616de6a2e00.png\" /></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/cd-projekt-red\">CD Projekt RED</a></div><div><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"16c9ae65f2f56de88fb3eec1d1206c5c8e77b803cbb95f4eb5b1b99b95477e41","category":"Thai"}