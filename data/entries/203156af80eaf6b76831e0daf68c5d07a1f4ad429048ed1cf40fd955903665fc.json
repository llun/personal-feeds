{"title":"Spotify ขึ้นราคาในสหรัฐฯ, อังกฤษและในบางส่วนของยุโรป คาดเอเชียและอเมริกาใต้จะโดนด้วย","link":"https://www.blognone.com/node/122368","date":1619489456000,"content":"<div><div><div><p>สมาชิก Spotify ในอังกฤษเริ่มได้รับอีเมลแจ้งเตือนขึ้นราคาในหลายแพ็กเกจ โดย Spotify Student ราคาจะเพิ่มขึ้นจาก 4.99 ปอนด์เป็น 5.99 ปอนด์ต่อเดือน แพ็กเกจ Duo เพิ่มขึ้นจาก 12.99 ปอนด์เป็น 13.99 ปอนด์ แพ็กเกจ Spotify Family เพิ่มขึ้นจาก 14.99 ปอนด์เป็น 16.99 ปอนด์</p>\n<p>ด้านราคาบางประเทศในยุโรปรวมถึงไอร์แลนด์ก็มีการขึ้นราคาเช่นกัน โดยแพ็กเกจ Student และ Duo เพิ่มขึ้นเป็น 5.99 ยูโรและ 12.99 ยูโรต่อเดือนตามลำดับ ส่วนแพ็กเกจ Spotify Family เพิ่มขึ้นค่อนข้างมาก จาก 14.99 ยูโรเป็น 17.99 ยูโรต่อเดือน และคาดว่าบางประเทศในเอเชียและอเมริกาใต้จะโดนขึ้นราคาเช่นกัน</p>\n<p>Spotify จะขึ้นราคาในสหรัฐฯ เช่นกัน แต่ยังไม่กำหนดว่าราคาอยู่ที่เท่าไร ส่วนไทยเคยมี<a href=\"https://www.blognone.com/node/120960\">ประกาศขึ้นราคาไปแล้วเมื่อเดือนกุมภาพันธ์ที่ผ่านมา ในแพ็กเกจ Premium Family จาก 199 บาทต่อเดือนเป็น 209 บาทต่อเดือน</a></p>\n<p><img src=\"https://www.blognone.com/sites/default/files/externals/586282be0fb9c17372e82e8d5a251ecc.jpg\" /></p>\n<p>ช่วงที่ผ่านมา Spotify มีการอัพเดตฟังก์ชั่นใหม่หลายอย่าง ที่เป็นการอัพเดตครั้งใหญ่ที่สุดคือพัฒนาฟีเจอร์ให้<a href=\"https://www.blognone.com/node/122362\">ฟังจากใน Facebook ได้โดยตรงไม่ต้องออกจากแอป Facebook</a> รวมถึงการออกเพลย์ลิสต์ที่เฉพาะตัวผู้ใช้งานมากขึ้น</p>\n<p>ที่มา - <a href=\"https://www.xda-developers.com/spotify-plans-price-increase-us-uk-europe/\">XDA Developers</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/united-kingdom\">United Kingdom</a></div><div><a href=\"/topics/usa\">USA</a></div><div><a href=\"/topics/europe\">Europe</a></div><div><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"203156af80eaf6b76831e0daf68c5d07a1f4ad429048ed1cf40fd955903665fc","category":"Thai"}