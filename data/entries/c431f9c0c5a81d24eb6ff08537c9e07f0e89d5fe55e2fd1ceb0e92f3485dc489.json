{"title":"SAP ประกาศแนวทางทำงานใหม่ ให้พนักงานเลือกเองว่าอยากเข้าสำนักงานหรืออยู่บ้าน","link":"https://www.blognone.com/node/123011","date":1622794002000,"content":"<div><div><div><p>SAP ประกาศแนวทางการทำงานใหม่ เปิดทางให้พนักงานเลือกเองได้ว่าอยากทำงานในสำนักงาน, ทำงานจากที่บ้าน, ตลอดจนทำงานจากระยะไกลรูปแบบอื่นๆ และยังเลือกช่วงเวลาทำงานได้เอง โดยปรับแนวคิดว่าต้องเชื่อใจพนักงานเป็นเรื่องปกติ ไม่ใช่เฉพาะกรณีพิเศษ</p>\n<p>แนวทางนี้มาจากการสำรวจภายในของบริษัท โดย SAP พบว่าพนักงาน 80% อยากทำงานผสมผสาน ทั้งทำงานจากที่บ้านและทำงานในสำนักงานบางช่วง ขณะที่ผลสำรวจจากภายนอกก็ยืนยันว่ากลุ่มผู้หญิงและพนักงานจบใหม่นั้นได้ประโยชน์จากการทำงานแบบเลือกสถานที่และเวลาเองได้</p>\n<p>Julia White ประธานฝ่ายการตลาดและโซลูชั่นที่เพิ่งเริ่มงานเมื่อเดือนมกราคมระบุว่าเธอเองก็ต้องเริ่มงานจากระยะไกล และเพิ่งได้พบผู้บริหารรายอื่นๆ ของ SAP เมื่อเดือนพฤษภาคมโดยบินไปพบเพื่อนร่วมงานในเยอรมัน และตัวเธอเองเป็นแม่เลี้ยงเดี่ยวทำให้ยิ่งเห็นความสำคัญของการทำงานที่ปรับได้ (flexible) เช่นนี้</p>\n<p>ที่มา - <a href=\"https://news.sap.com/2021/05/built-in-support-easy-access-without-disruption/\">SAP</a>, <a href=\"https://www.itnews.com.au/news/sap-adopts-flexible-working-by-popular-demand-565359\">IT News</a></p>\n<p><img src=\"https://www.blognone.com/sites/default/files/externals/d1c2c588002f489a96106e3344f8c238.jpg\" /></p>\n<p>ภาพการประชุมประจำปีของ SAP เมื่อปี 2019</p>\n</div></div></div><div><div>Topics: </div><div><div><a href=\"/topics/sap\">SAP</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c431f9c0c5a81d24eb6ff08537c9e07f0e89d5fe55e2fd1ceb0e92f3485dc489","category":"Thai"}