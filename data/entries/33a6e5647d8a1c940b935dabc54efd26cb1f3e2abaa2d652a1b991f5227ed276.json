{"title":"The Witcher 3 ประกาศออกอัพเดต next-gen ปีนี้, เพิ่ม DLC จากซีรีส์ Netflix","link":"https://www.blognone.com/node/123645","date":1625877815000,"content":"<div><div><div><p>CD Projekt Red ประกาศออก The Witcher 3: Wild Hunt เวอร์ชัน next-gen ลงเครื่อง PS5, Xbox Series X|S และพีซี กำหนดคร่าวๆ คือภายในปีนี้</p>\n<p>ประเด็นที่น่าสนใจนอกจากการอัพเดตกราฟิกแล้ว เกมยังจะเพิ่ม \"some DLCs\" ที่อิงจากซีรีส์ The Witcher ของ Netflix ด้วย แต่ยังไม่มีรายละเอียดว่ามีอะไรบ้าง</p>\n<p>เกม The Witcher 3 ออกขายครั้งแรกในปี 2015 และประสบความสำเร็จอย่างสูง มียอดขายรวมเกิน 30 ล้านชุด และมีภาคเสริมออกมาแล้ว 2 ตัวคือ Hearts of Stone กับ Blood and Wine ในปี 2015/2016 และเนื้อหาเพิ่มเติม (DLC) อีกจำนวนหนึ่ง</p>\n<p>ที่มา - <a href=\"https://thewitcher.com/en/news/38843/the-witcher-3-wild-hunt-next-gen-cover\">The Witcher</a></p>\n<p><img src=\"https://www.blognone.com/sites/default/files/externals/888a2a0e849903e8d6e291284a38a878.jpg\" /></p>\n</div></div></div><div><div>Topics: </div><div><div><a href=\"/topics/the-witcher\">The Witcher</a></div><div><a href=\"/topics/games\">Games</a></div><div><a href=\"/topics/cd-projekt-red\">CD Projekt RED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"33a6e5647d8a1c940b935dabc54efd26cb1f3e2abaa2d652a1b991f5227ed276","category":"Thai"}