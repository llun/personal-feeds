{"title":"กลุ่มทรู ไตรมาส 4/2563 ทรูมูฟ เอช ยังเติบโต มีผู้ใช้บริการเพิ่มเป็น 30.6 ล้านเลขหมาย","link":"https://www.blognone.com/node/121413","date":1614331883000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กลุ่มทรู รายงานผลประกอบการประจำไตรมาสที่ 4 ปี 2563 มีรายได้รวม 36,483 ล้านบาท ลดลง 3.2% เทียบกับช่วงเดียวกันในปีก่อน มี EBITDA หรือ กำไรก่อนดอกเบี้ย-ภาษี-ค่าเสื่อมราคา-ค่าใช้จ่ายตัดจ่าย 14,024 ล้านบาท และขาดทุนสุทธิ 157 ล้านบาท แต่หากไม่รวมรายการที่เป็นผลกระทบจากมาตรฐานบัญชี TFRS16 และการขายสินทรัพย์เข้ากองทุน DIF จะมีกำไร 9 ล้านบาท</p>\n<p>ภาพรวมในปี 2563 กลุ่มทรูมูฟ เอช ยังคงเติบโตโดยมีรายได้จากการบริการเพิ่มขึ้น 3.1% บริการ 5G ได้ให้บริการครอบคลุมพื้นที่ย่านสำคัญครบ 77 จังหวัด และครอบคลุม 98% ของพื้นที่กรุงเทพและปริมณฑล จำนวนลูกค้าในไตรมาสที่ 4 เพิ่มขึ้น 5.4 แสนราย ทำให้มีผู้ใช้งานรวม 30.6 ล้านราย รายได้เฉพาะกลุ่มธุรกิจ 28,808 ล้านบาท</p>\n<p>ข้อมูลในกลุ่มธุรกิจอื่นเป็นดังนี้</p>\n<ul>\n<li>ทรูออนไลน์ มีฐานผู้ใช้บริการ 4.2 ล้านราย รายได้เพิ่มขึ้น 8% เป็น 10,463 ล้านบาท</li>\n<li>ทรูวิชั่นส์ มีฐานลูกค้า 3.9 ล้านราย รายได้ลดลงเป็น 2,759 ล้านบาท</li>\n<li>ทรู ดิจิทัล กรุ๊ป คอนเทนต์ในทรูไอดี มีผู้ชมเพิ่มขึ้น 3 เท่าจากปีก่อน การซื้อคอนเทนต์ในแอปเพิ่มขึ้น 29%</li>\n</ul>\n<p>ที่มา: <a href=\"http://true.listedcompany.com/newsroom/250220211919040683T.pdf\">ทรู</a> (pdf)</p>\n<p><img src=\"https://www.blognone.com/sites/default/files/externals/e4289e898ea6d6a1a078c90b301280d1.jpg\" alt=\"True\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/true\">True</a></div><div class=\"field-item odd\"><a href=\"/topics/truemove-h\">TrueMove H</a></div><div class=\"field-item even\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b1b2c5ddcc8e1fc2e4d5001ae665ce128868d8730219ab042246c33a5c52318","category":"Thai"}