{"title":"เปิดตัว iOS 15 เน้นเพิ่มฟีเจอร์ใหม่หลายอย่าง การแจ้งเตือน FaceTime และอื่น ๆ","link":"https://www.blognone.com/node/123050","date":1623089183000,"content":"<div><div><div><p>แอปเปิลเริ่มต้นงาน WWDC21 ด้วยการเปิดตัว iOS 15 ระบบปฏิบัติการของ iPhone โดยปีนี้ไม่มีการเปลี่ยนแปลงสำคัญในส่วนการใช้งานหลัก แต่เน้นเพิ่มฟีเจอร์ใหม่ ๆ ให้กับแอปพื้นฐานเดิม มีรายละเอียดสำคัญดังนี้</p>\n<p><img src=\"https://www.blognone.com/sites/default/files/externals/67645528224b88afb8823d4ffffe535e.jpg\" /></p>\n<h4>FaceTime</h4>\n<p>ปรับปรุงระบบเสียง โดยรองรับ Spatial Audio ให้ความรู้สึกเป็นธรรมชาติเหมือนอยู่ในวงสนทนาใกล้กัน มีระบบตัดเสียงรบกวน ระบบวิดีโอภาพ Portrait เบลอฉากหลัง สามารถคุยแบบกลุ่มโดยแสดงผลแบบ Grid เหมือนแอปประชุมงาน และสามารถสร้างลิงก์สำหรับนัดหมายคุยผ่าน FaceTime ซึ่งทำให้ผู้ใช้ Android และ Windows สามารถคุย FaceTime ผ่านเว็บได้ด้วย</p>\n<p><img src=\"https://www.blognone.com/sites/default/files/externals/407d43eb0005178ea5c5a8ae1fbf6a70.jpg\" /></p>\n<p>นอกจากนี้ยังมีฟีเจอร์ SharePlay ที่สามารถคุย FaceTime พร้อมกับแชร์การดูหนัง ฟังเพลง หรือแชร์หน้าจอ ระหว่างสนทนาได้ด้วย นอกจากนี้ SharePlay ยังมี API ให้นักพัฒนานำไปใช้งานกับแอปของตนได้อีกด้วย</p>\n<p><img src=\"https://www.blognone.com/sites/default/files/externals/40e12621d8a4c9fe6e9f89e16ff9fd9e.jpg\" /></p>\n<h4>Messages</h4>\n<p>เพิ่มความสามารถการแชร์คอนเทนต์ที่มากขึ้น ทั้งรูปภาพ เพลง ข่าว (Apple News) คอนเทนต์เว็บ พอดคาสต์ และคอนเทนต์ Apple TV</p>\n<p><img src=\"https://www.blognone.com/sites/default/files/externals/db2be35e244ad8070fc4c2ce4fc2f895.jpg\" /></p>\n<h4>Notifications</h4>\n<p>ระบบแจ้งเตือนใน iOS 15 มีการเปลี่ยนแปลงหลายรายการที่สำคัญ โดย Craig Federighi รองประธานอาวุโสฝ่ายวิศวกรรมซอฟต์แวร์ของแอปเปิล บอกว่าเน้นให้ผู้ใช้งาน มี Focus กับสิ่งที่กำลังทำมากขึ้น จึงแยกการแจ้งเตือนเป็นที่สำคัญและไม่สำคัญ ตามสถานการณ์และช่วงเวลา</p>\n<p><img src=\"https://www.blognone.com/sites/default/files/externals/927de67c29b1de0f6504913226658a38.jpg\" /></p>\n<ul>\n<li>Notification summary รวมการแจ้งเตือนทั้งหมดเป็นไอเท็มเดียว</li>\n<li>Focus ปรับแต่งการแจ้งเตือน จากเดิมมีเฉพาะ Do Not Disturb มีตัวเลือก Personal, Work และ Sleep สามารถกำหนดรายแอปได้ว่าให้แอปใดยังแสดงการแจ้งเตือนในช่วงเวลานั้น ๆ</li>\n<li>Do Not Disturb สามารถแจ้งเตือนกลับใน Message ได้ ทำให้ผู้ติดต่อทราบว่าคนนั้นไม่ว่าง</li>\n</ul>\n<p><img src=\"https://www.blognone.com/sites/default/files/externals/f6eac62fa5750780df1affadae11ab78.jpg\" /></p>\n<h4>Photos</h4>\n<p>เพิ่มฟีเจอร์ Live Text ค้นหาข้อความในรูปภาพ และสามารถคัดลอกออกมาเป็นตัวหนังสือได้ เบื้องต้นรองรับ 7 ภาษา และยังไม่มีภาษาไทย</p>\n<p><img src=\"https://www.blognone.com/sites/default/files/externals/729ca3da84499d3ec8c93a3a77d37725.jpg\" /></p>\n<p>Photos‌ memories มีการปรับปรุงใหม่ สามารถจัดผสมรูปภาพและวิดีโอ รวมทั้งใส่เพลงจาก Apple Music ได้ นอกจากนี้รูปภาพยังเพิ่มมารวมในผลการค้นหาของ Spotlight ด้วย</p>\n<h4>อื่น ๆ</h4>\n<ul>\n<li><strong>Wallet</strong> รองรับกุญแจและบัตรประชาชน</li>\n<li><strong>Maps</strong> เพิ่มมุมมองและรายละเอียดที่มากขึ้นในหลายเมือง เพิ่มข้อมูลรายละเอียดถนนสำหรับ CarPlay</li>\n<li><strong>Weather</strong> ดีไซน์แบบใหม่ มีระบบแสดงสภาพอากาศบนแผนที่</li>\n</ul>\n<p><img src=\"https://www.blognone.com/sites/default/files/externals/fb3bdcfed517d13704ced1416a07b93c.jpg\" /></p>\n<p>ที่มา: WWDC21</p>\n<p><img src=\"https://www.blognone.com/sites/default/files/externals/9808dbc2bbc906bdec778b779454ab9a.jpg\" /></p>\n</div></div></div><div><div>Topics: </div><div><div><a href=\"/topics/ios-15\">iOS 15</a></div><div><a href=\"/topics/ios\">iOS</a></div><div><a href=\"/topics/apple\">Apple</a></div><div><a href=\"/topics/wwdc21\">WWDC21</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"77d21507e37aa9f8f64bfcba5384871946fee9bdc74998597978141fc31eb804","category":"Thai"}