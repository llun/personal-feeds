{"title":"กลับคืนสู่ธรรมชาติกันอีกรอบ  Stardew Valley ออกบอร์ดเกมเล่นได้สูงสุด 4 คน ราคา 55 ดอลลาร์","link":"https://www.blognone.com/node/121358","date":1614149005000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Stardew Valley เกมปลูกผักที่ลงแทบจะครบทุกแพลตฟอร์มในโลกนี้แล้ว ทั้ง PC, PS4, Xbox ทุกรุ่น, Nintendo Switch มือถือทั้งสองค่าย และยังเคยลง PlayStation Vita อีก แต่ยังไม่พอ คราวนี้มาในรูปแบบบอร์ดเกม ให้สนุกกับเพื่อนแบบตัวเป็นๆ ได้อีกทาง</p>\n<p>ConcernedApe ที่สร้างเกม Stardew Valley ด้วยตัวคนเดียวมาตลอด ร่วมงานกับ Cole Medeiros ผู้สร้างบอร์ดเกม <a href=\"https://boardgamegeek.com/boardgame/31808/gubs-game-wit-and-luck\">GUBS: A Game of Wit and Luck</a> สร้างเวอร์ชั่นบอร์ดเกมของ Stardew Valley ขึ้นมา</p>\n<p>เป้าหมายของเกมคือการฟื้นฟูหมู่บ้านให้กลับมามีชีวิตชีวาอีกครั้ง ด้วยการปลูกพืช เลี้ยงสัตว์ และผูกมิตรกับคนในหมู่บ้าน เพื่อเก็บ goals ของคุณปู่ และรวบรวม bundles ใน Community Center ให้สำเร็จ</p>\n<p>ตัวเกมใช้ระบบการ์ดและลูกเต๋า ใช้เวลาเล่นประมาณ 45 นาที และเล่นได้สูงสุดสี่คน วางขายที่ราคา 55 ดอลลาร์ หรือราว 1650 บาท ตอนนี้ยังจัดส่งเฉพาะในสหรัฐอเมริกาเท่านั้น คงต้องติดตามกันต่อว่าจะมีการผลิตเพิ่ม และจัดส่งมายังต่างประเทศด้วยหรือเปล่า</p>\n<p>ที่มา - <a href=\"https://shop.stardewvalley.net/\">Stardew Valley Shop</a></p>\n<iframe width=\"640\" height=\"365\" src=\"https://www.youtube.com/embed/31Sz4vMWYes\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/stardew-valley\">Stardew Valley</a></div><div class=\"field-item odd\"><a href=\"/topics/board-game\">Board Game</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"811b2443a4458cceac9115d2532f7ea2e80a92800aed1eac0050f025a7b72263","category":"Thai"}