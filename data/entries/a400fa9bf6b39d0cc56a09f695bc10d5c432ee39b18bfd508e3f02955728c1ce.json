{"title":"AT&T ใช้งาน Google Messages เป็นแอพส่งข้อความดีฟอลต์บน Android","link":"https://www.blognone.com/node/123524","date":1625123540000,"content":"<div><div><div><p>กูเกิลพยายามผลักดันข้อความแบบ Rich Communication Service (RCS) มาได้สักพักใหญ่ๆ แล้ว เมื่อปลายปี 2020 <a href=\"https://www.blognone.com/node/119703\">บริการนี้เปิดตัวอย่างเป็นทางการ</a> ตราบเท่าที่โอเปอเรเตอร์รองรับ (<a href=\"https://www.blognone.com/node/118575\">ใช้ในไทยได้ด้วย</a>)</p>\n<p>ในอีกด้าน กูเกิลก็ผลักดันการใช้แอพ Google Messages ที่ฝังฟีเจอร์ RCS ในตัวบนมือถือ Android ยี่ห้อต่างๆ เช่น <a href=\"https://www.blognone.com/node/120617\">ซัมซุงที่เปลี่ยนมาใช้แอปของกูเกิลแทนของตัวเอง</a> ส่วนฝั่งโอเปอเรเตอร์ในสหรัฐที่ขายมือถือเองด้วย ก็มี <a href=\"https://www.blognone.com/node/121930\">T-Mobile</a> ที่ประกาศใช้งานเมื่อต้นปี</p>\n<p>ล่าสุด AT&amp;T เป็นเครือข่ายใหญ่รายที่สองที่ใช้ Google Messages เป็นดีฟอลต์เช่นกัน ทำให้เหลือเพียง Verizon เป็นโอเปอเรเตอร์ใหญ่รายเดียวในสหรัฐที่ยังเหลืออยู่</p>\n<p>สหรัฐอเมริกายังเป็นประเทศที่นิยมคุยกันด้วย SMS เพราะส่งข้อความข้ามค่าย-ข้ามแพลตฟอร์มได้ง่าย การที่โอเปอเรเตอร์ใหญ่ๆ ในสหรัฐรองรับ RCS กันหมดย่อมทำให้ RCS เข้ามาทดแทน SMS แบบเดิมได้ง่ายขึ้น อย่างไรก็ตาม ยังเหลือผู้ใช้ฝั่ง iPhone ที่ยังไม่มีท่าทีรองรับ RCS เลย (เพราะแอปเปิลผลักดันไปใช้ iMessages) ก็ต้องรอดูกันว่ากูเกิลจะสู้ศึกนี้ในระยะยาวได้อย่างไร</p>\n<p><img src=\"https://www.blognone.com/sites/default/files/externals/394bad456fd68978f4057d1afffb606d.jpg\" /></p>\n<p>ที่มา - <a href=\"https://cloud.google.com/blog/products/workspace/att-android-customers-to-have-messages-app-by-default\">Google</a></p>\n</div></div></div><div><div>Topics: </div><div><div><a href=\"/topics/att\">AT&amp;T</a></div><div><a href=\"/topics/google-messages\">Google Messages</a></div><div><a href=\"/topics/rcs\">RCS</a></div><div><a href=\"/topics/android\">Android</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a400fa9bf6b39d0cc56a09f695bc10d5c432ee39b18bfd508e3f02955728c1ce","category":"Thai"}