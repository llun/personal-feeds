{"title":"Spotify เปิดตัวบริการ subscription สำหรับ Podcast ไม่หักส่วนแบ่งรายได้ใน 2 ปีแรก","link":"https://www.blognone.com/node/122382","date":1619536667000,"content":"<div><div><div><p>Spotify เปิดตัวบริการจ่ายเงินแบบ subscription สำหรับคอนเทนต์พอดคาสต์ ตามที่<a href=\"https://www.blognone.com/node/122328\">มีข่าวก่อนหน้านี้</a> แบบเดียวกับบริการ <a href=\"https://www.blognone.com/node/122269\">Apple Podcasts Subscriptions</a> โดยเริ่มกับผู้ผลิตคอนเทนต์ในอเมริกาก่อน และจะขยายไปสู่ตลาดต่างประเทศในไม่กี่เดือนข้างหน้า</p>\n<p>ผู้ผลิตคอนเทนต์จะต้องเผยแพร่เนื้อหาผ่าน Anchor แอปจัดการพอดคาสต์ของ Spotify และกำหนดเงื่อนไขว่าตอนใดที่จะให้ฟังเฉพาะผู้สมัคร subscription ทั้งนี้ Spotify บอกว่าจะไม่มีการหักส่วนแบ่งของรายได้ใน 2 ปีแรก โดยจะเริ่มหักส่วนแบ่งในปี 2023 ซึ่งคาดว่าจะอยู่ที่ประมาณ 5%</p>\n<p>ผู้ผลิตคอนเทนต์สามารถเลือกได้ว่าจะคิดค่าบริการรายเดือนเท่าใด โดยมีตัวเลือกคือ 2.99, 4.99 และ 7.99 ดอลลาร์ต่อเดือน</p>\n<p>นอกจากนี้ Spotify ยังเปิดตัว Spotify Open Access Platform เพื่อให้ผู้ผลิตคอนเทนต์สามารถส่งหรือแจ้งเนื้อหารายการไปยังผู้ติดตามได้ หากผู้ผลิตคอนเทนต์มีช่องทางอื่นให้จ่ายเงินอยู่ก่อนหน้าแล้ว และบริการ Spotify Audience Network สำหรับบริหารจัดการโฆษณาในรายการ</p>\n<p>ที่มา: <a href=\"https://techcrunch.com/2021/04/27/spotify-launches-paid-podcasts-through-new-anchor-feature/\">TechCrunch</a></p>\n<p><img src=\"https://www.blognone.com/sites/default/files/externals/b293523e8811c7b729d64a378ba901f8.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d6c41d3c99c895dcd00e9bf45342a3ffffb870dd20ebdad79a824508753ccd6","category":"Thai"}