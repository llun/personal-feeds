{"title":"Google Play เปลี่ยนกฎใหม่ ห้ามแอพเช็คว่าในเครื่องมีแอพอื่นตัวไหนติดตั้งอยู่บ้าง","link":"https://www.blognone.com/node/122007","date":1617329196000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลเปลี่ยนกฎของ Google Play จำกัดไม่ให้นักพัฒนาแอพสามารถตรวจสอบได้ว่า ในเครื่องของผู้ใช้มีแอพอื่นตัวไหนบ้างติดตั้งอยู่ เพื่อความเป็นส่วนตัว-ความปลอดภัยของผู้ใช้</p>\n<p>ปัจจุบัน แอพบนแอนดรอยด์สามารถใช้สิทธิ QUERY_ALL_PACKAGES ตรวจสอบได้ว่ามีแพ็กเกจใดบ้างติดตั้งอยู่ในเครื่อง แต่สิทธินี้จะถูกยกเลิกในวันที่ 5 พฤษภาคม 2021 นี้ นักพัฒนาจำเป็นต้องถอนสิทธิออกจากไฟล์ manifest ตามกฎใหม่ของ Google Play หากเป็นกรณีที่แอพยังจำเป็นต้องใช้สิทธิตัวนี้จริงๆ กูเกิลยังเปิดช่องให้ใช้งานได้ แต่ต้องขออนุมัติเป็นรายๆ ไป (<a href=\"https://support.google.com/googleplay/android-developer/answer/9214102\">รายละเอียด</a>)</p>\n<p>การเปลี่ยนแปลงนี้มีผลสำหรับแอพที่เขียน target Android 11 ขึ้นไป เดิมทีกูเกิลเตรียมยกเลิกสิทธินี้มาตั้งแต่ปี 2020 แต่เลื่อนมาเป็นปีนี้เพราะ COVID-19</p>\n<p>ที่มา - <a href=\"https://support.google.com/googleplay/android-developer/answer/10158779\">Google</a>, <a href=\"https://9to5google.com/2021/03/31/installed-android-apps-limit/\">9to5google</a></p>\n<p><img alt=\"No Description\" src=\"https://www.blognone.com/sites/default/files/externals/b32f3f5123ca6f6c24a44433aa7b6111.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-play\">Google Play</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/privacy\">Privacy</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb33a1dd4fa3c0382702dda215129b76e8207d1e3a550306c62991b4563bbb5e","category":"Thai"}