{"title":"Twitter ไตรมาส 4/2020 จำนวนผู้ใช้งานเพิ่มเป็น 192 ล้านบัญชี","link":"https://www.blognone.com/node/121119","date":1612916848000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Twitter รายงานผลประกอบการประจำไตรมาสที่ 4 ปี 2020 รายได้รวม 1,289 ล้านดอลลาร์ เพิ่มขึ้น 28% เมื่อเทียบกับช่วงเดียวกันในปีก่อน รายได้จากโฆษณาเพิ่มขึ้น 31% เป็น 1,155 ล้านดอลลาร์ และมีกำไรสุทธิ 222 ล้านดอลลาร์</p>\n<p>จำนวนผู้ใช้งานประจำทุกวันซึ่งสร้างรายได้ (mDAU - monetizable daily active users) เพิ่มขึ้น 5 ล้านบัญชีจาก<a href=\"https://www.blognone.com/node/119324\">ไตรมาสก่อนหน้านี้</a>เป็น 192 ล้านบัญชี แบ่งเป็นผู้ใช้งานในอเมริกา 37 ล้านบัญชี และต่างประเทศ 155 ล้านบัญชี</p>\n<p>Jack Dorsey ซีอีโอ Twitter กล่าวในรายงานว่าปี 2020 ที่ผ่านมา Twitter ได้ร่วมสร้างการสนทนามากมายท่ามกลางภาวะที่ยากลำบาก และบริษัทยังมีแผนที่จะพัฒนาแพลตฟอร์มต่อไปในปี 2021 นี้ เขายังกล่าวเพิ่มเติมในช่วงแถลงผลประกอบการว่า Twitter เป็นแพลตฟอร์มที่ใหญ่มากกว่า การสนทนาจะจำกัดแค่บางหัวข้อ หรือกับบางบัญชีผู้ใช้งานเท่านั้น ซึ่งน่าจะหมายถึงการ<a href=\"https://www.blognone.com/node/120595\">แบนบัญชีของโดนัลด์ ทรัมป์</a></p>\n<p>ที่มา: <a href=\"https://s22.q4cdn.com/826641620/files/doc_financials/2020/q4/FINAL-Q4'20-TWTR-Earnings-Release.pdf\">Twitter</a> (pdf) และ <a href=\"https://www.cnbc.com/2021/02/09/twitter-twtr-q4-2020-earnings.html\">CNBC</a></p>\n<p><img alt=\"alt=&quot;Twitter&quot;\" src=\"https://www.blognone.com/sites/default/files/externals/f19547de89b219d1a70e35cd3002c80b.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/twitter\">Twitter</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8b1465c4e2706a8a5b698b30fc16dcd4017446a9a0d865b63c684ebcd1cf77b6","category":"Thai"}