{"title":"กูเกิลออกเครื่องมือให้พนักงานเลือกว่าอยากทำงานที่ไหน หากย้ายออกจากเมืองใหญ่อาจกระทบรายได้","link":"https://www.blognone.com/node/123340","date":1624410397000,"content":"<div><div><div><p>เนื่องด้วยนโยบายการทำงานแบบไฮบริดหรือการทำงานที่ไหนก็ได้ของกูเกิล รวมถึงหลายๆ บริษัทที่กำลังนำนโยบายนี้ไปใช้ ล่าสุด กูเกิลออกเครื่องมือใหม่  Work Location Tool ให้พนักงานกดเลือกได้ว่าอยากปักหลักทำงานที่เมืองไหน ซึ่งจะมีผลต่อรายได้ด้วยถ้าพนักงานเลือกย้ายออกจากเมืองใหญ่อย่างซานฟรานซิสโก นิวยอร์ก ก็จะพบว่าเงินเดือนลดลง</p>\n<p>ในเดือนพฤษภาคมที่ผ่านมา Sundar Pichai ซีอีโอได้ประกาศแผนการให้ 20% ของพนักงานทำงานจากระยะไกลได้ตลอด อีก 20% สามารถมาทำงานที่สำนักงานได้หากต้องการ และอีก 60% เข้าสำนักงานบ้าง 2-3 ครั้งต่อสัปดาห์ โดยตัวเครื่องมือ Work Location Tool จะแสดงการประมาณการให้ว่าเงินเดือนของพนักงานอาจเปลี่ยนแปลงไปอย่างไรขึ้นอยู่กับเมืองที่พนักงานเลือก</p>\n<p>บริษัทเทคโนโลยีใหญ่จำเป็นต้องรับเอาวัฒนธรรมการทำงานแบบใหม่อย่าง wfh และไฮบริดเข้ามาปรับใช้เนื่องจากโรคระบาด บางบริษัทเริ่มปรับตัวด้วยการลดขนาดสำนักงาน ใช้แนวทางกระจายสำนักงานย่อยๆ ไปตามเมืองต่างๆ ให้สอดคล้องกับสภาวะในปัจจุบัน</p>\n<p><img src=\"https://www.blognone.com/sites/default/files/externals/07defcd2dfe23ab78d89513228f6ae0e.jpg\" /></p>\n<p>ที่มา - <a href=\"https://www.cnet.com/news/google-rolls-out-tool-to-show-its-employees-compensation-changes-for-transferring-offices/\">CNET</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5d43bc87cfb1119874013e70af4fdbe82c2c8a61082f1dd7f83e97cad48dec4b","category":"Thai"}