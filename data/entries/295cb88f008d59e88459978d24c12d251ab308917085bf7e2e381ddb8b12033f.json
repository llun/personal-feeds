{"title":"Windows 10 รุ่นหน้าชื่อ v21H1 อัพเดตเร็วเหมือนอัพแพตช์รายเดือน รอบูตเครื่องไม่นาน","link":"https://www.blognone.com/node/121265","date":1613651624000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัว <strong>Windows 10, version 21H1</strong> อัพเดตใหญ่ของ Windows 10 ประจำครึ่งแรกของปี 2021 อย่างเป็นทางการ</p>\n<p>จุดเด่นสำคัญของ Windows 10 v21H1 คือเป็นอัพเดตใหญ่รอบต้นปีที่มีฟีเจอร์เยอะกว่ารอบปลายปี แต่ใช้เทคโนโลยีอัพเดตเดียวกับ <a href=\"https://www.blognone.com/node/119138\">v20H2 ตัวก่อนหน้านี้</a> ทำให้การอัพเดตเร็ว ไม่ต้องรอบูตเครื่องนาน เหมือนกับการอัพเดตแพตช์รายเดือนตามปกติ คนที่ใช้ Windows 10 v2004 หรือ v20H2 สามารถกดอัพเดตเป็น v21H1 แบบรวดเร็วได้ทันที</p>\n<p>ฟีเจอร์ใหม่ของ Windows 10 v21H1 ยังเปิดเผยมาไม่เยอะนัก เท่าที่ประกาศคือ</p>\n<ul>\n<li>Windows Hello สามารถใช้กล้อง IR หลายตัวได้ กรณีที่มีกล้องภายนอกด้วย จะใช้เป็นดีฟอลต์ก่อนกล้องที่ติดมากับเครื่อง</li>\n<li>ปรับปรุงประสิทธิภาพของ <a href=\"https://www.blognone.com/node/93622\">Windows Defender Application Guard</a> ที่นำแอพไปรันใน VM เพิ่มความปลอดภัยอีกชั้น</li>\n<li>ปรับปรุงประสิทธิภาพของ Windows Management Instrumentation (WMI) Group Policy Service (GPSVC)</li>\n</ul>\n<p>ตอนนี้ v21H1 Build 19043.844 เริ่มเปิดให้ทดสอบใน Windows Insider แบบ Beta Channel แล้ว ไมโครซอฟท์ยังไม่ประกาศช่วงเวลาปล่อยอัพเดต v21H1 รุ่นสมบูรณ์ บอกเพียงว่าจะออกภายในครึ่งแรกของปี แต่อัพเดตรอบครึ่งแรกตัวก่อนคือ v2004 ปล่อยจริงในเดือนพฤษภาคม</p>\n<p><img alt=\"No Description\" src=\"https://www.blognone.com/sites/default/files/externals/201100c180bbfb90b0145d023d85b1e5.png\" ></p>\n<p>ที่มา - <a href=\"https://blogs.windows.com/windowsexperience/2021/02/17/introducing-the-next-feature-update-to-windows-10-version-21h1/\">Microsoft</a>, <a href=\"https://blogs.windows.com/windows-insider/2021/02/17/announcing-windows-10-insider-preview-build-19043-844-21h1/\">Windows Insider</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/windows-10\">Windows 10</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"295cb88f008d59e88459978d24c12d251ab308917085bf7e2e381ddb8b12033f","category":"Thai"}