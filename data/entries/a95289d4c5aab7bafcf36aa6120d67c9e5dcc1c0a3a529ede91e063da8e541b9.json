{"title":"Micron ขายโรงงานหน่วยความจำ 3D XPoint ที่ใช้ใน Optane ให้ Texas Instrument","link":"https://www.blognone.com/node/123531","date":1625149430000,"content":"<div><div><div><p>Micron ประกาศขายโรงงานผลิตหน่วยความจำแบบ 3D XPoint ที่ร่วมพัฒนากับอินเทลเป็น Optane (<a href=\"https://www.blognone.com/node/121729\">ประกาศเลิกทำเมื่อต้นปี</a>) ให้กับ Texas Instrument แล้ว ถือเป็นการปิดฉากการลงทุนในหน่วยความจำ non-volatile memory ที่ล้มเหลวของ Micron</p>\n<p>ฝั่งของอินเทลยังไม่มีท่าทีชัดเจนว่าจะเอายังไงกับ Optane ต่อไป แต่เมื่อหน่วยความจำที่ใช้ใน Optane ต้องผลิตจากโรงงานของ Micron ก็ไม่น่าจะไปต่อได้ง่ายนัก</p>\n<p>โรงงานผลิตหน่วยความจำแห่งนี้อยู่ที่เมือง Lehi ในรัฐ Utah ของสหรัฐ มูลค่าการขายกิจการรวมทั้งหมด 1.5 พันล้านดอลลาร์ แบ่งเป็นเงินสด 900 ล้านดอลลาร์ และการตีมูลค่าจากเครื่องมือและทรัพย์สินต่างๆ อีก 600 ล้านดอลลาร์</p>\n<p>Texas Instrument จะนำโรงงานแห่งนี้ไปผลิตสินค้าเซมิคอนดักเตอร์อื่นแทน โดยจะเสนอจ้างพนักงานของ Micron ที่โรงงานแห่งนี้ให้ทำงานต่อ หลังกระบวนการซื้อขายเสร็จสมบูรณ์</p>\n<p><img src=\"https://www.blognone.com/sites/default/files/externals/4ff6725045acac4251d650d141d2f70e.png\" /></p>\n<p>ที่มา - <a href=\"https://investors.micron.com/news-releases/news-release-details/micron-sell-lehi-utah-fab-texas-instruments\">Micron</a></p>\n</div></div></div><div><div>Topics: </div><div><div><a href=\"/topics/micron\">Micron</a></div><div><a href=\"/topics/memory\">Memory</a></div><div><a href=\"/topics/texas-instrument\">Texas Instrument</a></div><div><a href=\"/topics/optane\">Optane</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a95289d4c5aab7bafcf36aa6120d67c9e5dcc1c0a3a529ede91e063da8e541b9","category":"Thai"}