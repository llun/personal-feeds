{"title":"Red Hat ประกาศแจก RHEL ให้โครงการโอเพนซอร์สใช้ฟรี","link":"https://www.blognone.com/node/121428","date":1614400831000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Red Hat พยายามแสดงท่าทีเป็นมิตรต่อชุมชนอีกครั้งด้วยการตั้งโครงการ Red Hat Enterprise Linux (RHEL) for Open Source Infrastructure แจกไลเซนส์ RHEL ให้กับโครงการโอเพนซอร์สใช้งานได้ฟรี</p>\n<p>โครงการนี้อนุญาตให้โครงการโอเพนซอร์สที่ใช้<a href=\"https://fedoraproject.org/wiki/Licensing:Main?rd=Licensing\">สัญญาอนุญาตที่ยอมรับโดย Fedora</a> สามารถใช้ RHEL ทั้งสำหรับการ build โครงการ, การทดสอบ, และโครงสร้างพื้นฐานอื่นๆ เช่น เว็บเซิร์ฟเวอร์และอีเมล ผู้เข้าร่วมโครงการจะเข้าพอร์ทัลลูกค้าของ Red Hat ได้ฟรีด้วย แต่การซัพพอร์จะเป็นแบบบริการตัวเอง</p>\n<p>หลังจาก Red Hat ยกเลิกการซัพพอร์ต CentOS 8 ให้เหลือเพียงสิ้นปี 2021 ความไม่พอใจจากชุมชนในวงกว้างมากขึ้น บางรายตั้งโครงการขึ้นทดแทน CentOS ขณะที่บางโครงการอาจจะหนีไปใช้ลินุกซ์ดิสโทรอื่นๆ เช่น Debian หรือ Ubuntu ไปเลย ทาง Red Hat เองก็ระบุในการประกาศครั้งนี้ว่าบริษัทยังต้องการให้โครงการโอเพนซอร์สต่างๆ ทดสอบซอฟต์แวร์บน RHEL</p>\n<p>ที่มา - <a href=\"https://www.redhat.com/en/blog/extending-no-cost-red-hat-enterprise-linux-open-source-organizations\">Red Hat</a></p>\n<p><img src=\"https://www.blognone.com/sites/default/files/externals/12b0615008e24b3497f7e8b930675928.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/red-hat\">Red Hat</a></div><div class=\"field-item odd\"><a href=\"/topics/linux\">Linux</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"800c38878fe6019fa07734b2a75721883b266794eacbebaf72c48e8493825947","category":"Thai"}