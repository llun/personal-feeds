{"title":"Google Maps แสดงรายละเอียดทางม้าลาย ปรับขนาดถนนให้สมจริง, แสดงสถานที่ให้เหมาะกับเวลา","link":"https://www.blognone.com/node/122742","date":1621384811000,"content":"<div><div><div><p>Google Maps อัพเดตฟีเจอร์ใหม่หลายอย่าง เริ่มจากแสดงรายละเอียดขนาดถนนและทางเท้าให้สมจริงมากขึ้น เพิ่มสัญลักษณ์ทางม้าลาย เกาะกลางถนน ป้ายสัญญานไฟจราจร ให้การใช้งานสะดวกมากขึ้นโดยเฉพาะสำหรับผู้ใช้งานวีลแชร์ ฟีเจอร์นี้จะเริ่มเปิดใช้งานใน 50 เมือง เช่น เบอร์ลิน, เซาเปาโล, ซีแอตเทิลและสิงคโปร์ ภายในปีนี้</p>\n<p><img src=\"https://www.blognone.com/sites/default/files/externals/fdfa4285af41180ed27c846bea8aa6f0.png\" /></p>\n<p>ขยายการแสดงให้เห็นพื้นที่ที่มีคนพลุกพล่านให้เห็นมากขึ้น นอกเหนือจากห้างร้านต่างๆ ช่วยให้ผู้ใช้มองเห็นภาพรวมในพื้นที่นั้นๆ ว่าคนไปอยู่กันที่จุดไหน โดยจะแสดงเป็นพื้นที่สีเหลืองตามรูปภาพ</p>\n<p><img src=\"https://www.blognone.com/sites/default/files/externals/2167ef90bd3d67f3acc6956ebcc13734.png\" /></p>\n<p>แสดงการแนะนำสถานที่ให้สอดคล้องกับเวลาที่ค้นหา เช่นหากเปิด Google Maps ในตอนเช้า ระบบจะแสดงห้างร้านที่เหมาะกับเวลาเช้า เช่นร้านกาแฟ ร้านขนมปัง แทนที่จะเสนอการแนะนำร้านทั้งหมดที่เปิดในช่วงเวลาอื่นๆ ด้วย</p>\n<p><img src=\"https://www.blognone.com/sites/default/files/externals/01375f0b899df10e284d592253c72a61.png\" /></p>\n<p>เพิ่มการแสดงรายละเอียดใน Live View หรือชื่อเดิมคือ Google Maps AR ที่ใช้ AR นำทางเวลาเดินเท้า แสดงชื่อร้าน เวลาเปิด-ปิดให้หาสถานที่เจอง่ายขึ้นแม้อยู่ท่ามกลางมี่เต็มไปด้วยตึกเบียดกัน</p>\n<p>ฟีเจอร์ทั้งหมดนี้จะเปิดใช้งานใน Google Maps ทั่วโลกภายในเดือนหน้า ยกเว้นฟีเจอร์แสดงรายละเอียดขนาดถนน ที่นจะเปิดใช้งานใน 50 เมืองก่อนภายในปีนี้</p>\n<p>ที่มา - <a href=\"https://blog.google/products/maps/five-maps-updates-io-2021/\">Google</a></p>\n</div></div></div><div><div>Topics: </div><div><div><a href=\"/topics/google-maps\">Google Maps</a></div><div><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ea7ef3b564af992868c00794d3d7c7d8e035dc4a576441409a205ed19ed240e3","category":"Thai"}