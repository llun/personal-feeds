{"title":"ไมโครซอฟท์โอเพนซอร์ส Game Development Kit (GDK) ชุดสร้างเกมพีซีและ Xbox","link":"https://www.blognone.com/node/123432","date":1624719327000,"content":"<div><div><div><p>ไมโครซอฟท์เปิดตัว Microsoft Game Development Kit (GDK) สำหรับพีซีมาแบบเงียบๆ ภายใต้ข่าว Windows 11</p>\n<p>ก่อนหน้านี้ ไมโครซอฟท์มี GDKX สำหรับทำเกมลงคอนโซล Xbox ที่ต้องเซ็นสัญญาเข้าร่วมโครงการอยู่แล้ว รอบนี้คือไมโครซอฟท์นำ GDK ออกมาให้นักพัฒนาเกมฝั่งพีซีใช้งานฟรี ไม่ต้องเซ็นอะไรเลย แถมเปิดซอร์สโค้ดขึ้น GitHub ด้วย</p>\n<p>ไมโครซอฟท์อธิบายว่า GDKX คือ GDK เวอร์ชันโอเพนซอร์ส ที่เพิ่มส่วนขยาย Xbox Extensions เท่านั้น การที่มันเป็น Development Kit ตัวเดียวกัน ทำให้การสร้างเกมที่ลงทั้งพีซีและคอนโซล Xbox (รวมถึง Xbox Game Pass และ xCloud) ง่ายขึ้นมาก นักพัฒนาที่ใช้ GDK สร้างเกมพีซี ก็เพียงแค่ยื่นขอไลเซนส์ Xbox Extensions เพื่อพอร์ตเกมไปยัง Xbox อีกขั้นเดียวเท่านั้น</p>\n<p>อีกประเด็นที่น่าสนใจคือ เทคโนโลยีของ GDK เป็นการทำแอพ Win32 ซึ่งเป็นโมเดลที่ไมโครซอฟท์จะใช้ต่อไปในอนาคตทั้งบนพีซีและ Xbox รุ่นใหม่ โดยยกเลิกโมเดลการเขียนเกมด้วย UWP ในสมัย Windows 10 กับโมเดล XDK ในสมัย Xbox One แล้ว</p>\n<p><img src=\"https://www.blognone.com/sites/default/files/externals/427e1079419018f973ec79649d70e99d.jpg\" /></p>\n<p><img src=\"https://www.blognone.com/sites/default/files/externals/96745c297d0504e8987e17cd9236ef69.png\" /></p>\n<p>ที่มา - <a href=\"https://github.com/microsoft/gdk\">GitHub</a>, <a href=\"https://blogs.windows.com/windowsdeveloper/2021/06/24/what-windows-11-means-for-developers/\">Microsoft</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b1f8d99a73f728fd7501b6b7d9a6fafb8a4835fedb6af418e498a7de60ab65f0","category":"Thai"}