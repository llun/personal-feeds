{"title":"กลุ่ม ZigBee Alliance เปลี่ยนชื่อเป็น CSA, ออกมาตรฐาน IoT ตัวใหม่ Matter","link":"https://www.blognone.com/node/122633","date":1620778416000,"content":"<div><div><div><p>กลุ่มมาตรฐาน Zigbee Alliance ก่อตั้งในปี 2002 เพื่อพัฒนามาตรฐาน ZigBee เป็นหลัก แต่ระยะหลังกลุ่ม Zigbee Alliance ออกมาตรฐานใหม่ๆ ในชื่ออื่นมาอีกหลายตัว วันนี้จึงประกาศเปลี่ยนชื่อกลุ่มเป็น Connectivity Standards Alliance (CSA) เพื่อสะท้อนการเปลี่ยนแปลงนี้ ปัจจุบัน CSA มีสมาชิกประมาณ 350 บริษัท</p>\n<p>ตัวมาตรฐาน ZigBee เองยังอยู่เหมือนเดิมและใช้ชื่อเดิม ของใหม่คือ CSA ออกมาตรฐานตัวใหม่ชื่อ Matter (<a href=\"https://www.blognone.com/node/113750\">ชื่อเดิมคือ CHIP</a>) สำหรับเชื่อมอุปกรณ์สมาร์ทโฮมข้ามค่าย โดยมียักษ์ใหญ่ของวงการมาร่วมกันพร้อมหน้า ทั้ง Amazon, Apple, Google, Samsung SmartThings</p>\n<p>จากข้อมูลของ CSA บอกว่า Matter จะรันอยู่บนมาตรฐานเครือข่ายแบบ IP-based ที่มีอยู่แล้วคือ Ethernet (802.3), Wi-Fi (802.11), Thread (802.15.4) และ Bluetooth LE โดยเอกสารสเปกเปิดให้สมาชิกเข้าถึงได้แล้ว และคาดว่าจะมีอุปกรณ์ที่ผ่านการรับรองชิ้นแรกในช่วงปลายปี 2021</p>\n<p>ที่มา - <a href=\"https://zigbeealliance.org/news_and_articles/connectivity-standards-alliance/\">CSA</a>, <a href=\"https://zigbeealliance.org/news_and_articles/chip-is-now-matter/\">CSA (Matter)</a></p>\n<p><img src=\"https://www.blognone.com/sites/default/files/externals/247e51c95519be11e6d094dec41c2914.jpg\" /></p>\n<blockquote><p>We are proud to announce our new brand, Connectivity Standards Alliance (formerly Zigbee Alliance). With our members we pave the way towards seamless connectivity, simplifying IoT and creating an open path to innovation. <a href=\"https://t.co/WAauHbfMHN\">https://t.co/WAauHbfMHN</a><a href=\"https://twitter.com/hashtag/csa?src=hash&amp;ref_src=twsrc%5Etfw\">#csa</a> <a href=\"https://twitter.com/hashtag/buildwithmatter?src=hash&amp;ref_src=twsrc%5Etfw\">#buildwithmatter</a> <a href=\"https://t.co/YzjdZGDJmr\">pic.twitter.com/YzjdZGDJmr</a></p>\n<p>— Connectivity Standards Alliance (@csaiot) <a href=\"https://twitter.com/csaiot/status/1392161545241567234?ref_src=twsrc%5Etfw\">May 11, 2021</a></p></blockquote>\n</div></div></div><div><div>Topics: </div><div><div><a href=\"/topics/zigbee\">ZigBee</a></div><div><a href=\"/topics/standard\">Standard</a></div><div><a href=\"/topics/internet-things\">Internet of Things</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0fe279cf185705e000f38fddecd84e22aa92abfbe0eeaef68711018d6475a97","category":"Thai"}