{"title":"Pinterest ไตรมาส 1/2021 รายได้โต 78% จำนวนผู้ใช้งาน 478 ล้านบัญชี","link":"https://www.blognone.com/node/122412","date":1619622589000,"content":"<div><div><div><p>Pinterest รายงานผลประกอบการไตรมาสที่ 1 ประจำปี 2021 รายได้เพิ่มขึ้น 78% จากช่วงเดียวกันในปีก่อนเป็น 485 ล้านดอลลาร์ และขาดทุนตามบัญชี GAAP 22 ล้านดอลลาร์ จำนวนผู้ใช้งานทั่วโลกเป็นประจำทุกเดือน (MAUs) เพิ่มขึ้น 30% เป็น 478 ล้านบัญชี</p>\n<p>Ben Silbermann ซีอีโอ Pinterest กล่าวว่าบริษัทเห็นการเติบโตที่แข็งแกร่งในตลาดต่างประเทศ โดยได้เพิ่มบริการโฆษณาในบราซิล นอกจากนี้ยังปรับปรุงบริการช้อปปิ้งให้ผู้ใช้งานค้นพบ และสั่งซื้อสินค้าที่เจอใน Pinterest ง่ายมากขึ้น</p>\n<p>มีข้อมูลน่าสนใจที่ Pinterest เปิดเผยคือตัวเลขผู้ใช้งานในอเมริกา ตั้งแต่กลางเดือนมีนาคมเป็นต้นมา มีการเติบโตของ MAUs ลดลง ตัวเลข Engagement ก็ลดลง เนื่องจากสถานการณ์โควิด-19 ที่เริ่มผ่อนคลายมากขึ้น ทำให้คนใช้เวลาในออนไลน์ลดลง</p>\n<p>ที่มา: <a href=\"https://www.cnbc.com/2021/04/27/pinterest-pins-earnings-q1-2021.html\">CNBC</a> และ <a href=\"https://s23.q4cdn.com/958601754/files/doc_financials/2021/q1/Q1-21-EPR-(2).pdf\">Pinterest</a></p>\n<p><img src=\"https://www.blognone.com/sites/default/files/externals/40748ec76d3c9f92e359164fadefc55d.jpg\" /></p>\n</div></div></div><div><div>Topics: </div><div><div><a href=\"/topics/pinterest\">Pinterest</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f117a97d90c942ed5193ea1e405fb56dc346aeca74689cc000638ea56bb1c361","category":"Thai"}