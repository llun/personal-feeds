{"title":"นักวิจัยเริ่มพบมัลแวร์บน MacOS ที่เขียนมาสำหรับชิป M1","link":"https://www.blognone.com/node/121257","date":1613632164000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Patrick Wardle นักวิจัยอิสระด้านความปลอดภัย<a href=\"https://objective-see.com/blog/blog_0x62.html\">เขียนบล็อกรายงาน</a>การค้นพบมัลแวร์ที่เขียนขึ้นมาสำหรับ Apple M1 เป็นตัวแรกโดยเฉพาะ</p>\n<p>มัลแวร์ตัวนี้เป็นมัลแวร์ที่ดักข้อมูลเพื่อการโฆษณา (adware) แฝงตัวมาในรูปส่วนเสริมของ Safari ซึ่งดักข้อมูลจากทั้งเบราว์เซอร์, ป๊อปอัพ, แบนเนอร์ ฯลฯ และ Wardle คาดว่ามัลแวร์ตัวนี้เป็นเวอร์ชันอัพเดตของ adware ที่ชื่อว่า Pirrit ที่เริ่มเป็นที่รู้จักช่วงปี 2016-2017 ทั้งนี้แอปเปิลได้ยกเลิกใบรับรองนักพัฒนาที่ทำ Pirrit ไปแล้ว ทำให้ไม่น่ามีผู้ใช้คนไหนติดตั้งมัลแวร์ตัวนี้ได้</p>\n<p>นอกจากนี้ Wardle เตือนว่าแอนตี้ไวรัสหลายตัวน่าจะยังไม่สามารถตรวจจับมัลแวร์ที่เขียนมาบน ARM64 ได้ ซึ่งเขาก็หวังว่าการค้นพบนี้น่าจะช่วยให้วงการความปลอดภัยตื่นตัวมากขึ้นกับมัลแวร์ ARM64</p>\n<p>ที่มา - <a href=\"https://www.vice.com/en/article/v7mnk4/hackers-are-starting-to-code-malware-specifically-for-apples-m1-computers\">VICE</a></p>\n<p><img src=\"https://www.blognone.com/sites/default/files/externals/9faf671a6561a1c29dbe5413e7aa0e20.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-m1\">Apple M1</a></div><div class=\"field-item odd\"><a href=\"/topics/apple\">Apple</a></div><div class=\"field-item even\"><a href=\"/topics/malware\">Malware</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1454f6bfdb6492ee9146792fbc1e80634e625c576a7de043b17c8d595fb2518","category":"Thai"}