{"title":"Netflix เปิดตัวคลิปสั้น Fast Laughs รวมฟุตเทจตลก ปัดขึ้นเพื่อดูได้เรื่อยๆ เหมือน TikTok","link":"https://www.blognone.com/node/121505","date":1614815659000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คลิปสั้นจะอยู่ในทุกๆ ที่ Netflix เปิดตัวลูกเล่นใหม่  Fast Laughs เป็นการรวมคลิปสั้นที่คัดเฉพาะตอนตลกจากซีรีส์, ทอล์คโชว์, การ์ตูนที่มีอยู่ใน Netflix มาไว้รวมกัน ปัดขึ้นเพื่อดูได้เรื่อยๆ หน้าตาเหมือน TikTok ระหว่างปัดดูก็สามารถกดบันทึกซีรีส์นั้นไว้เก็บเข้า My List ได้ หรือกดเพื่อดูซีรีส์นั้นเต็มๆ ได้ด้วย</p>\n<p>ตัวฟีเจอร์ Fast Laughs อยู่ด้านล่างของมือถือ ตอนนี้ยังใช้งานได้เฉพาะแอปพลิเคชั่นบน iOS ในบางประเทศ และกำลังทดสอบการใช้งานบน Android อยู่</p>\n<p>จากรายงานการประกอบการ Netflix มีการอ้างอิงถึง TikTok ว่าเป็นหนึ่งในคู่แข่งด้วย ซึ่งไม่ใช่คู่แข่งเชิงเนื้อหา แต่เป็นคู่แข่งเรื่องการช่วงชิงเวลาจากผู้บริโภคไปอยู่บนแพลตฟอร์ม เพราะ TikTok ก็เป็นโซเชียลมีเดียที่ได้รับความนิยมอันดับต้นๆ สร้างความรู้สึกดูได้เรื่อยๆ ไม่รู้จบ การเปิดตัว Fast Laughs ยังสะท้อนปริมาณเนื้อหาที่มีมหาศาลใน Netflix จนสามารถคัดออกมาทำเป็นคลิปสั้นได้</p>\n<p><img alt=\"No Description\" src=\"https://www.blognone.com/sites/default/files/externals/693df7b62e43bbfade92785e59e94943.png\" ></p>\n<iframe width=\"640\" height=\"360\" src=\"https://www.youtube.com/embed/XqS1TPyQVbo\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.theverge.com/2021/3/3/22311418/netflix-tiktok-clips-funny-movies-tv-shows-streaming-big-mouth-seinfeld\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/netflix\">Netflix</a></div><div class=\"field-item odd\"><a href=\"/topics/tiktok\">TikTok</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbda34e51e9a31eacc72a6f0d4728ecde7901e22201f5680656e403824e4b2cd","category":"Thai"}