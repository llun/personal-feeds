{"title":"Doom Eternal ออกอัพเดต Ray Tracing บนพีซี-คอนโซล, ประกาศทำ Horde Mode","link":"https://www.blognone.com/node/123570","date":1625450518000,"content":"<div><div><div><p>Doom Eternal เป็นเกมเด่นอีกเกมของปี 2020 ที่ประสบความสำเร็จทั้งเสียงวิจารณ์และยอดขาย (ทำรายได้ 450 ล้านดอลลาร์ในช่วง 9 เดือนแรก) จน<a href=\"https://www.blognone.com/node/121777\">ต้องออก DLC เพิ่มถึง 2 ภาค</a></p>\n<p>ในรอบสัปดาห์ที่ผ่านมา มีความเคลื่อนไหวของ Doom Eternal สองเรื่อง อย่างแรกคือ id Software ออกอัพเดตสำหรับคอนโซล next-gen ให้รองรับ ray tracing บน PS5/Xbox Series X (แต่ไม่รวม Xbox Series S) สามารถเล่นได้ที่ความละเอียดสูงสุด 1080p/60FPS และยังมีโหมดกราฟิก 120FPS ที่ความละเอียด 1800p (ไม่เปิด ray tracing) แถมกรณีของการเล่นบน PS5 ก็รองรับ adaptive trigger บนจอย DualSense อีกด้วย</p>\n<p>สำหรับเวอร์ชันพีซี อัพเดตตัวนี้ก็รองรับ ray tracing เช่นกัน และรองรับ DLSS บนการ์ดจอ NVIDIA เพิ่มด้วย เว็บไซต์ Eurogamer ให้ความเห็นว่าการรองรับ DLSS ทำให้การ์ดรุ่นล่างๆ อย่าง GeForce RTX 2060 ได้ประโยชน์จากการยกระดับกราฟิก โดยไม่ต้องใช้เครื่องราคาแพงจนเกินไป</p>\n<p><img src=\"https://www.blognone.com/sites/default/files/externals/a32beed93a560f74b8d968311886ded9.jpg\" /></p>\n<p>ประกาศอย่างที่สองคือ id Software ระบุว่าเลิกพัฒนาโหมดมัลติเพลเยอร์ Invasion Mode ที่เคยประกาศเอาไว้ก่อนหน้านี้ (เป็นโหมดที่ให้ผู้เล่นอีกคนรับบทเป็นปีศาจมาสู้กับผู้เล่น) ด้วยเหตุผลจากข้อจำกัดที่ทีมพัฒนาต้องทำงานจากที่บ้าน แต่จะนำทรัพยากรมาสร้างโหมดใหม่ Horde Mode สำหรับผู้เล่นคนเดียวแทน ซึ่งก็ยังไม่เปิดเผยรายละเอียดของโหมดนี้ว่าคืออะไรกันแน่ (แต่จากชื่อก็น่าจะเดาได้กันได้ว่า เป็นโหมดที่มีศัตรูจำนวนมากๆ)</p>\n<blockquote><p>An important update on the development of DOOM Eternal from id Software Executive Producer Marty Stratton. <a href=\"https://t.co/RPfhek2crI\">pic.twitter.com/RPfhek2crI</a></p>\n<p>— id Software (@idSoftware) <a href=\"https://twitter.com/idSoftware/status/1410963905921359879?ref_src=twsrc%5Etfw\">July 2, 2021</a></p></blockquote>\n<p>ที่มา - <a href=\"https://slayersclub.bethesda.net/en/article/1KfyxFsr3bsnLNW4LXa2f9/doom-eternal-next-gen-update-6-release-notes\">Bethesda</a>, <a href=\"https://www.eurogamer.net/articles/digitalfoundry-2021-doom-eternal-ray-tracing-upgrade-analysed\">Eurogamer</a>, <a href=\"https://kotaku.com/hell-yes-doom-eternal-is-getting-a-horde-mode-1847219571\">Kotaku</a></p>\n</div></div></div><div><div>Topics: </div><div><div><a href=\"/topics/doom\">Doom</a></div><div><a href=\"/topics/games\">Games</a></div><div><a href=\"/topics/id-software\">id Software</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9b506ddc8d00173851c9f6e5925e48ca5d6b5fb4985521ae78f28b08d46c2843","category":"Thai"}