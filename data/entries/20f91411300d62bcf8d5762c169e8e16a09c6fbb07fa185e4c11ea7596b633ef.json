{"title":"2020: Year in Review","link":"https://srakrn.me/blog/2020-year-in-review/","date":1609388231000,"content":"<p>2020 เป็นปีที่ยากลำบากและเหนื่อยในบางแง่มุม เป็นความโชคดีที่ในปีนี้น่าจะได้ประสบพบพานกับความรู้สึกดีหลายอย่าง ทั้งที่คาดหวังและไม่คาดหวังให้เข้ามา</p>\n<p>เทียบกับปี 2019 แล้ว ดูปีนี้ช่างเขียนง่ายกว่ามาก ชีวิตที่ดีอาจจะเป็นชีวิตที่สามารถหยิบมาเล่าได้ไม่ยาก และเมื่อต้องหยิบมาเล่าก็ไม่ได้มีน้ำตาให้นึกถึงเท่าไหร่</p>\n<h1>ชีวิต</h1>\n<p>เมื่อปีที่แล้วรู้สึกว่าเป็นเวลาที่ยากลำบากและผ่านไปได้ยากเหลือเกิน</p>\n<p>ปีนี้เมื่อรู้จักปล่อยวางและช่างมัน ก็พบว่าชีวิตดีขึ้นอย่างน่าใจหาย ไม่รู้สึกว่า “ความยากลำบาก” (struggling) เป็นเรื่องที่น่ากลัวและไม่ชวนพบเจอ</p>\n<p>จริงอยู่ว่าการเลือกเรื่องที่อยากเจอและไม่อยากเจอได้น่าจะเป็นอภิสิทธิ์หนึ่งที่ต้องมีอะไรบางอย่างถึงจะทำได้ แต่ก็ขออนุญาตเป็นคนไม่ดีและอภิรมย์ตัวเองกับอภิสิทธิ์นั้นที่ได้รับ</p>\n<p>รู้สึกดีที่หนึ่งปีนี้ในโลกเป็นปีที่ทำให้รู้สึกว่าตัวเองมีความหมายมากขึ้น</p>\n<h1>เรียนจบ</h1>\n<p>ไม่มีบายเนียร์ ไม่มีกินเลี้ยงมื้อมหาศาล</p>\n<p>อาจจะดูกร่อยไปบ้าง แต่จริงๆ ก็ไม่อยากได้บรรยากาศของการ farewell สักเท่าไหร่</p>\n<p>ยังอยากส่งโน่นนี่ให้เพื่อนที่เรียนด้วยกันเหมือนว่าเออ พรุ่งนี้จะยังเจอหน้ากันอยู่นะ ก็คงพยายามทำแบบนี้ และอีกสักพักก็น่าจะกลายเป็นมนุษย์ลุงในกลุ่มไลน์เป็นแน่แท้</p>\n<h1>โรคระบาด</h1>\n<p>เรานึกไม่ออกว่าเราได้รับผลกระทบอะไรจากโรคระบาดบ้าง นอกจากต้องประหยัดลง</p>\n<p>รายได้ที่บ้านยังคงเดิม รายได้เราเพิ่มขึ้นเข้ามาและไม่ต้องรบกวนเงินอะไรที่บ้านมากแบบแต่ก่อนแล้ว เราโชคดีมากๆ ที่อยู่บนสายงานที่คงเส้นคงวาและยังสามารถหางานที่จ่ายเงินเดือนสูงกว่าค่าเฉลี่ยได้ในช่วงนี้</p>\n<p>ความห่วยบรมอย่างเดียวของโรคระบาดคือเอาตัวเองเข้าไปอยู่ในกลุ่มตัวย่อสี่ตัวอักษรแล้วเจอ moderator ที่มาพร้อมความ toxic จำนวนมาก น่าจะขยาด volunteer works ไปอีกนาน</p>\n<h1>งาน</h1>\n<p><a href=\"https://srakrn.me/blog/wp-content/uploads/2020/12/Screenshot-2020-12-31-111112.png\"><img src=\"https://srakrn.me/blog/wp-content/uploads/2020/12/Screenshot-2020-12-31-111112.png\" /></a></p>\n<p>อาจจะตั้ง expectations ให้ตัวเองสูงไป หรือต่ำไปไม่รู้ แต่มีความสุขดีนะ</p>\n<p>สุดท้ายโมเดลที่ toxic แต่เวิร์กก็คือตั้งความคาดหวังบน 95% CI ว่าจะตอบทุกความคาดหวังของทุกคนได้</p>\n<h1>หัวใจ</h1>\n<p><a href=\"https://srakrn.me/blog/wp-content/uploads/2020/12/2C3CBF69-9636-4563-95C9-2064C13684B4.jpg\"><img src=\"https://srakrn.me/blog/wp-content/uploads/2020/12/2C3CBF69-9636-4563-95C9-2064C13684B4.jpg\" /></a></p>\n<p>ช่วงคบกันใหม่ๆ เคยบอกฟางว่า “เธอไม่ได้ไม่ชอบสกินชิปหรอก เธอแค่กลัวติดมัน”</p>\n<p>ความสัมพันธ์เปลี่ยนไปเรื่อยๆ จนได้เข้าใกล้กันและแชร์เรื่องราวมากขึ้น เมื่อวานบอกฟางว่า “เธอไม่ได้ไม่ชอบสกินชิปหรอก แค่มันต้องเป็นฉัน” ฟางพยักหน้า</p>\n<p>ฉันดีใจที่มีเธอ เธอคือเรื่องที่ดีที่สุดของฉันในหลายปี</p>\n<hr />\n<h1>มองไปข้างหน้า</h1>\n<ul>\n<li>ไปต่างประเทศ ถ้าโควิดดีขึ้น</li>\n<li>ขึ้นเงินเดือน (preferrably 15-40%)</li>\n<li>0.5M liquid assets</li>\n</ul>","author":"@srakrn","siteTitle":"@srakrn's Blog","siteHash":"8610f010f52679fdf8125827e361d560c59c9ee46c9232365fabf44f77865fb7","entryHash":"20f91411300d62bcf8d5762c169e8e16a09c6fbb07fa185e4c11ea7596b633ef","category":"Thai"}