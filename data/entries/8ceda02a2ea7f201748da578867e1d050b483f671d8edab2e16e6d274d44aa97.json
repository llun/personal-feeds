{"title":"VMware ระบุ Fusion บน M1 รันอิมเมจ x86 ไม่ได้, อาจจะรันวินโดวส์ได้แต่ไมโครซอฟท์ไม่ขายไลเซนส์","link":"https://www.blognone.com/node/122452","date":1619762151000,"content":"<div><div><div><p>Michael Roy ผู้จัดการฝ่ายสินค้าเดสก์ทอปของ VMware เขียนบล็อกเล่าถึงความคืบหน้าของการพัฒนา VMware Fusion สำหรับเครื่องที่ใช้ซีพียู Apple M1 ว่าทีมงานสามารถบูตลินุกซ์บน Fusion ได้เรียบร้อยแล้ว และคาดว่าจะออกรุ่น Technology Preview ให้ผู้ใช้ทั่วไปได้ภายในปีนี้</p>\n<p>แม้ว่าตัว Fusion จะทำงานได้แล้ว แต่แพ็กเกจ open-vm-tools ที่ช่วยให้ผู้ใช้สามารถทำงานสลับไปมาระหว่าง host และ guest ได้ดีขึ้นนั้นยังไม่รองรับสถาปัตยกรรม aarch64 (Armv8) เต็มรูปแบบและ<a href=\"https://www.blognone.com/node/118894\">โครงการ ESXi บน Arm</a> ที่เปิดตัวเมื่อปีที่แล้วนั้น ผู้ใช้ต้องคอมไพล์แพ็กเกจนี้ด้วยตัวเองเสมอ ซึ่งไม่สะดวกสำหรับลูกค้าเดสก์ทอป</p>\n<p>อย่างไรก็ดี Roy ระบุถึงข้อจำกัดของ Fusion รุ่นนี้ว่าทีมงานตัดสินใจไม่รองรับอิเมจ x86 โดยตรงเนื่องจากการใช้งานจริงมีประโยชน์จำกัด และหากผู้ใช้ต้องการจำลองเครื่อง x86 จริงๆ ก็ใช้ Qemu ที่เป็นโครงการโอเพนซอร์สได้</p>\n<p>สำหรับวินโดวส์นั้นแม้ทุกวันนี้ไมโครซอฟท์จะมีอิมเมจวินโดวส์สำหรับสถาปัตยกรรม aarch64 แต่เปิดให้ใช้งานเฉพาะซีพียูของไมโครซอฟท์เองหรือ Snapdragon และ host ต้องเป็น Windows 10 Pro หรือ Windows 10 Enterprise เท่านั้น ไม่มีตัวเลือกซื้อไลเซนส์มารันบน Apple M1 ทำให้ไม่มีทางรันได้ (อย่างถูกกฎหมาย) ทาง VMware กำลังติดต่อไมโครซอฟท์เพื่อขอความเห็นเรื่องนี้ว่าจะสามารถเปิดให้ผู้ใช้นำมารันได้หรือไม่ และหากไมโครซอฟท์ยอมทาง VMware ก็น่าจะพร้อมซัพพอร์ตในอนาคต</p>\n<p>ที่มา - <a href=\"https://blogs.vmware.com/teamfusion/2021/04/fusion-on-apple-silicon-progress-update.html\">VMware</a></p>\n<p><img src=\"https://www.blognone.com/sites/default/files/externals/4888c3275c2c6ca3e72395a981887618.png\" /></p>\n</div></div></div><div><div>Topics: </div><div><div><a href=\"/topics/vmware\">VMware</a></div><div><a href=\"/topics/apple-m1\">Apple M1</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8ceda02a2ea7f201748da578867e1d050b483f671d8edab2e16e6d274d44aa97","category":"Thai"}