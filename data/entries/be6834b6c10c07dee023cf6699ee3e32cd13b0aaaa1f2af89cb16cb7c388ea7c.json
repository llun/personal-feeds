{"title":"IBM ซื้อกิจการ BoxBoat บริษัทที่ปรึกษาด้าน DevOps และ Kubernetes","link":"https://www.blognone.com/node/123628","date":1625758977000,"content":"<div><div><div><p>ไอบีเอ็มประกาศแผนเข้าซื้อกิจการ BoxBoat Technologies บริษัทที่ปรึกษาด้าน DevOps และ Kubernetes โดยไอบีเอ็มจะนำมาต่อยอดกับกลยุทธ์ให้บริการด้านไฮบริดคลาวด์ และ Red Hat OpenShift</p>\n<p>John Granger รองประธานอาวุโสกลุ่มบริการไฮบริดคลาวด์ของไอบีเอ็มกล่าวว่า ลูกค้าต่างต้องการโครงสร้างคลาวด์ ที่สามารถใช้งานได้ทั้งกับสภาพแวดล้อมไอทีแบบเก่า, Private Cloud และ Public Cloud ซึ่งเหล่านี้คือหัวใจของแนวทางไฮบริดคลาวด์ โครงการเหล่านี้จะสำเร็จไม่ได้หากไม่มีแผนงานด้านคอนเทนเนอร์ และบริษัท BoxBoat ก็คือผู้ให้บริการที่เติมเต็มส่วนนี้ได้</p>\n<p>BoxBoat มีผลงานกับลูกค้าที่เข้าไปช่วยจัดการ และให้คำปรึกษาโครงการซึ่งมีความซับซ้อนหลายโครงการ ที่ต้องการปรับปรุง DevOps และบริหารจัดการคอนเทนเนอร์ของเวิร์กโหลดระดับ mission critical มีลูกค้าทั้งบริษัทในระดับ Fortune 100 และลูกค้าหน่วยงานรัฐ</p>\n<p>ทีมงานของ BoxBoat จะร่วมกับทีม IBM Global Business Services ในส่วนบริการด้านไฮบริดคลาวด์</p>\n<p>ที่มา: <a href=\"https://newsroom.ibm.com/2021-07-08-IBM-to-Acquire-Premier-Hybrid-Cloud-Consulting-Firm\">ไอบีเอ็ม</a></p>\n<p><img src=\"https://www.blognone.com/sites/default/files/externals/f7ae8166e451a7cbe17bceb9e803cffe.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be6834b6c10c07dee023cf6699ee3e32cd13b0aaaa1f2af89cb16cb7c388ea7c","category":"Thai"}