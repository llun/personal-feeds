{"title":"Rainbow Six Extraction เกม co-op สามคน ทำภารกิจปะทะเอเลี่ยน วางขายเดือนกันยายนนี้","link":"https://www.blognone.com/node/123154","date":1623561833000,"content":"<div><div><div><p>Ubisoft เผยรายละเอียดเพิ่มเติมของเกม Rainbow Six Extraction ในงาน E3 2021</p>\n<p>Rainbow Six Extraction เป็นชื่อใหม่ของเกม FPS co-op แบบ 3 คนในจักรวาล Rainbow Six ที่เคยใช้ชื่อชั่วคราวว่า Rainbow Six Quarantine <a href=\"https://www.gamespot.com/articles/rainbow-six-extraction-is-the-official-new-name-for-rainbow-six-quarantine/1100-6492459/\">ก่อนเปลี่ยนชื่อเมื่อเดือนที่แล้ว</a> สาเหตุคาดว่าเพื่อหลีกเลี่ยงการใช้คำว่า Quarantine ที่ไปพ้องกับการกักตัวจากโรคติดต่อ</p>\n<p>คราวนี้เจ้าหน้าที่หน่วย Rainbow 3 คน ต้องร่วมมือกันบุกรังเอเลี่ยนชื่อว่า Archean เพื่อทำภารกิจ เช่น ติดเครื่องสแกน เก็บเนื้อเยื่อ สังหารและทำลายรัง โดยใช้เทคโนโลยีต่างๆ ที่เรียกว่า “React Tech” ที่มีผลกับองค์ประกอบทางชีวภาพของเอเลี่ยน เช่น ไฟฉายที่ใช้ส่องเพื่อให้เอเลี่ยนเรื่องแสงผ่านกำแพง มีดที่ตัดเนื้อเยื่อเอเลี่ยนได้</p>\n<p>เอเลี่ยนจะมีหลายชนิด หลายระดับความอันตราย สามารถปล่อยเมือกที่พื้นทำให้ผู้เล่นเดินช้าลง แต่เอเลี่ยนเคลื่อนไหวเร็วขึ้นได้ รังเอเลี่ยนมีสามโซน เพิ่มระดับความยากขึ้นเรื่อยๆ มีบอสที่เรียกว่า “Elite” อยู่ในโซนที่สาม (แต่ผู้เล่นสามารถจบภารกิจได้ตั้งแต่จบโซนที่สอง) หากผู้เล่นในทีมถูกโจมตีจนล้มและถูกเอลี่ยนจับไป ผู้เล่นจะต้องทำภารกิจช่วยเหลือกลับออกมา</p>\n<p>Rainbow Six Extraction วางจำหน่าย 16 กันยายนนี้ เล่นได้ทั้งแบบคนเดียวร่วมกับ AI และแบบเล่น co-op ตัวเกมรองรับการเล่นและเซฟข้ามแพลตฟอร์มตั้งแต่วันแรกที่วางจำหน่าย (cross-play) ช่วงหลังมานี้เทรนด์เล่นข้ามแพลตฟอร์มดูจะเป็นเทรนด์ที่แพร่หลายมากขึ้นเรื่อยๆ และน่าจะยืดอายุให้เกมที่เน้นการเล่นออนไลน์ได้พอสมควร</p>\n<p>ที่มา - <a href=\"https://www.youtube.com/watch?v=GEect2g8B9Q\">Rainbow Six Extraction: Gameplay Deep Dive Reveal</a></p>\n</div></div></div><div><div>Topics: </div><div><div><a href=\"/topics/rainbow-six\">Rainbow Six</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7de3a64fd7ab5aa7899ddbc97260aeca2527d320a7ec926335b6f1cee330437a","category":"Thai"}