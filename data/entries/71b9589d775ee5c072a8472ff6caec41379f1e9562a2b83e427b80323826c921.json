{"title":"อินเทลอัพเดต Xeon Scalable รุ่นที่ 3 เพิ่มจำนวนคอร์, เข้ารหัสหน่วยความจำได้แล้ว","link":"https://www.blognone.com/node/122061","date":1617727472000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>อินเทลเปิดตัว Xeon Scalable รุ่นที่ 3 ชื่อรหัส Ice Lake รุ่นใหม่ หลังจาก<a href=\"https://www.blognone.com/node/116999\">เปิดตัวชุดแรกไปเมื่อปีที่แล้ว</a>  โดยซีพียูชุดใหม่เพิ่มจำนวนคอร์สูงสุด 40 คอร์ รองรับแรม 6TB ต่อซ็อกเก็ต และมี PCIe 4.0 64 เลนต่อซ็อกเก็ต</p>\n<p>ฟีเจอร์ใหม่ที่รองรับในซีพียูชุดใหม่ คือ Intel Total Memory Encryption สำหรับการเข้ารหัส ป้องกันการโจมตีกรณีที่คนร้ายเข้าถึงเครื่องโดยตรงแล้วถอดแรมออกไปอ่านข้อมูล, Intel Platform Firmware Resilience สำหรับป้องกันการแก้ไขเฟิร์มแวร์, และ Intel Crypto Acceleration ชุดคำสั่งรวมๆ หลายชุดสำหรับเร่งความเร็วการเข้ารหัสยอดนิยม เช่น AES, ECDSA, หรือแฮช SHA</p>\n<p>ซีพียูส่งมอบไปแล้วกว่า 200,000 ชุด ให้กับผู้ให้บริการคลาวด์และผู้ผลิตจำนวนมาก เร็วๆ นี้น่าจะเริ่มเห็นคลาวด์เปิดตัวเลือกให้ใช้งานกันได้</p>\n<p>ที่มา - <a href=\"https://newsroom.intel.com/news-releases/3rd-gen-xeon-scalable-processors/\">Intel</a></p>\n<p><img alt=\"No Description\" src=\"https://www.blognone.com/sites/default/files/externals/567c362ebef4807b5e99068991660eb7.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/intel\">Intel</a></div><div class=\"field-item odd\"><a href=\"/topics/xeon\">Xeon</a></div><div class=\"field-item even\"><a href=\"/topics/ice-lake\">Ice Lake</a></div><div class=\"field-item odd\"><a href=\"/topics/cpu\">CPU</a></div><div class=\"field-item even\"><a href=\"/topics/server\">Server</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71b9589d775ee5c072a8472ff6caec41379f1e9562a2b83e427b80323826c921","category":"Thai"}