{"title":"กูเกิลออก Kf ตัวช่วยแปลงแอพ Cloud Foundry มารันบน Kubernetes แบบไม่ต้องแก้โค้ด","link":"https://www.blognone.com/node/123083","date":1623207150000,"content":"<div><div><div><p>ถึงแม้ Kubernetes กลายเป็นผู้ชนะของโลกแอพพลิเคชันบนคลาวด์ไปแล้ว แต่ก็ยังมีแอพพลิเคชันที่สร้างบนแพลตฟอร์มลักษณะเดียวกันตัวอื่นๆ เช่น Cloud Foundry (ริเริ่มโดย VMware ปัจจุบันเป็น<a href=\"https://www.blognone.com/node/63692\">โอเพนซอร์สภายใต้ Cloud Foundry Foundation</a>)</p>\n<p>ล่าสุดกูเกิลออกตัวช่วยแปลงแอพ Cloud Foundry มารันบน Kubernetes โดยใช้ชื่อโครงการว่า Kf (ตั้งชื่อล้อกับคำสั่งของ Cloud Foundry ที่ใช้ \"cf\")</p>\n<p>โครงการ Kf ประกอบด้วย เครื่องมือแบบคอมมานด์ไลน์ kf ที่มาใช้แทน cf โดยจะแปลงคำสั่งพื้นฐานของ Cloud Foundry มาเป็น Kubernetes ให้ ส่วนในฝั่งเซิร์ฟเวอร์ก็เป็นบริการในเครือกูเกิล เช่น GKE, Anthos Service Mesh, Tekton</p>\n<p><img src=\"https://www.blognone.com/sites/default/files/externals/4a711236ec529aa1c371a91c9a1b3160.png\" /></p>\n<p>จุดเด่นของ Kf คือนักพัฒนาไม่ต้องสนใจบริการฝั่งเซิร์ฟเวอร์เหล่านี้ เพราะ Kf ช่วยซ่อนและแปลงให้หมด ทำให้แอพ Cloud Foundry สามารถนำมารันบน Kubernetes ได้ทันทีโดยไม่ต้องแก้ไขโค้ด</p>\n<p>Kf เป็นบริการบน Google Cloud ที่ไม่คิดค่าใช้งานเพิ่ม แต่ผู้ใช้ต้องเสียค่ารัน Anthos และ GKE ตามราคาปกติ</p>\n<p><img src=\"https://www.blognone.com/sites/default/files/externals/533630ad4891b942e5d944f33358d6f1.png\" /></p>\n<p>ที่มา - <a href=\"https://cloud.google.com/blog/topics/developers-practitioners/intro-kf-cloud-foundry-apps-kubernetes\">Google Cloud</a></p>\n</div></div></div><div><div>Topics: </div><div><div><a href=\"/topics/cloud-foundry\">Cloud Foundry</a></div><div><a href=\"/topics/google-cloud\">Google Cloud</a></div><div><a href=\"/topics/kubernetes\">Kubernetes</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c3633f460e5aa77a434b2f1d1df9eb9cc1d0f2cdf4bcd1ebecd791a19eaf8b4e","category":"Thai"}