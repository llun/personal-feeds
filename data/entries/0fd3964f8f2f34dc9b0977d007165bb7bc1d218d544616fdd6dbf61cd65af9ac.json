{"title":"AMD เปิดตัว Radeon RX 6700 XT เน้นเล่นเกม 1440p ขาย 18 มีนาคม เริ่มต้น 479 ดอลลาร์","link":"https://www.blognone.com/node/121524","date":1614853117000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>AMD เปิดตัว Radeon RX 6700 XT สถาปัตยกรรม RDNA 2 ที่ยังไม่เปิดเผยชื่อ แต่ตามรูปแบบการตั้งชื่อของ AMD แล้วน่าจะเป็น Navi 22 และจะเน้นสำหรับการเล่นเกมบนความละเอียด 1440p ท้าชน RTX 3070 ของฝั่ง Nvidia</p>\n<p>Radeon RX 6700 XT มี compute unit 40 ตัว ความเร็ว Game Clock 2424MHz, Boost Clock 2581MHz แรม GDDR6 ขนาด 12GB แคช 96MB กินพลังงาน 230 วัตต์ วางจำหน่าย 18 มีนาคมนี้ ในราคา 479 ดอลลาร์ ถูกกว่าราคาเปิดตัว RTX 3070 ที่ 499 ดอลลาร์เล็กน้อย แต่มีแรมมากกว่า (12GB เทียบกับ 8GB)</p>\n<p>ดูจากรูปแบบการโปรโมตแล้ว AMD ตั้งใจวาง RX 6700 XT ไว้เป็นการ์ดจอสำหรับเล่นเกมบนความละเอียด 1440p โดยโชว์ประสิทธิภาพว่าทำได้ดีกว่า RTX 2080 Super ในเกมอย่าง Assassin’s Creed: Valhalla, Borderlands 3, Cyberpunk 2077 และ Dirt 5</p>\n<p>ที่มา - <a href=\"https://www.anandtech.com/show/16526/amd-announces-radeon-rx-6700-xt-1440p-gaming-479-march18\">Anandtech</a></p>\n<p><img alt=\"No Description\" src=\"https://www.blognone.com/sites/default/files/externals/2f12dfb6515d6825d2c6e9e0be3aad3e.jpg\" ><img alt=\"No Description\" src=\"https://www.blognone.com/sites/default/files/externals/03c2ffc56b198f124119ae72cb1ad4f6.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/radeon\">Radeon</a></div><div class=\"field-item odd\"><a href=\"/topics/amd\">AMD</a></div><div class=\"field-item even\"><a href=\"/topics/gpu\">GPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fd3964f8f2f34dc9b0977d007165bb7bc1d218d544616fdd6dbf61cd65af9ac","category":"Thai"}