{"title":"Uber ไตรมาส 4/2020 รายได้จาก Delivery โต 3 เท่า","link":"https://www.blognone.com/node/121139","date":1613002720000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Uber รายงานผลประกอบการของไตรมาสที่ 4 ปี 2020 มีการจ่ายเงินผ่านแพลตฟอร์ม (Gross Booking) 17,152 ล้านดอลลาร์ ลดลง 5% เมื่อเทียบกับช่วงเดียวกันในปีก่อน แบ่งเป็นบริการด้านการเดินทาง 6,789 ล้านดอลลาร์ ลดลง 47% และเดลิเวอรี 10,050 ล้านดอลลาร์ เพิ่มขึ้น 128% คิดเป็นรายได้ส่วนของบริษัท 3,165 ล้านดอลลาร์ ลดลง 16% โดยรายได้การเดินทาง ลดลง 52% (1,471 ล้านดอลลาร์) และเดลิเวอรีเพิ่มขึ้น 224% (1,356 ล้านดอลลาร์) สุทธิแล้วขาดทุน 968 ล้านดอลลาร์ ตามบัญชี GAAP</p>\n<p>จากตัวเลขข้างต้นจะเห็นว่ารายได้ส่วนบริการการเดินทาง กลับมาสูงกว่าเดลิเวอรีอีกครั้ง หลังการระบาดของโควิด-19 ทำให้รายได้ส่วนนี้ลดลงไปมากในช่วงที่ผ่านมา ซึ่ง Dara Khosrowshahi ซีอีโอ Uber ก็กล่าวในช่วงแถลงผลประกอบการว่าเขาเห็นสัญญาณที่ดีขึ้นในหลายเมือง</p>\n<p>บริการเหมาจ่าย <a href=\"https://www.blognone.com/node/106156\">Uber Pass</a> และ Uber Eats Pass มีผู้สมัครใช้งานแล้วมากกว่า 5 ล้านคน ซึ่งตัวเลขนี้ทำให้ Khosrowshahi มองว่า Uber จะมีค่าใช้จ่ายการตลาดลดลง</p>\n<p>ที่มา: <a href=\"https://investor.uber.com/news-events/news/press-release-details/2021/Uber-Announces-Results-for-Fourth-Quarter-and-Full-Year-2020/default.aspx\">Uber</a> และ <a href=\"https://www.cnbc.com/2021/02/10/uber-earnings-q4-2020-.html\">CNBC</a></p>\n<p><img alt=\"alt=&quot;Uber&quot;\" src=\"https://www.blognone.com/sites/default/files/externals/d60eacf7dd1fc196e0452e90015e09f0.png\" ></p>\n<p><img alt=\"alt=&quot;Uber Pass&quot;\" src=\"https://www.blognone.com/sites/default/files/externals/e2b248fcf7ea204516f9a6c1badcf018.png\" ></p>\n<p><img alt=\"alt=&quot;Uber Mobility Business&quot;\" src=\"https://www.blognone.com/sites/default/files/externals/92d71eb7b4a078213eaaba20964e5c88.png\" ></p>\n<p><img alt=\"alt=&quot;Uber Delivery Business&quot;\" src=\"https://www.blognone.com/sites/default/files/externals/b8e0a3cc636d4dd5b41ac4ee33b5aa27.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uber\">Uber</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6fc91faf9b30ed27266741ffb6053de18209c38d7ef49ce0aac6767eabf11c18","category":"Thai"}