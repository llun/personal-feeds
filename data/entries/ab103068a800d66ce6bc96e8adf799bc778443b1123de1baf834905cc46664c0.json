{"title":"ไม่มีใครเอาด้วย WordPress เสนอบล็อคการตามรอย FLoC ของกูเกิลที่ระดับ CMS โดยตรง","link":"https://www.blognone.com/node/122238","date":1618811814000,"content":"<div><div><div><p>จากกรณี <a href=\"https://www.blognone.com/node/122176\">เบราว์เซอร์หลายตัวแบน</a> <a href=\"https://www.blognone.com/node/122214\">หรือไม่มีแผนรองรับเทคนิคตามรอยเพื่อโฆษณา FLoC ของกูเกิล</a></p>\n<p>ล่าสุดทีมพัฒนา WordPress ในฐานะ CMS ยอดนิยมของโลก เสนอว่าควรมอง FLoC เป็นเหมือนช่องโหว่ความปลอดภัยอีกตัวหนึ่ง และออกแพตช์เพื่อปิดการทำงานของ FLoC ใน <a href=\"https://en.wikipedia.org/wiki/List_of_HTTP_header_fields\">HTTP header</a> หาก Chrome ส่งเข้ามาถามตอนเรียกหน้าเว็บเพจ</p>\n<p>โค้ดปิดการทำงานของ FLoC มีแค่ 4 บรรทัด และน่าจะถูกรวมเข้าใน WordPress 5.8 ที่มีกำหนดออกในเดือนกรกฎาคม 2021</p>\n<p><code><br />\nfunction disable_floc($headers) {<br />\n    $headers['Permissions-Policy'] = 'interest-cohort=()';<br />\n    return $headers;<br />\n  }</code></p>\n<p>add_filter('wp_headers', 'disable_floc');\n</p>\n<p>ทีมงาน WordPress ระบุว่าตอนนี้เว็บไซต์ 41% ของโลกรันอยู่บน WordPress ดังนั้นการปิด FLoC ที่ระดับ CMS ย่อมส่งผลต่อกูเกิลอย่างมาก และการออกเป็นแพตช์ความปลอดภัยจะทำให้เว็บไซต์ที่รัน WordPress เวอร์ชันเก่าๆ ได้อัพเดตเพื่อปิดการทำงานของ FLoC ไปด้วย</p>\n<p><img src=\"https://www.blognone.com/sites/default/files/externals/2de01df95fa40f0f7893163718cdc579.png\" /></p>\n<p>ที่มา - <a href=\"https://make.wordpress.org/core/2021/04/18/proposal-treat-floc-as-a-security-concern/\">WordPress</a></p>\n</div></div></div><div><div>Topics: </div><div><div><a href=\"/topics/wordpress\">WordPress</a></div><div><a href=\"/topics/google\">Google</a></div><div><a href=\"/topics/chrome\">Chrome</a></div><div><a href=\"/topics/privacy\">Privacy</a></div><div><a href=\"/topics/cms\">CMS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab103068a800d66ce6bc96e8adf799bc778443b1123de1baf834905cc46664c0","category":"Thai"}