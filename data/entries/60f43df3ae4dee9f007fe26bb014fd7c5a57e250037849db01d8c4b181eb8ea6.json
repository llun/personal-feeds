{"title":"SpaceX เริ่มภารกิจ Crew-2 พานักบินอวกาศ 4 คนไป ISS, ใช้แคปซูลเดียวกับภารกิจ Demo-2","link":"https://www.blognone.com/node/122326","date":1619182540000,"content":"<div><div><div><p>วันนี้เมื่อเวลา 16.49 น. ตามเวลาประเทศไทย SpaceX และ NASA ได้ยิงจรวด Falcon 9 เริ่มภารกิจ Crew-2 พานักบินอวกาศ 4 คนไปยังสถานีอวกาศนานาชาติ หรือ ISS โดยความพิเศษของภารกิจนี้คือการใช้แคปซูล Dragon ซ้ำจากภารกิจ <a href=\"https://www.blognone.com/node/116659\">Demo-2</a> เมื่อวันที่ 31 พฤษภาคม 2020 ซึ่งคราวนั้นมีนักบินอวกาศ 2 นาย และเป็นการส่งนักบินอวกาศจากแผ่นดินสหรัฐอเมริกาเป็นครั้งแรกในรอบ 9 ปี</p>\n<p>นอกจากนี้ตัวบูสเตอร์ Falcon 9 ที่ใช้ในภารกิจนี้ ยังเป็นบูสเตอร์ตัวเดียวกับที่ใช้ในภารกิจ Crew-1 เมื่อวันที่ 15 พฤศจิกายน 2020 อีกด้วย</p>\n<p>นักบินอวกาศทั้ง 4 คนประกอบไปด้วย Shane Kimbrough และ K. Megan McArthur ชาวอเมริกันจาก NASA,  Akihiko Hoshide ชาวญี่ปุ่นจาก JAXA และ Thomas Pesquet ชาวฝรั่งเศสจาก ESA โดยทั้ง 4 คนจะอยู่ที่ ISS เป็นเวลา 6 เดือนกับนักบินอวกาศอีก 7 คนที่ประจำการอยู่แล้ว</p>\n<p><img src=\"https://www.blognone.com/sites/default/files/externals/c8e4a3aa743ed470616251e480d316d9.jpg\" /></p>\n<p>แคปซูล Dragon จะล่องอวกาศไปราว 23 ชั่วโมงก่อนจะเชื่อมต่อเข้าสู่ ISS ในเวลาประมาณ 16.10 น. วันที่ 24 เมษายน 2021</p>\n<p>สำหรับบูสเตอร์ Falcon 9 ได้ร่อนกลับลงมาลงจอดบนโดรนลอยน้ำ Of Course I Still Love You ได้สำเร็จ</p>\n<p>ที่มา - <a href=\"https://www.theverge.com/2021/4/23/22398981/spacex-launches-third-nasa-astronaut-crew-used-crew-dragon-capsule\">The Verge</a><br />\n<em>ภาพทั้งหมดโดย NASA</em></p>\n<p><img src=\"https://www.blognone.com/sites/default/files/externals/2d68d54b7d3d4c5e6491b5700b3586ce.jpg\" /></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"60f43df3ae4dee9f007fe26bb014fd7c5a57e250037849db01d8c4b181eb8ea6","category":"Thai"}