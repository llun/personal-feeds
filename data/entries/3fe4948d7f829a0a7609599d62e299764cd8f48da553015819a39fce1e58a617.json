{"title":"Minecraft ร่วมฉลอง 30 ปี Sonic The Hedgehog ด้วย DLC ฟรี เปลี่ยนเกมเป็นเกม Sonic","link":"https://www.blognone.com/node/123343","date":1624419248000,"content":"<div><div><div><p>Minecraft ร่วมฉลองครบรอบ 30 ปี Sonic The Hedgehog วันที่ 23 มิถุนายน ด้วย DLC Character Creator ตัวใหม่ที่จะเปลี่ยนเกม Minecraft ให้เป็นเกม Sonic แบบ 3D ด้วยระบบสร้างแผนสไตล์ Green Hills Zone หรือ Chemical Plant Zone ที่มีทั้งศัตรูจากเกม Sonic มีวงแหวนให้วิ่งตีลังกา มีแหวนทองให้เก็บ และมีสปริงให้ดีดตัวแบบในเกม</p>\n<p>สกินตัวละครไม่ใช่แค่เปลี่ยนรูปลักษณ์อย่างเดียว แต่มาพร้อมความสามารถใหม่ๆ ด้วย เช่นสกิน Sonic ที่หมุนตัวเป็นวงกลม (ขอบเหลี่ยมๆ) Knuckle ที่ต่อยทะลุบล็อกได้ หรือ Tail ที่บินได้ และยังมีความลับอื่นๆ ซ่อนในแผนที่อีกเพียบ</p>\n<p>ดาวน์โหลด DLC ฟรีได้แล้วทุกแพลตฟอร์ม บน Minecraft Marketplace โดยผู้เล่นต้องมี Minecraft Bedrock Edition เป็นเกมหลัก</p>\n<p>ที่มา - <a href=\"https://www.minecraft.net/en-us/article/sonic-hedgehog-dlc-here\">Minecraft.net</a></p>\n<p><img src=\"https://www.blognone.com/sites/default/files/externals/cf4d78dd311578ab0f701e634ba4cba9.jpg\" /></p>\n</div></div></div><div><div>Topics: </div><div><div><a href=\"/topics/minecraft\">Minecraft</a></div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3fe4948d7f829a0a7609599d62e299764cd8f48da553015819a39fce1e58a617","category":"Thai"}