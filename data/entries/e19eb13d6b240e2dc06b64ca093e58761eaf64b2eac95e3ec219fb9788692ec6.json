{"title":"เข็ดแล้วจ้า CD Projekt ระบุ จะไม่รีบโปรโมตก่อนเกมเสร็จอีกแล้ว, อาจเลื่อน Cyberpunk 2077 ส่วนมัลติเพลเยอร์ไปก่อน","link":"https://www.blognone.com/node/121985","date":1617245313000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Adam Kiciński ซีอีโอของ CD Projekt บริษัทผู้จัดจำหน่าย Cyberpunk 2077 และบริษัทแม่ของ CD Projekt Red ทีมพัฒนา Cyberpunk 2077 ให้ข้อมูลใน<a href=\"https://www.youtube.com/watch?v=IIAiGI-v6Y8\">วิดีโออัพเดตแผนงานของบริษัท</a> ว่าทีมงานเตรียมพัฒนาเกมระดับ AAA พร้อมกันสองเกมในปี 2022</p>\n<p>ก่อนหน้านี้ CD Projekt เคยระบุว่าเกม AAA เกมถัดไปของบริษัทจะเป็นส่วนมัลติเพลเยอร์ของ Cyberpunk 2077 ที่ถือเป็นเกมแยกอีกเกม แต่ในวิดีโอตัวเดียวกันนี้ มีอัพเดตว่าทีมงานกำลัง “กลับไปคิด” เรื่องแผนการออกตัวเกมส่วนนี้ และปรับการทำงานใหม่ ไปพัฒนาเทคโนโลยีออนไลน์ที่จะนำมาใช้กับเกมทุกแฟรนไชส์ของบริษัทในอนาคตให้ดีแทน แต่ก็ยังย้ำจุดยืนว่าไม่ทิ้งเกมเนื้อเรื่องผู้เล่นคนเดียว</p>\n<p>นอกจากนี้ Michał Nowakowski รองประธานอาวุโสฝ่ายพัฒนาธุรกิจของ CD Projekt ยังระบุอีกว่าต่อจากนี้แผนการตลาดของบริษัทจะเปลี่ยนไป โดยจะไม่โชว์ตัวอย่างหรือเดโมเกมจนกว่าตัวเกมจะอยู่ในสภาพ “ใกล้วางจำหน่าย” มากกว่าเดิม แม้อาจจะมีตัวอย่างยั่วน้ำลายเล็กๆ น้อยๆ แต่คงไม่ปล่อยเดโมหรือตัวอย่างขนาดยาวล่วงหน้าหลายปี (แบบ Cyberpunk 2077) อีก</p>\n<p>แผนการพัฒนาเกมของ CD Projeckt ที่เปิดเผยในปัจจุบันมีเพียงแพทช์ อัพเดต DLC ฟรีของเกม Cyberpunk 2077 แพทช์สำหรับเครื่องเกมเน็กซ์เจ็นของ Witcher 3 เกมมือถือ <a href=\"https://thewitcher.com/us/en/monster-slayer\">The Witcher: Monster Slayer</a> และการพัฒนาเกม Gwent ต่อเท่านั้น ยังไม่มีการเปิดเผยถึงเกม The Witcher ภาคต่อไปแต่อย่างใด</p>\n<iframe width=\"640\" height=\"365\" src=\"https://www.youtube.com/embed/IIAiGI-v6Y8\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.youtube.com/watch?v=IIAiGI-v6Y8\">CD Projekt Strategy Update</a> via <a href=\"https://www.pcgamer.com/cd-projekt-wont-market-new-games-until-much-closer-to-launch/\">PC Gamer</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/cd-projekt-red\">CD Projekt RED</a></div><div class=\"field-item odd\"><a href=\"/topics/cyberpunk-2077\">Cyberpunk 2077</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e19eb13d6b240e2dc06b64ca093e58761eaf64b2eac95e3ec219fb9788692ec6","category":"Thai"}