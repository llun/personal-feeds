{"title":"นักวิจัยพบการเขียนรีวิวปลอมบน Amazon เพื่อแลกเงินและสินค้า มีบันทึกกว่า 13 ล้านรายการ","link":"https://www.blognone.com/node/122641","date":1620795740000,"content":"<div><div><div><p>SafetyDetectives กลุ่มนักวิจัยและผู้เชี่ยวชาญ cybersecurity ออกรายงานเปิดเผยฐานข้อมูล ElasticSearch แบบเปิด พบว่ามีการใช้รีวิวปลอมใน Amazon อันผิดจรรยาบรรณการค้าขาย พบฐานข้อมูลการรีวิวระหว่างผู้ขายของ Amazon และลูกค้าที่เต็มใจเขียนรีวิวปลอมเพื่อแลกกับสินค้าฟรี โดยรวมแล้วมีบันทึกไว้ 13,124,962 รายการ (ข้อมูล 7 GB) กระทบต่อข้อมูลมากกว่า 200,000 คน</p>\n<p>เมื่อผู้รีวิวเขียนรีวิวให้ 5 ดาวแล้ว จะได้เงินคืนค่าสินค้าผ่าน PayPal โดยข้อมูลที่ถูกเปิดเผยมาด้วยยังมีอีเมลที่ผูกกับ PayPal, ลิงค์ชัญชี Amazon, ชื่อ username</p>\n<p><img src=\"https://www.blognone.com/sites/default/files/externals/a7b74bad2ba37c1043cab86a4e2e13d1.jpg\" /><br />\nภาพ<a href=\"https://www.amazondelivers.jobs/about/amazon-air-jobs/\">ตู้ขนสินค้า Amazon</a></p>\n<p>หนึ่งในแบรนด์ที่กระตุ้นให้คนมาเขียนรีวิวปลอมคือ Mpow แบรนด์ขายอุปกรณ์ USB charger จากจีนดำเนินการโดย ByteDance และ Patozon บริษัทผลิตภัณฑ์สำหรับผู้บริโภคที่ได้รับการสนับสนุนจาก Xiaomi นอกจากนี้ยังมีแบรนด์ Aukey ผู้ทำ accessories และอุปกรณ์ไฟฟ้าจากจีนเช่นกัน ซึ่งหน้าร้านทั้งสองถูกลบออกจาก Amazon ไปแล้ว</p>\n<p>ตัวแทนของ Aukey ระบุว่าไม่รู้รายละเอียดของสิ่งที่เกิดขึ้นเช่นกันขณะนี้เรากำลังหาทางแก้ไข บริษัท ยังไม่ได้รับผลกระทบอย่างมีนัยสำคัญในขณะนี้</p>\n<p>การทำรีวิวปลอมบน Amazon เป็นสิ่งที่กำจัดออกไม่หมด ก่อนหน้านี้ <a href=\"https://www.blognone.com/node/121215\">Which? บริการข้อมูลและตรวจสอบสินค้าในอังกฤษเผยว่า ตอนนี้มีเว็บไซต์ขายรีวิวสินค้าที่ขายบน Amazon แบบปลอมๆ ร่วม 10 แห่ง</a> ซึ่งการค้นพบของ SafetyDetectives ขยายผลให้เห็นภาพเพิ่มเติมว่า ปริมาณการรีวิวปลอมนั้นมากมายขนาดไหน</p>\n<p>ที่มา - <a href=\"https://www.safetydetectives.com/blog/amazon-reviews-leak-report/\">SafetyDetectives</a>, <a href=\"https://www.androidguys.com/news/aukey-and-mpow-ousted-from-amazon-over-fake-reviews/\">AndroidGuys</a>, <a href=\"https://www.tomsguide.com/news/aukey-kicked-off-amazon-following-fake-reviews-allegations\">tom's guide</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/fake\">Fake</a></div><div><a href=\"/topics/e-commerce\">E-commerce</a></div><div><a href=\"/topics/cybersecurity\">Cybersecurity</a></div><div><a href=\"/topics/privacy\">Privacy</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"089aab1fef143cf8a766b9d2c6754b7d7f10ade94886ea7e586f63c049b87634","category":"Thai"}