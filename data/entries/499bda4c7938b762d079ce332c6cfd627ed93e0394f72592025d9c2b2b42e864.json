{"title":"บรรยากาศวันแข่งจริง SCB 10X Bangkok Blockathon 2021 พร้อมเปิดตัวทีมผู้ชนะทั้ง 3 ทีม","link":"https://www.blognone.com/node/122095","date":1617873445000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังเปิดงาน SCB 10X Bangkok Blockathon 2021 ไปเมื่อวันที่ 24 มีนาคม ช่วงสุดสัปดาห์วันที่ 27-28 มีนาคม 2021 ที่ผ่านมา ก็เป็นวันแข่งจริง ที่ผู้เข้าแข่งขันทั้ง 12 ทีมมาประชัน Hackathon กันอย่างดุเดือดตลอดเวลา 30 ชั่วโมง ที่สำนักงานของ SCB 10X ตึก FYI Center คลองเตย</p>\n<p><img alt=\"No Description\" src=\"https://www.blognone.com/sites/default/files/externals/45a3d3da0c02ee27f71823babe425642.jpg\" ></p>\n<p>ช่วงเช้าวันที่ 27 ก่อนเริ่มการแข่งขัน ผู้เข้ารอบทั้ง 12 ทีมได้รับข่าวเซอไพรส์จากทีมผู้จัดงาน ว่าจะมีทีมจาก SCB 10X มาร่วมแข่งด้วยอีกทีมในนาม “ฟาร์มซิ่ง” แต่ทีมนี้จะไม่ได้มาแย่งรางวัลแต่อย่างใด เพียงแต่เข้ามาร่วมสนุก พบปะกับเหล่านักพัฒนาดาวรุ่งรุ่นใหม่ด้วยเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/0ff86d00d672a4aa25983970a333b503.jpg\" ></p>\n<p>หลังจากนั้นมีช่วง Ice Breaking ให้ทีมนักพัฒนาได้ทำความรู้จักและพูดคุยกันอีกเล็กน้อย ต่อด้วย คุณกวีวุฒิ เต็มภูวภัทร Head of Venture Builder ของ SCB 10X มาพูดเปิดงาน เล่าถึงที่มาที่ไป รวมถึงวิศัยทัศน์ของ SCB 10X ในการก้าวไปในอนาคตของธุรกิจด้วยเทคโนโลยี</p>\n<p><img alt=\"No Description\" src=\"https://www.blognone.com/sites/default/files/externals/10146c25dbb5b604c36ca8713f5ee8da.jpg\" ></p>\n<p>ตามมาด้วยเซสชั่นพิเศษจากคุณสถาพน พัฒนะคูหา ซีอีโอและผู้ก่อตั้ง SmartContract Blockchain Studio บริษัทพัฒนาระบบบล็อกเชนชั้นนำของไทย ที่มาแนะนำ Do &amp; Don’t ของการทำโซลูชั่นของระบบบล็อกเชนต่างๆ พร้อมชวนนักพัฒนาหน้าใหม่ร่วมพูดคุยถึงปัญหาและวิธีการแก้ไขในบรรยากาศสบายๆ ยามเช้า ก่อนจะแนะนำเทคนิคต่างๆ ในการพัฒนาโปรดักต์บล็อกเชน และอวยพรผู้เข้าแข่งขัน</p>\n<p><img alt=\"No Description\" src=\"https://www.blognone.com/sites/default/files/externals/848249843f1c6648ed29327f5ce43bf1.jpg\" ></p>\n<p>อีกท่านหนึ่งที่มาร่วมให้ความรู้ในยามเช้าคือคุณทชา ปัญญาเนรมิตดี ผู้ร่วมก่อตั้งและโปรเจกต์ลีดแห่ง Alpha Finance Lab ผู้ให้บริการทางการเงินแบบไร้ตัวกลาง (DeFi) มากล่าวถึงภาพรวมของวงการ DeFi รวมถึงการพัฒนา Alpha ที่จะเป็น DeFi Suite หรือแพลตฟอร์มรวมโซลูชั่น DeFi ต่างๆ เช่น Alpha Homora แพลตฟอร์มให้บริการกู้ยืมแบบ Leverage ผ่านสกุลเงินคริปโต เพื่อความเป็นไปได้ในการทำกำไรที่มากขึ้นผ่านยิลด์ฟาร์มมิ่งบน Uniswap หรือ Sushi Swap</p>\n<p>รวมถึงโปรเจกต์ใหม่อย่าง Alpha X ที่เป็นโปรโตคอลซื้อขายแลกเปลี่ยนคริปโตตลอดเวลาแบบไม่มี orderbook (non-orderbook perpetual swap) เหมือนกับ DerivaDAO, Perpetual Protocol และ Injective Protocol และโปรเจกต์ลับอย่าง Alpha Asguardian ที่พยายามเข้ามาแก้ปัญหา IL (Impermanent Loss) ของโทเค็น LP</p>\n<p><img alt=\"No Description\" src=\"https://www.blognone.com/sites/default/files/externals/fce8dea0be6bc7119ceb399e8d3d2999.jpg\" ></p>\n<p>บรรยายจบแล้ว ทีมผู้จัดเริ่มให้ข้อมูลเกณฑ์การตัดสิน แบ่งเป็นคะแนนด้านเทคนิค และความสมบูรณ์ของ Stack 40% ความเป็นไปได้ในการนำไปใช้จริง 30% ความแปลกใหม่ 20% และคะแนนการนำเสนออีก 10%</p>\n<p><img alt=\"No Description\" src=\"https://www.blognone.com/sites/default/files/externals/a40b403a6e9d645b1f9fa4757e429799.jpg\" ></p>\n<p>ในรอบ Pitching ผู้เข้าแข่งขันจะต้องนำเสนอแนวคิด นำส่งเดโม และ System Architecture โดยมีเวลานำเสนอ 7 นาที รวมกับเวลาถามตอบจากกรรมการอีก 8 นาที เป็นทีมละ 15 นาที</p>\n<p><img alt=\"No Description\" src=\"https://www.blognone.com/sites/default/files/externals/0dedfd8e3f962418d50b2bb2935d76d5.jpg\" ></p>\n<p>หลังจากนั้นก็เริ่มการแข่งขัน แต่ละทีมแยกย้ายกันไปจองที่นั่ง และเริ่มลงมือโค้ด โดยมีช่วงเช็คอินในตอนเย็น ตามมาด้วยเมนเทอริ่งเซสชั่น ให้ผู้เชี่ยวชาญมาร่วมคอมเมนต์ แนะนำ และให้คำปรึกษาแต่ละทีมในด้านการทำงานต่างๆ ของโปรดักต์ที่เชื่อมโยงกับโลกการเงินและระบบการเงินแบบไร้ตัวกลาง</p>\n<p>ทีมผู้เชี่ยวชาญหรือ Mentors ประกอบไปด้วยบุคคลากรชั้นนำของวงการเทคโนโลยีบล็อกเชนและการเงิน 6 ท่าน คือ</p>\n<ul>\n<li>คุณอาจารีย์ ศุภพิโรจน์ ผู้อำนวยการฝ่ายเทคโนโลยีการเงิน ธนาคารแห่งประเทศไทย</li>\n<li>คุณไพศาล เกียรติธนานันท์ กรรมการผู้จัดการฝ่ายเทคโนโลยีและนวัตกรรม แห่ง Digital Ventrues</li>\n<li>คุณสาวิทธ์ ตริสิริสัตยวงศ์ Integration Lead แห่ง Band Protocol</li>\n<li>คุณนัฐพล นิมากุล ซีทีโอของ Kulap</li>\n<li>คุณมุขยา พานิช Chief Venture and Investment Officer - SCB 10X</li>\n<li>คุณอรรณวุฒิ ลีไพศาลสุวรรณา Technology Lead - SCB 10X</li>\n</ul>\n<p><img alt=\"No Description\" src=\"https://www.blognone.com/sites/default/files/externals/b1af7e6fbced6dfc413d180a222eb3d1.jpg\" ><img alt=\"No Description\" src=\"https://www.blognone.com/sites/default/files/externals/2d8db4b344b2ea8d2f7ffe4f08580d86.jpg\" ><img alt=\"No Description\" src=\"https://www.blognone.com/sites/default/files/externals/1c9a28684160a3bd646f73f3bab5e09e.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/f8d7ba68012566094e568cbaa30de9f5.jpg\" ><em>คุณไพศาล เกียรติธนานันท์ กำลังให้คำแนะนำทีมผู้เข้าแข่งขัน</em></p>\n<p><img alt=\"No Description\" src=\"https://www.blognone.com/sites/default/files/externals/f3da38d77db02aa07832592fb11942e6.jpg\" ><em>คุณมุขยา พานิช ให้คำแนะนำผู้เข้าแข่งขัน ผ่านวิดีโอคอล</em></p>\n<p>ผ่านพ้นการลงมือโค้ดข้ามวันข้ามคืนอย่างสมชื่อ Hackathon ในช่วงบ่ายวันอาทิตย์ที่ 28 มีนาคม เป็นช่วงที่ทุกทีมต้องส่งผลงาน และนำเสนอผลงานของตัวเองทีมละ 15 นาที ซึ่งเป็นไปอย่างสนุกสนานระหว่างผู้นำเสนอและกรรมการ มีทั้งการถามตอบ ชี้จุดเด่นจุดด้อยของผลงาน</p>\n<p>กรรมการทั้ง 5 ท่านประกอบด้วย</p>\n<ul>\n<li>คุณวิจักขณ์ เศรษฐบุตร รองผู้อำนวยการ ฝ่ายเทคโนโลยีสารสนเทศ ธนาคารแห่งประเทศไทย</li>\n<li>คุณพีรพงษ์ ธนกิจ ผู้ช่วยผู้อำนวยการ ฝ่ายส่งเสริมเทคโนโลยีการเงิน สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.)</li>\n<li>คุณศุภกฤษฎ์ บุญสาตร์ ประธานสมาคมสินทรัพย์ดิจิทัลไทยและบริษัท Bit Investment</li>\n<li>คุณมุขยา พานิช Chief Venture and Investment Officer</li>\n<li>คุณกษิดิ์เดช พูลสุขสมบัติ Technical Lead ของ SCB 10X</li>\n</ul>\n<p><img alt=\"No Description\" src=\"https://www.blognone.com/sites/default/files/externals/f70b1b22bc4fd02fbc7eb542e93142b8.jpg\" ><em>ทีม TrustPass กำลังนำเสนอผลงาน</em></p>\n<p><img alt=\"No Description\" src=\"https://www.blognone.com/sites/default/files/externals/cedf3a4a6a8daff30d99cffb163218bd.jpg\" ><em>คุณวิจักขณ์ เศรษฐบุตร กำลังถามคำถามผู้เข้าแข่งขัน</em></p>\n<p><img alt=\"No Description\" src=\"https://www.blognone.com/sites/default/files/externals/aa8a852c9c9708569e3cae7e9793dfb8.jpg\" ><em>ทีม KillSwitch กำลังพรีเซ็นต์ผลงานอย่างเมามัน</em></p>\n<p><img alt=\"No Description\" src=\"https://www.blognone.com/sites/default/files/externals/ee48151d6451a5919eabd21d8bdd5e14.jpg\" ><em>ทีมกรรมการที่กำลังให้ฟีดแบ็คกับผู้เข้าแข่งขัน</em></p>\n<p>หลังจากการพิทชิ่งอย่างเมามันจนถึงช่วงเย็น และการพิจารณาอย่างถี่ถ้วน เราก็ได้ผู้ชนะของงาน SCB 10X Bangkok Blockathon 2021 คือทีม KillSwitch กับโปรดักต์ที่ช่วยให้นักลงทุนยิลด์ฟาร์มมิ่ง สามารถถอน Liquidity Position ออกจาก Farm และขายเหรียญได้ทันที ในกรณีที่ราคาของเหรียญตกลงอย่างรวดเร็ว ด้วยการคลิกแค่ครั้งเดียว หมดปัญหาเรื่องการถอนเงินไม่ทันตอนราคาตก อีกทั้งยังลดจำนวนครั้งของการทำธุรกรรมจาก 3 ครั้งบน 3 แพลตฟอร์ม ให้เหลือครั้งเดียว เสียค่าธรรมเนียมครั้งเดียวอีกด้วย</p>\n<p>ทีม Kill Switch ได้รับเงินรางวัลเป็นสกุลเงินคริปโตบิตคอยน์ไป 0.1 BTC (มูลค่าราว 1.8 แสนบาท)</p>\n<p><img alt=\"No Description\" src=\"https://www.blognone.com/sites/default/files/externals/79edf8b854dd0f765aa8fdb34ffb98e0.jpg\" ></p>\n<p>รางวัลรองชนะเลิศอันดับหนึ่ง คือทีม TrustPass เจ้าของไอเดียแพลตฟอร์มยืนยันตัวตน ที่สร้างขึ้นมาเพื่อแก้ปัญหาการเช็คอิน และการติดตามผู้เข้าร่วมงานอีเว้นท์หรือสถานที่ท่องเที่ยวในยุค COVID-19 ที่จะรวบรวม cryptocurrency ของผู้จัดงานและผู้เข้าร่วมงานอีเว้นท์ไปฝากในกองทุน (Stake) โดยมีหน่วยงานที่เกี่ยวข้องมา verify โดยใช้ระบบ Smart Contract</p>\n<p>หากมีผู้เข้าร่วมงานอีเวนต์ติดโควิด หรือเกิด Super Spreader เงินส่วนนี้จะถูกนำมาให้กระทรวงสาธารณสุขใช้สำหรับตรวจ ติดตาม และรักษาผู้ที่ได้รับเชื้อจากการเข้าร่วมงานอีเว้นท์หรือสถานที่นั้น และหากภายในระยะเวลาที่กำหนดไม่มีผู้ติดเชื้อ เงินในกองทุน (Stake) ก็จะถูกส่งคืนให้ผู้จัดงานและผู้ลงเงิน ถือเป็นการนำเทคโนโลยีบล็อกเชนและ Smart Contract มาปรับใช้ได้เข้ากับสถานการณ์วิกฤตโลก</p>\n<p>ทีม TrustPass ได้รับเงินรางวัลเป็นสกุลเงิน Ethereum ไป 2 ETH (มูลค่าราว 1.2 แสนบาท)</p>\n<p><img alt=\"No Description\" src=\"https://www.blognone.com/sites/default/files/externals/7afe7cc9d0be20aa8e7b30910c06997f.jpg\" ></p>\n<p>รางวัลรองชนะเลิศอันดับสอง ได้แก่ทีม Estate-Onblock เจ้าของไอเดียแพลตฟอร์มแปลงการลงทุนเป็น NFT (Non Fungible Token) หรือโทเค็นที่มีลักษณะเฉพาะตัว เพื่อแสดงความเป็นเอกลักษณ์และความเป็นเจ้าของบางอย่าง</p>\n<p>Estate-Onblock เสนอไอเดียการทำที่ดินเสมือนบนบล็อกเชน และสามารถต่อยอดเป็น NFT แบบพิเศษ เช่น ลงทุนที่ดินประเทศไทยแล้วได้วัดแบบเสมือนมาตกแต่ง หรือลงทุนในที่ดินญี่ปุ่น แล้วได้ปราสาทโอซาก้าแบบเสมือน แล้วเปิดเป็นพิพิธภัณฑ์ให้ผู้อื่นเข้าชม NFT Gallery ของตนเองได้อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/0c3e1562de5d4e848dc75b461af4109f.jpg\" ></p>\n<p>หลังจากนั้นก็เป็นการฉลองถ่ายรูปรวม และมีปาร์ตี้ก่อนปิดงาน เพื่อให้เหล่านักพัฒนาได้ทำความรู้จักและพูดคุยเพิ่มเติม เพื่อต่อยอดเทคโนโลยีในอนาคต ถือได้ว่า SCB 10X Bangkok Blockathon 2021 เป็นงานที่เต็มไปด้วยความสนุกสนาน และเป็นตัวเริ่มต้นจุดประกายไอเดียบล็อกเชน และเทคโนโลยีการเงินแบบไร้ตัวกลาง (DeFi) ที่จะสร้างชุมชนนักพัฒนาบล็อกเชนที่เข้มแข็งในประเทศได้ในอนาคต</p>\n<p><img alt=\"No Description\" src=\"https://www.blognone.com/sites/default/files/externals/2a6387f7f0e2c96520e036aca6c9f76b.jpg\" ><img alt=\"No Description\" src=\"https://www.blognone.com/sites/default/files/externals/d3e4dd063bd1a4010fac329b7ec65f5f.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/scb10x\">SCB10X</a></div><div class=\"field-item odd\"><a href=\"/topics/blockchain\">Blockchain</a></div><div class=\"field-item even\"><a href=\"/topics/hackathon\">Hackathon</a></div><div class=\"field-item odd\"><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"499bda4c7938b762d079ce332c6cfd627ed93e0394f72592025d9c2b2b42e864","category":"Thai"}