{"title":"Square ไตรมาสล่าสุด รายได้เติบโตสูงจาก Case App","link":"https://www.blognone.com/node/122566","date":1620405798000,"content":"<div><div><div><p>Square ผู้ให้บริการเครื่องมือและแพลตฟอร์มสำหรับรับ-จ่ายเงิน รายงานผลประกอบการของไตรมาสแรกปี 2021 มีกำไรขั้นต้น 964 ล้านดอลลาร์ เพิ่มขึ้น 79% เทียบกับช่วงเดียวกันในปีก่อน แบ่งเป็นกำไรจากบริการระบบสำหรับร้านค้า 468 ล้านดอลลาร์ (+32%) และจาก Cash App 495 ล้านดอลลาร์ (+171%) และมีกำไรสุทธิ 39 ล้านดอลลาร์</p>\n<p>Square มีบริการซื้อขายโอนบิตคอยน์ด้วย ซึ่งบริษัทบอกว่ารายได้ส่วนนี้อยู่ราว 3,510 ล้านดอลลาร์ แต่เนื่องจากบริษัทมีค่าธรรมเนียมที่น้อยมาก จึงมีกำไรจากส่วนธุรกิจนี้เพียง 75 ล้านดอลลาร์เท่านั้น</p>\n<p>ซีอีโอ Jack Dorsey ยังคงมีมุมมองต่อบิตคอยน์ว่ามีโอกาสที่จะเป็นสกุลการเงินพื้นฐานบนโลกอินเทอร์เน็ต และบริษัทจะพยายามส่งเสริมให้มากที่สุดเท่าที่ทำได้</p>\n<p>ที่มา: <a href=\"https://www.cnbc.com/2021/05/06/square-sq-earnings-q1-2021.html\">CNBC</a></p>\n<p><img src=\"https://www.blognone.com/sites/default/files/externals/d81e6e70d54fa3bcb08ede94923aa841.png\" /></p>\n</div></div></div><div><div>Topics: </div><div><div><a href=\"/topics/square\">Square</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a4064096accdb0ddc8b6e51e36428ac5391136c5d3b1898e59020b8e2dc8391e","category":"Thai"}