{"title":"The Outer Worlds 2 เปิดตัว เป็นเอ็กซ์คลูซีฟ Xbox ยังไม่ระบุวันวางขาย","link":"https://www.blognone.com/node/123174","date":1623645976000,"content":"<div><div><div><p>The Outer Worlds เกม RPG อวกาศ-แฟนตาซีของ Obsidian Entertainment ประสบความสำเร็จอย่างสูงทั้งในแง่เสียงวิจารณ์และยอดขาย ล่าสุด Obsidian เปิดตัวเกมภาคต่อ The Outer Worlds 2 อย่างเป็นทางการแล้ว</p>\n<p>ตอนนี้เรายังไม่มีข้อมูลใดๆ ของ The Outer Worlds 2 นอกจากว่ามันจะเป็นเอ็กซ์คลูซีฟคอนโซล Xbox หลัง <a href=\"https://www.blognone.com/node/106356\">Obsidian โดนไมโครซอฟท์ซื้อกิจการในปี 2018</a> (ภาคแรกเปิดตัวก่อนโดนซื้อ เลยไม่เป็นเอ็กซ์คลูซีฟ) ไม่มีกำหนดวางขาย มีแต่เทรลเลอร์กวนๆ ที่แซวแนวปฏิบัติของเทรลเลอร์เกมทั่วไป ว่ามีแต่ฉากเท่ๆ เพราะยังไม่มีอะไรเสร็จเลยนอกจากโลโก้</p>\n<p>Obsidian ยังมีเกมที่พัฒนาอยู่อีกเกมคือ <a href=\"https://www.blognone.com/node/117639\">Avowed เกม RPG แฟนตาซีที่เปิดตัวในปี 2020 ยังไม่ระบุวันวางขายเช่นกัน</a> บริษัทยังออกอัพเดตเนื้อหาของเกม <a href=\"https://www.blognone.com/node/113162\">Grounded</a> ในชื่อว่า Shroom &amp; Doom ให้ด้วย</p>\n<p><img src=\"https://www.blognone.com/sites/default/files/externals/06d8fa8ffa9cb0340d08b1642539dcf1.jpg\" /></p>\n<p>ที่มา - <a href=\"https://news.xbox.com/en-us/2021/06/13/obsidian-announces-the-outer-worlds-2-and-brings-largest-update-to-grounded/\">Xbox</a></p>\n</div></div></div><div><div>Topics: </div><div><div><a href=\"/topics/outer-worlds\">The Outer Worlds</a></div><div><a href=\"/topics/obsidian-entertainment\">Obsidian Entertainment</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e4a520d967e680f0fb80d303c5b14cc90f0d0024b25e65bf2b94128e8a0419b","category":"Thai"}