{"title":"SUSE ออกซอฟต์แวร์ Harvestor ระบบจัดการโครงสร้าง hyperconverged รุ่นเบต้า","link":"https://www.blognone.com/node/122826","date":1621843650000,"content":"<div><div><div><p>SUSE เตรียมบุกตลาดซอฟต์แวร์ hyperconverged infrastructure (HCI) จัดการโครงสร้างพื้นฐานระบบไอทีในองค์กร ด้วยการพัฒนาโปรแกรมโอเพนซอร์สชื่อ Harvestor โดยตอนนี้ก็ออกเวอร์ชั่น 0.2.0 ที่ความสมารถเริ่มใกล้เคียงซอฟต์แวร์ HCI ตัวอื่นๆ</p>\n<p>Harvestor เวอร์ชั่นนี้อาศัยระบบสตอเรจ Longhorn ที่ได้มาจาก Rancher มาใช้จัดการอิมเมจ VM และใช้ฟีเจอร์ Backing Image ทำให้อิมเมจของแต่ละ VM ใช้อิมเมจพื้นฐานร่วมกันได้ ลดความสิ้นเปลืองสตอเรจ และยังทำให้ backup ตัวอิมเมจทั้งก้อนไปยังสตอเรจที่ใช้ S3 API ในส่วนการจัดการ VM เองก็รองรับการทำ live migration ย้าย VM ข้ามเครื่องได้แล้ว</p>\n<p>สำหรับการจัดการ Kubernetes ใน Harvestor เวอร์ชั่นนี้จะใส่ Rancher มาให้ในตัว รูปแบบเดียวกับ VMware ที่ใส่ Tanzu มาในระบบจัดการ VM เช่นกัน</p>\n<p>ตอนนี้ Harvestor ยังเป็นโครงการโอเพนซอร์สที่ไม่มีซัพพอร์ตเต็มรูปแบบ ทาง SUSE วางแผนว่าจะออกเวอร์ชั่น 0.3.0 อีกครั้งหนึ่งแล้วจึงออกเป็นเวอร์ชั่น GA</p>\n<p>ที่มา - <a href=\"https://community.suse.com/posts/announcing-harvester-beta-availability\">SUSE</a></p>\n<p><img src=\"https://www.blognone.com/sites/default/files/externals/17aa0129bb998bb05106d7c4f6a6b6ff.png\" /></p>\n</div></div></div><div><div>Topics: </div><div><div><a href=\"/topics/suse\">SUSE</a></div><div><a href=\"/topics/hyperconverged\">Hyperconverged</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b0b80cb00c6ada4567975064edad233e6cead145750d68f9b7fee6731a1e602","category":"Thai"}