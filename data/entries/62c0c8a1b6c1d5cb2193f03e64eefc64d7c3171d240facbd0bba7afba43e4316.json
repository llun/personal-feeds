{"title":"Injustice 2 Mobile ให้ผู้เล่นสู้เอาชนะ Poison Ivy ตัวละครไบเซกชวล เพื่อฉลองเดือนความเท่าเทียมทางเพศ","link":"https://www.blognone.com/node/123012","date":1622795716000,"content":"<div><div><div><p>ถือเป็นการฉลอง Pride Month หรือเดือนแห่งความเท่าเทียมทางเพศที่ออกจะแปลกประหลาดไปสักหน่อย เมื่อ Injustice 2 Mobile เกมต่อสู้ของฮีโร่ค่าย DC ฉลองเดือนแห่งความเท่าเทียมทางเพศด้วยการให้ผู้เล่นต่อสู้กับ Poison Ivy วายร้ายหญิงแห่งจักรวาล DC และยังเป็นตัวละครไบเซ็กชวลด้วย</p>\n<p>โดยภารกิจของ Pride Challenge ตามที่หน้าจอเกมระบุคือ ผู้เล่นต้องต่อสู้และเอาชนะ Poison Ivy 4 แสนครั้งเพื่อปลดล็อก Grand Bundle ชนะ 450,000 ครั้งเพื่อปลดล้อก Epic Bundle และชนะ 5 แสนครั้งเพื่อปลดล็อก Mega Bundle</p>\n<p>มีผู้เล่นหลายคน วิจารณ์ว่า การต่อสู้เพื่อเอาชนะตัวละคร lgbt ไม่น่าจะสอดคล้องกับเป้าหมายที่แท้จริงของ Pride Month ล่าสุด ทางบริษัทผู้พัฒนาเกมออกมาแถลงการณ์ขอโทษแล้ว</p>\n<p><img src=\"https://www.blognone.com/sites/default/files/externals/ea326bf851d3480714f2d1f4d44c0695.jpg\" /><br />\nภาพจาก <a href=\"https://www.injustice.com/mobile\">Injustice 2 Mobile</a></p>\n<p>ที่มา - <a href=\"https://kotaku.com/injustice-2-mobile-celebrates-pride-by-having-players-b-1847029628\">Kotaku</a></p>\n</div></div></div><div><div>Topics: </div><div><div><a href=\"/topics/injustice\">Injustice</a></div><div><a href=\"/topics/warner-bros\">Warner Bros.</a></div><div><a href=\"/topics/games\">Games</a></div><div><a href=\"/topics/dc\">DC</a></div><div><a href=\"/topics/lgbt\">LGBT</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62c0c8a1b6c1d5cb2193f03e64eefc64d7c3171d240facbd0bba7afba43e4316","category":"Thai"}