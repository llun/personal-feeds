{"title":"กูเกิลโดนฟ้องแบบกลุ่ม จากความเหลื่อมล้ำในการจ่ายค่าแรงพนักงานชาย-หญิง","link":"https://www.blognone.com/node/122917","date":1622252838000,"content":"<div><div><div><p>อดีตพนักงานหญิง 4 รายของกูเกิล ยื่นฟ้องฐานบริษัทเลือกปฏิบัติ มีความเหลื่อมล้ำระหว่างเพศในการจ่ายค่าแรงพนักงาน คำฟ้องได้รับการอนุมัติในศาลซานฟรานซิสโกแล้ว โดยสามารถทำการฟ้องแบบกลุ่มต่อไปได้ ซึ่งคาดว่าจะมีโจทก์เป็นกลุ่มพนักงานหญิงร่วม 10,800 ราย และมูลค่าความเสียหาย 600 ล้านดอลลาร์</p>\n<p>ในเอกสารส่งฟ้อง ระบุว่ากูเกิลทำผิดกฎหมาย California Equal Pay Act และอ้างอิงข้อมูลจากการวิเคราะห์ของ David Neumark นักเศรษฐศาสตร์ของ UC Irvine ด้วยว่า พนักงานหญิงในกูเกิล มีรายได้น้อยกว่าผู้ชายที่อยู่ในตำแหน่งเดียวกัน 16,800 ดอลลาร์ ด้านกูเกิลยืนยันว่าได้จ่ายเงินอย่างเท่าเทียมในตลอด 8 ปีที่ผ่านมา และในปีที่แล้ว พนักงาน 2,352 คน ในทุกกลุ่มคนได้รับค่าจ้างเพิ่มขึ้น</p>\n<p>กูเกิลเคยถูกฟ้องในกรณีคล้ายกันมาแล้ว ในคดีละเมิดกฎหมายการแข่งขันที่ไม่เป็นธรรมของรัฐ พบการจ่ายค่าแรงต่ำกว่าในผู้หญิง จนในเดือนกุมภาพันธ์ที่ผ่านมา <a href=\"https://www.blognone.com/node/120955\">กูเกิลยอมจ่าย 2.5 ล้านดอลลาร์ ยุติข้อกล่าวหาเลือกปฏิบัติในการจ่ายค่าแรง และการจ้างงาน</a></p>\n<p><img src=\"https://www.blognone.com/sites/default/files/externals/e0b193a87491a058caedf5db3f80e741.jpg\" /><br />\nภาพจาก <a href=\"https://blog.google/press?hl=en_US\">กูเกิล</a></p>\n<p>ที่มา - <a href=\"https://www.bloomberg.com/news/articles/2021-05-27/google-women-suing-over-gender-bias-win-class-action-status\">Bloomberg</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/gender\">Gender</a></div><div><a href=\"/topics/lawsuit\">Lawsuit</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0fdacf5fdc2689e2473bc9a05ec2427b80409361222db3eadc85a3f9cefd4de2","category":"Thai"}