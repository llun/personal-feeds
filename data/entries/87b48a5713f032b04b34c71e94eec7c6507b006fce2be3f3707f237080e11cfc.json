{"title":"Coupang อีคอมเมิร์ซรายใหญ่เกาหลีใต้ เตรียม IPO เข้าตลาดหุ้นนิวยอร์ก คาดมูลค่ากิจการ 50,000 ล้านดอลลาร์","link":"https://www.blognone.com/node/121171","date":1613172033000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><strong>Coupang</strong> อีคอมเมิร์ซรายใหญ่ในเกาหลีใต้ ยื่น<a href=\"https://www.sec.gov/Archives/edgar/data/1834584/000162828021001984/coupang-sx1.htm\">เอกสารไฟลิ่ง</a>เพื่อเตรียมนำบริษัทไอพีโอเข้าตลาดหุ้นนิวยอร์กด้วยตัวย่อ <strong>CPNG</strong> ในการซื้อขาย โดยบริษัทคาดจะไอพีโอที่มูลค่ากิจการราว 50,000 ล้านดอลลาร์</p>\n<p>ที่มูลค่ากิจการประเมินนี้ จะทำให้ Coupang เป็นไอพีโอขนาดใหญ่ที่สุดในตลาดหุ้นนิวยอร์ก ของบริษัทที่ไม่ใช่บริษัทอเมริกา นับตั้งแต่ <a href=\"https://www.blognone.com/node/60659\">Alibaba เข้าตลาดหุ้นในเมื่อ 2014</a></p>\n<p>Coupang ก่อตั้งเมื่อปี 2010 โดย Bom Kim มีจุดเด่นคือบริการ Rocket Delivery ที่การันตีจัดส่งสินค้าภายใน 24 ชั่วโมง บริษัทมีมูลค่ากิจการจากการเพิ่มทุนรอบล่าสุดในปี 2018 ที่ราว 9,000 ล้านดอลลาร์ ในไฟลิ่งระบุว่าบริษัทมีรายได้ปี 2020 เพิ่มขึ้น 91% จากปีก่อนหน้าที่ 11,967 ล้านดอลลาร์ แต่ยังขาดทุนอยู่ 474.9 ล้านดอลลาร์</p>\n<p>ผู้ลงทุนเดิมใน Coupang มีทั้ง SoftBank ซึ่งลงทุน 1,000 ล้านดอลลาร์ ในปี 2015 และลงทุนผ่าน Vision Fund อีก 2,000 ล้านดอลลาร์ เมื่อปี 2018 รวมทั้งกองทุนรายใหญ่ อาทิ BlackRock, Sequoia Capital และนักลงทุนอย่าง Bill Ackman</p>\n<p>ที่มา: <a href=\"https://www.reuters.com/article/us-coupang-ipo-idUSKBN2AC1EL\">Reuters</a></p>\n<ul>\n<li><strong>เพิ่มเติม:</strong> <a href=\"https://www.blognone.com/node/119972\">ทำความรู้จัก Start-Up ระดับยูนิคอร์นของเกาหลีใต้ ที่ตอนนี้มี 11 บริษัท</a></li>\n</ul>\n<p><img alt=\"alt=&quot;Coupang&quot;\" src=\"https://www.blognone.com/sites/default/files/externals/22c1b7f249e4bb095cf7103a882256fc.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/coupang\">Coupang</a></div><div class=\"field-item odd\"><a href=\"/topics/ipo\">IPO</a></div><div class=\"field-item even\"><a href=\"/topics/e-commerce\">E-commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87b48a5713f032b04b34c71e94eec7c6507b006fce2be3f3707f237080e11cfc","category":"Thai"}