{"title":"Apple ประกาศซ่อม Apple Watch Series 5 และ SE ที่ชาร์จไฟไม่เข้า อัพเดต watchOS 7.3.1 ไม่ได้ ให้ฟรี","link":"https://www.blognone.com/node/121210","date":1613443325000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ในอัพเดต <a href=\"https://www.blognone.com/node/121206\">watchOS 7.3.1</a> ที่ออกมาวันนี้ สำหรับ Apple Watch Series 5 และ Apple Watch SE โดยเฉพาะ แอปเปิลบอกว่าเป็นการแก้ไขปัญหาที่นาฬิกาสองรุ่นนี้ชาร์จไฟไม่ได้ หากเข้าสู่โหมดประหยัดพลังงาน (Power Reserve) ก็อาจมีข้อสงสัยว่าถ้า Apple Watch เข้าสู่โหมดดังกล่าว และชาร์จไฟไม่ได้จริง ๆ จนเกิดปัญหาอัพเดตไม่ได้ จะทำอย่างไร</p>\n<p>แอปเปิลระบุใน<a href=\"https://support.apple.com/th-th/HT212180\">หน้าสนับสนุน</a>ว่า มีผู้ใช้ Apple Watch Series 5 และ Apple Watch SE ที่ใช้ watchOS 7.2 หรือ 7.3 กลุ่มเล็ก ๆ ที่เจอปัญหานี้ โดยสามารถตรวจสอบว่า Apple Watch ที่ใช้พบปัญหานี้ด้วยหรือไม่ ให้วางนาฬิกาบนที่ชาร์จ จากนั้นรออย่างน้อย 30 นาที</p>\n<p>หากผ่านไป 30 นาที นาฬิกายังไม่ชาร์จ แอปเปิลแนะนำให้ติดต่อฝ่ายช่วยเหลือของแอปเปิล เพื่อส่งซ่อมแบบไม่มีค่าใช้จ่าย แต่หากผู้ใช้งานยังไม่เจอปัญหานี้ก็ให้อัพเดตเป็น watchOS 7.3.1 ที่ป้องกันปัญหานี้แล้ว</p>\n<p>ที่มา: <a href=\"https://www.macrumors.com/2021/02/15/apple-free-repairs-apple-watch-power-reserve-bug/\">MacRumors</a></p>\n<p><img alt=\"alt=&quot;Apple Watch&quot;\" src=\"https://www.blognone.com/sites/default/files/externals/d4f23bea82b5d8e18128a4564cb60a71.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple-watch\">Apple Watch</a></div><div class=\"field-item odd\"><a href=\"/topics/watchos\">watchOS</a></div><div class=\"field-item even\"><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8331e058fafa7e2f14c9013a3b28bcdda012579760fdc0122e78f768df334ffe","category":"Thai"}