{"title":"เพราะรู้ยังมีคนใช้ - Chrome ทดสอบฟีเจอร์ Follow สำหรับติดตาม RSS ของเว็บ","link":"https://www.blognone.com/node/122761","date":1621442068000,"content":"<div><div><div><p>กูเกิลประกาศว่าผู้ใช้ Chrome Canary บน Android ในอเมริกา บางส่วน จะได้ทดสอบฟีเจอร์ Follow สำหรับติดตามเนื้อจากเว็บไซต์ที่สนใจผ่านช่องทาง RSS เมื่อเว็บนั้นมีคอนเทนต์ใหม่ก็จะเพิ่มการเตือนในหน้า Following</p>\n<p>Janice Wong ผู้จัดการฝ่ายผลิตภัณฑ์ Google Chrome บอกว่าปัจจุบันผู้ใช้งานมีวิธีติดตามเนื้อเว็บไซต์โปรดได้หลายวิธี และ RSS ก็เป็นอีกวิธีที่ทำให้ได้รับเนื้อหาใหม่โดยตรง จึงเพิ่ม Follow มาเป็นทางเลือกหนึ่งนั่นเอง</p>\n<p>ทั้งนี้ Google Reader บริการอ่านเนื้อหาผ่าน RSS ของกูเกิลเอง <a href=\"https://www.blognone.com/node/42006\">ปิดตัวลง</a>ไปตั้งแต่เมื่อปี 2013</p>\n<p>ที่มา: <a href=\"https://blog.chromium.org/2021/05/an-experiment-in-helping-users-and-web.html\">Chromium Blog</a></p>\n<p><img src=\"https://www.blognone.com/sites/default/files/externals/5a540928ba45a3300244140fa153bbb5.png\" /></p>\n</div></div></div><div><div>Topics: </div><div><div><a href=\"/topics/chrome\">Chrome</a></div><div><a href=\"/topics/android\">Android</a></div><div><a href=\"/topics/rss\">RSS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0b6f2903451c2436ee888f2236363dc063857ffc71a21b7e62fcbd98595d90a1","category":"Thai"}