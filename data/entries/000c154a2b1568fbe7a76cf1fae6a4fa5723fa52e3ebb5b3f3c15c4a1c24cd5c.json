{"title":"กองทุน Vision Fund ของ SoftBank กลับมามีกำไรสูง จากไอพีโอ Doordash และ Uber","link":"https://www.blognone.com/node/121121","date":1612917634000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>SoftBank รายงานผลประกอบการประจำไตรมาส สิ้นสุดเดือนธันวาคม 2020 โดยมีไฮไลท์สำคัญคือผลตอบแทนของกองทุน Vision Fund มีกำไรสุทธิสูงถึง 844,100 ล้านเยน เทียบกับช่วงเดียวกันในปีก่อนที่ขาดทุน เป็นผลจากสตาร์ทอัพหลายแห่งที่ SoftBank ไปลงทุน เริ่มไอพีโอเข้าตลาดหุ้น หรือมีราคาหุ้นที่ปรับตัวสูงช่วงที่ผ่านมา อาทิ Doordash และ Uber</p>\n<p>Masayoshi Son ซีอีโอและผู้ก่อตั้ง SoftBank นำเสนอข้อมูลต่อนักลงทุนในงานแถลงผลประกอบการ บอกว่าการลงทุนของ SoftBank ช่วงที่ผ่านมา เปรียบเสมือนห่านที่ออกไข่ทองคำ และจำนวนไข่ทองคำนี้ก็เพิ่มสูงขึ้นมาก นับตั้งแต่บริษัทเริ่มตั้งกองทุน Vision Fund ซึ่งตอนนี้ก็ได้เวลารับรู้ผลตอบแทนจากการลงทุนแล้ว</p>\n<p>จนถึงตอนนี้บริษัทในการลงทุนของ Vision Fund ได้ไอพีโอไปแล้ว 15 บริษัท อาทิ Doordash, Uber, Slack, Ping An Good Doctor เป็นต้น หากรวมการลงทุนทั้งหมดของกองทุน Vision Fund 1 และ 2 ตอนนี้ได้ลงทุนได้ไปแล้ว 131 บริษัท</p>\n<p>ที่มา: <a href=\"https://www.japantimes.co.jp/news/2021/02/09/business/corporate-business/softbanks-vision-fund-profit/\">Japan Times</a> และ <a href=\"https://group.softbank/en/news/press/20210208\">SoftBank</a></p>\n<p><img alt=\"alt=&quot;SoftBank&quot;\" src=\"https://www.blognone.com/sites/default/files/externals/2b391284a39026d60a5ea73c420e88b5.jpg\" ></p>\n<p><img alt=\"alt=&quot;SoftBank Vision Fund&quot;\" src=\"https://www.blognone.com/sites/default/files/externals/5303808e4cf62b7581afe00f48ea87b0.png\" ></p>\n<p><img alt=\"alt=&quot;SoftBank Vision Fund&quot;\" src=\"https://www.blognone.com/sites/default/files/externals/74fa348f9ec4467e8562974bbfff1609.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/softbank\">SoftBank</a></div><div class=\"field-item odd\"><a href=\"/topics/financial-report\">Financial Report</a></div><div class=\"field-item even\"><a href=\"/topics/doordash\">DoorDash</a></div><div class=\"field-item odd\"><a href=\"/topics/uber\">Uber</a></div><div class=\"field-item even\"><a href=\"/topics/venture-capital\">Venture Capital</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"000c154a2b1568fbe7a76cf1fae6a4fa5723fa52e3ebb5b3f3c15c4a1c24cd5c","category":"Thai"}