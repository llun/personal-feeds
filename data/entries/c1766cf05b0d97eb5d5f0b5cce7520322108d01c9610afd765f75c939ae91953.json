{"title":"[IDC] ตลาดคอมพิวเตอร์ปี 2020 Chrome OS มีส่วนแบ่งตลาดชนะ macOS ได้เป็นครั้งแรก","link":"https://www.blognone.com/node/121236","date":1613572894000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>IDC เปิดเผยข้อมูลกับเว็บไซต์ GeekWire ถึงยอดขายคอมพิวเตอร์ตลอดทั้งปี 2020 (นับรวมเดสก์ท็อป, โน้ตบุ๊ก, เวิร์คสเตชัน) แยกตามระบบปฏิบัติการ พบว่า Chrome OS มียอดขายสูงกว่า macOS เป็นครั้งแรกในประวัติศาสตร์</p>\n<ol>\n<li><strong>Windows</strong> ส่วนแบ่งตลาดลดลงจาก 85.4% ในปี 2019 มาเหลือ 80.5% ในปี 2020</li>\n<li><strong>Chrome OS</strong> ส่วนแบ่งตลาดเพิ่มจาก 6.4% ในปี 2019 เป็น 10.8% ในปี 2020</li>\n<li><strong>macOS</strong>  ส่วนแบ่งตลาดเพิ่มจาก 6.7% ในปี 2019 เป็น 7.5% ในปี 2020</li>\n</ol>\n<p>ถ้าดูตัวเลขเจาะเป็นรายไตรมาส ไตรมาสแรกของปี 2020 ส่วนแบ่งตลาดของ Chrome OS กับ macOS ยังพอๆ คือ 5.3% และ 5.8% ตามลำดับ แต่ในไตรมาสสองเป็นต้นมา Chrome OS ก็เพิ่มขึ้นแบบก้าวกระโดด โดยในไตรมาสสี่ของปี Chrome OS มีสัดส่วนยอดขายสูงถึง 14.4% มากกว่า macOS ที่ทำได้ราว 7.7%</p>\n<p>ภาพรวมของ macOS ยังทำได้ดี มียอดขายเพิ่มขึ้นแม้ถูก Chrome OS บดบัง ซึ่งกลายเป็น Windows ที่ได้รับผลกระทบหนัก ส่วนแบ่งตลาดโดยรวมลดลงจากเดิมมาก (และน่าจะเป็นสาเหตุว่าทำไม<a href=\"https://www.blognone.com/node/116157\">ไมโครซอฟท์ถึงเร่งทำ Windows 10X มาสู้</a>)</p>\n<p>ภาพรวมของตลาดคอมพิวเตอร์ปี 2020 ได้รับผลกระทบจากกระแส work from home ทำให้ยอดขายเติบโตแบบก้าวกระโดด และกลายเป็น Chrome OS คือผู้ที่ได้รับประโยชน์สูงสุดนั่นเอง</p>\n<p><img alt=\"No Description\" src=\"https://www.blognone.com/sites/default/files/externals/b16a8e04355a17f8ec75dc0ab7adae6d.jpg\" ></p>\n<p>ที่มา - <a href=\"https://www.geekwire.com/2021/chromebooks-outsold-macs-worldwide-2020-cutting-windows-market-share/\">GeekWire</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/idc\">IDC</a></div><div class=\"field-item odd\"><a href=\"/topics/chrome-os\">Chrome OS</a></div><div class=\"field-item even\"><a href=\"/topics/market-share\">Market Share</a></div><div class=\"field-item odd\"><a href=\"/topics/chromebook\">Chromebook</a></div><div class=\"field-item even\"><a href=\"/topics/mac\">Mac</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c1766cf05b0d97eb5d5f0b5cce7520322108d01c9610afd765f75c939ae91953","category":"Thai"}