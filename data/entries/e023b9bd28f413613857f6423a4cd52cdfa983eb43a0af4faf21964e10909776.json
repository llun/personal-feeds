{"title":"เกลือเป็นหนอน แอดมินบริการอีเมล Yandex ขายล็อกอินผู้ใช้ให้คนนอก กระทบผู้ใช้ 4,887 คน","link":"https://www.blognone.com/node/121198","date":1613378010000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Yandex.Mail บริการอีเมลฟรีที่ได้รับความนิยมในรัสเซียประกาศว่าทีมความปลอดภัยภายในพบการเข้าถึงอีเมลผู้ใช้โดยไม่ได้รับอนุญาต เมื่อสอบสวนไปจึงพบว่าผู้ดูแลระบบระดับสูงคนหนึ่งขายสิทธิ์การเข้าถึงอีเมลของผู้ใช้ ผลทำให้มีอีเมลถึง 4,887 บัญชีถูกเข้าถึงโดยไม่ได้รับอนุญาต</p>\n<p>ทาง Yandex ระบุว่าแอดมินผู้นี้เป็นแอดมินระดับสูงที่มีสิทธิ์เข้าถึงอีเมลผู้ใช้เพื่อซัพพอร์ตลูกค้า และแอดมินที่มีสิทธิ์ระดับนี้มีเพียง 3 คนเท่านั้น หลังจากพบเหตุครั้งนี้ทางบริษัทจะเปลี่ยนกระบวนการที่แอดมินเข้าถึงข้อมูลลูกค้าเพื่อลดความเสี่ยงของเหตุการณ์แบบนี้ในอนาคต</p>\n<p>บริษัทระบุว่าติดต่อผู้ใช้ที่ถูกเข้าถึงอีเมลโดยไม่ได้รับอนุญาตเรียบร้อยแล้ว และแจ้งให้ผู้ใช้ทั้งหมดเปลี่ยนรหัสผ่าน</p>\n<p>ที่มา - <a href=\"https://yandex.com/company/press_center/press_releases/2021/2021-12-02\">Yandex</a></p>\n<p><img alt=\"No Description\" src=\"https://www.blognone.com/sites/default/files/externals/1c2f095b54c66ba4d34ffb0e9a44b51a.jpg\" ></p>\n<p>ภาพสำนักงานใหญ่ Yandex ในกรุงมอสโควเมื่อปี 2019 โดย <a href=\"https://commons.wikimedia.org/wiki/File:Yandex_main_office.jpg\">WikiFido</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/yandex\">Yandex</a></div><div class=\"field-item odd\"><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e023b9bd28f413613857f6423a4cd52cdfa983eb43a0af4faf21964e10909776","category":"Thai"}