{"title":"แนวคิดใหม่ Twitter โพสต์ไทม์ไลน์ให้ดูเฉพาะเพื่อนสนิท, เลือกหัวข้อที่เราอยากติดตามจากคนๆ หนึ่งได้","link":"https://www.blognone.com/node/123537","date":1625190395000,"content":"<div><div><div><p>Twitter เผยแนวคิดใหม่ใหม่ที่จะเปลี่ยนแปลงการใช้งานทั่วไปหลายอย่าง ตอนนี้กำลังอยู่ระหว่างรวบรวมความคิดเห็น ซึ่งถ้ามีการนำมาใช้จริง จะเปลี่ยนวิถีการเล่น Twitter ไปอย่างสิ้นเชิง</p>\n<p>เริ่มจาก Trusted Friends ผู้ใช้สามารถโพสต์บนไทม์ไลน์ ที่ให้ดูกันเฉพาะในกลุ่มเพื่อนที่เราไว้ใจ สามารถตั้งค่าได้ว่าจะเพิ่มใครเข้ามาในกลุ่มเพื่อนได้บ้าง</p>\n<p>ฟังก์ชั่นนี้สามารถเทียบได้กับ Close Friends ของ Instagram ที่โพสต์ Stories ให้เพื่อนสนิทดูเท่านั้น แต่ Trusted Friends มีผลกับเนื้อหาที่โพสต์บนไทม์ไลน์ปกติเลย ทาง Twitter ระบุว่า ฟีเจอร์นี้อาจช่วยคนที่ใช้งานหลายบัญชีใช้งานง่ายขึ้น ไม่ต้องคอยสลับบัญชี เพราะหลายๆ คนใช้ Twitter มากกว่า 1 บัญชีอยู่แล้ว</p>\n<p><img src=\"https://www.blognone.com/sites/default/files/externals/2fad25d2c099e925a83a49edb7e09d30.png\" /><br />\nภาพจาก <a href=\"https://about.twitter.com/\">About Twitter</a></p>\n<p>นอกจากนี้ยังมีแนวคิด Reply Language Prompts หรือผู้ใช้งานเลือกประโยค วลีที่ไม่ต้องการเห็นเวลามีคนมาคอมเม้นท์ใต้โพสต์ คนที่คอมเม้นท์จะสามารถรู้ได้ทันทีว่าตัวเองกำลังพิม์คำที่เจ้าของโพสต์ไม่ชอบ</p>\n<p>นอกเหนือจาก Trusted Friends ยังมีแนวคิด Facets ให้ผู้ใช้รายอื่นสามารถเลือกได้ว่าต้องการติดตามทวีตทั้งหมดของเราหรือเฉพาะในแง่มุมที่พวกเขาสนใจเท่านั้น เช่น อยากติดตามเราเวลาโพสต์เรื่องเทคโนโลยี หรือการวิจารณ์การแข่งขันฟุตบอล เป็นต้น</p>\n<p>Twitter ในระยะหลัง ทำฟีเจอร์ที่ผู้ใช้งานสามารถควบคุมการมีส่วนร่วมบนไทม์ไลน์ได้ ไม่ว่าจะเป็นเลือกได้ว่าใครสามารถคอบโพสต์หรือเมนชั่นหาเราได้บ้าง ก่อนหน้านี้ Twitter ก็ถามความเห็นผู้ใช้งาน <a href=\"https://www.blognone.com/node/123239\">หากทำฟีเจอร์ห้ามคนอื่นเมนชั่นหาเรา จะลดการคุกคามได้หรือไม่</a></p>\n<p>ที่มา - <a href=\"https://9to5mac.com/2021/07/01/twitter-working-on-new-alternative-timeline-exclusively-for-trusted-friends/\">9to5Mac</a>, <a href=\"https://techcrunch.com/2021/07/01/twitter-considers-new-features-for-tweeting-only-to-friends-under-different-personas-and-more/\">TechCrunch</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"051c4d2d4af888825083fb27728c0eddb13b899b5afccf7f406d854f17254c25","category":"Thai"}