{"title":"เกม Fable ภาคใหม่จะใช้เอนจิน ForzaTech ตัวเดียวกับเกมแข่งรถซีรีส์ Forza","link":"https://www.blognone.com/node/122544","date":1620306581000,"content":"<div><div><div><p>ข่าวเซอร์ไพร์สสำคัญของวงการเกมปี 2020 คือ<a href=\"https://www.blognone.com/node/117641\">การกลับมาของซีรีส์ Fable ที่พัฒนาโดย Playground Games</a> สตูดิโอในสังกัดไมโครซอฟท์ที่สร้างชื่อจากเกมแข่งรถซีรีส์ Forza Horizon</p>\n<p>ที่ผ่านมา เรายังแทบไม่รู้ข้อมูลใดๆ ของเกมเลย มีแค่เทรลเลอร์เปิดตัวสั้นๆ ไม่มีเกมเพลย์ ตัวละคร หรือวันวางจำหน่าย (ลงพีซีและ Xbox Series) แต่ล่าสุด ข้อมูลรับสมัครงานของ Playground Games ก็ให้ข้อมูลเพิ่มเติมว่า เกม Fable จะใช้เอนจิน ForzaTech ของเกมแข่งรถซีรีส์ Forza</p>\n<p>ตรงนี้อาจไม่ใช่เรื่องน่าแปลกนัก เพราะเอนจินเกมอย่าง Unreal/Unity ก็ใช้กับเกมได้ทุกแนวอยู่แล้ว หรือถ้าเป็นเอนจินเฉพาะค่ายอย่าง FrostBite ของ EA ก็ใช้ได้กับทั้งเกมยิง Battlefield, เกมกีฬา FIFA และเกมแข่งรถ Need for Speed เช่นกัน</p>\n<p>แต่การที่เกม RPG คลาสสิคอย่าง Fable จะถูกสร้างภาคใหม่โดยทีมงานเกมแข่งรถ (Playground ไม่เคยทำเกมแนวอื่นเลย) ด้วยเอนจินเกมแข่งรถ ก็เป็นสิ่งที่ยิ่งทำให้ Fable ภาคนี้น่าจับตามองมากขึ้นด้วย</p>\n<p><img src=\"https://www.blognone.com/sites/default/files/externals/2f0e812445a4efb2c08d5f4501ce7607.jpg\" /></p>\n<p>ที่มา - <a href=\"https://www.ign.com/articles/fable-is-being-developed-using-the-forza-engine\">IGN</a>, <a href=\"https://kotaku.com/huh-the-new-fable-runs-on-the-forza-engine-1846833080\">Kotaku</a></p>\n</div></div></div><div><div>Topics: </div><div><div><a href=\"/topics/fable\">Fable</a></div><div><a href=\"/topics/games\">Games</a></div><div><a href=\"/topics/microsoft\">Microsoft</a></div><div><a href=\"/topics/forza\">Forza</a></div><div><a href=\"/topics/game-engine\">Game Engine</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d2fe544b269694978f25886bfdadd5b7d3bd65f1f42e7908f9f76567ac1cb5e0","category":"Thai"}