{"title":"ผลจากเฟซบุ๊กบล็อคสื่อออสเตรเลีย ส่งผลให้ทราฟฟิกเข้าเว็บข่าวหายไปราว 20%","link":"https://www.blognone.com/node/121290","date":1613743883000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ประเด็นร้อนของวงการไอทีรอบสัปดาห์นี้อยู่ที่ประเทศออสเตรเลีย ที่กฎหมายใหม่ News Media Bargaining Code เริ่มมีผลบังคับใช้ ทำให้แพลตฟอร์มออนไลน์ต้องตัดสินใจว่าจะยอมจ่ายเงินให้สำนักข่าวหรือไม่ ซึ่งแนวทางของแต่ละบริษัทต่างกันไป โดย<a href=\"https://www.blognone.com/node/121231\">กูเกิลยอมจ่ายเงินให้สำนักข่าว</a> ในขณะที่<a href=\"https://www.blognone.com/node/121247\">เฟซบุ๊กเลือกไม่จ่าย และบล็อคเนื้อหาข่าวจากสื่อออสเตรเลีย</a> เพื่อไม่ผิดกฎหมาย</p>\n<p>ผลจากการที่เฟซบุ๊กตัดสินใจบล็อคการเข้าถึงข่าวของผู้ใช้ในออสเตรเลีย ทำให้ทราฟฟิกเข้าเว็บไซต์ข่าวในออสเตรเลียลดลงทันที คิดเป็นสัดส่วนราว 20% (เพราะแหล่งที่มาจากเฟซบุ๊กหายไป)</p>\n<p>ในทางกลับกัน ผู้ใช้เฟซบุ๊กที่อยู่นอกประเทศออสเตรเลีย ก็ไม่สามารถเข้าถึงสำนักข่าวจากออสเตรเลียได้เช่นกัน ผมลองเข้าถึงเพจของ<a href=\"https://www.facebook.com/sydneymorningherald\">หนังสือพิมพ์ Sydney Morning Herald</a> ซึ่งเป็นหนังสือพิมพ์ยักษ์ใหญ่ของออสเตรเลีย ก็พบหน้าตาดังภาพ</p>\n<p><img alt=\"No Description\" src=\"https://www.blognone.com/sites/default/files/externals/af965436d0f0f943930919949270fc8a.png\" ></p>\n<p>ที่มา - <a href=\"https://www.niemanlab.org/2021/02/in-australia-facebooks-ban-on-sharing-news-stories-has-sent-publishers-traffic-tumbling/\">Nieman Lab</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/australia\">Australia</a></div><div class=\"field-item even\"><a href=\"/topics/news\">News</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d788bf3a2f17b5b10fc1f58962818d0a5bc0878bd95db92c8f0776ff5ee0c7e5","category":"Thai"}