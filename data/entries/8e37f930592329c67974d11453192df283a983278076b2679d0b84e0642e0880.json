{"title":"ยังช้าอยู่ OnePlus เพิ่งอัพเดตแพตช์ความปลอดภัยเดือนมีนาคมให้ OnePlus 7, 7Pro, 7T และ 7T Pro","link":"https://www.blognone.com/node/122236","date":1618803502000,"content":"<div><div><div><p>หลัง OnePlus 7, 7 Pro, 7T และ 7T Pro ได้อัพเดต OxygenOS 11 ไปช่วง<a href=\"https://9to5google.com/2021/03/29/stable-oxygenos-11-with-android-11-begins-rollout-for-oneplus-7t-and-7t-pro/\">ปลายเดือนมีนาคมที่ผ่านมา</a> แต่แพตช์ความปลอดภัยยังเป็นของเดือนกุมภาพันธ์อยู่</p>\n<p>ล่าสุด OnePlus อัพเดตแพทตช์ความปลอดภัยเดือนมีนาคมให้ตระกูล OnePlus 7 และ 7T ทั้งหมดใน Oxygen OS 11 Hotfix เวอร์ชั่น 11.0.0.2 แล้ว โดย changelog ของ Hotfix 11.0.0.2 เหมือนกับตอนอัพเดต Oxygen 11 แต่เพิ่มเรื่องแพตช์ความปลอดภัยเป็นเดือนมีนาคมเข้ามาเท่านั้น สามารถดู changelog แบบเต็มได้ <a href=\"https://forums.oneplus.com/threads/oxygenos-11-0-0-2-for-the-oneplus-7-pro-and-oneplus-7.1420066/\">ที่นี่</a></p>\n<p>โครงการ Android หลัก ออกแพตช์ความปลอดภัยเดือนมีนาคมมาตั้งแต่วันที่ 1 มีนาคมที่ผ่านมา และแพตช์ความปลอดภัยล่าสุดของเดือนเมษายนออกวันที่ 5 เมษายนที่ผ่านมา การออกแพตช์เดือนมีนาคมมาตอนนี้จึงทำให้ OnePlus ยังแพตช์ช่องโหว่ช้ากว่าโครงการ Android หลักอยู่เกือบ 50 วัน</p>\n<p>ที่มา -<a href=\"https://forums.oneplus.com/threads/oxygenos-11-0-0-2-for-the-oneplus-7-pro-and-oneplus-7.1420066/\">OnePlus</a> via <a href=\"https://www.androidpolice.com/2021/04/18/oneplus-7-7-pro-7t-and-7t-pro-get-march-security-patch-in-oxygenos-11-0-0-2/\">Android Police</a></p>\n<p><img src=\"https://www.blognone.com/sites/default/files/externals/b4369bca8ec9ef8a0bc8ffcd340c21d4.jpg\" /><em>OnePlus 7 Pro</em></p>\n</div></div></div><div><div>Topics: </div><div><div><a href=\"/topics/oneplus-7\">OnePlus 7</a></div><div><a href=\"/topics/android-11\">Android 11</a></div><div><a href=\"/topics/security-patch\">Security Patch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e37f930592329c67974d11453192df283a983278076b2679d0b84e0642e0880","category":"Thai"}