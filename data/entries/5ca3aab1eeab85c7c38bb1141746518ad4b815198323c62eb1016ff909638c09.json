{"title":"Samsung ไตรมาส 1/2021 รายได้เพิ่มขึ้น 18% จากธุรกิจสมาร์ทโฟน","link":"https://www.blognone.com/node/122434","date":1619698391000,"content":"<div><div><div><p>ซัมซุงรายงานผลประกอบการของไตรมาสที่ 1 ปี 2021 รายได้รวม 65.39 ล้านล้านวอน เพิ่มขึ้น 18% เมื่อเทียบกับช่วงเดียวกันในปีก่อน และเป็นสถิติสูงสุดของซัมซุงในไตรมาสที่ 1 มีกำไรจากการดำเนินงาน 9.38 ล้านล้านวอน และกำไรสุทธิ 7.14 ล้านล้านวอน</p>\n<p>กลุ่มธุรกิจเซมิคอนดักเตอร์มีกำไรลดลงเมื่อเทียบกับไตรมาส 4/2020 เป็นผลจากการ<a href=\"https://www.blognone.com/node/121239\">หยุดโรงงานในเมืองออสติน</a> และแนวโน้มราคา NAND ที่ลดลง แต่ต้นทุนเพิ่มสูงขึ้น ขณะที่ธุรกิจสมาร์ทโฟนมีกำไรเพิ่มขึ้นจากยอดขายทั้งรุ่นเรือธง และรุ่นระดับกลาง ตลอดจนยอดขายสินค้ากลุ่มที่เกี่ยวข้องทั้ง แท็บเล็ต พีซี และอุปกรณ์สวมใส่</p>\n<p>ซัมซุงประเมินธุรกิจสมาร์ทโฟนในครึ่งหลังของปีนี้ ว่ามีปัจจัยบวกทั้งยอดขายสมาร์ทโฟนจอพับได้ที่เพิ่มขึ้น ตลอดจนสมาร์ทโฟน 5G ที่เน้นตลาดกลุ่มลูกค้าทั่วไปมากขึ้น</p>\n<p>ที่มา: <a href=\"https://www.zdnet.com/article/samsungs-q1-earnings-buoyed-by-smartphones-and-consumer-electronics/\">ZDNet</a> และ <a href=\"https://news.samsung.com/global/samsung-electronics-announces-first-quarter-2021-results\">ซัมซุง</a></p>\n<p><img src=\"https://www.blognone.com/sites/default/files/externals/44865c0f7e7855bb5edd22873eb1332f.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5ca3aab1eeab85c7c38bb1141746518ad4b815198323c62eb1016ff909638c09","category":"Thai"}