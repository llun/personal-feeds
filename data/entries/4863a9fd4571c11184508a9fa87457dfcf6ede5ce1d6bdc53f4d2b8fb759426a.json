{"title":"ไมโครซอฟท์เปิดตัวภาษา Power Fx ภาษา Low Code สร้างจากสูตร Excel","link":"https://www.blognone.com/node/121477","date":1614703605000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัวภาษา Power Fx ภาษาสำหรับแพลตฟอร์ม Low Code ที่มีพื้นฐานมาจากสูตรของ Excel และตอนนี้ใช้สำหรับบริการ Power Apps ของไมโครซอฟท์เอง โดยไมโครซอฟท์เตรียมดึงตัวภาษาออกมาเป็นโครงการแยกต่างหากทำให้ใช้งานนอก Power Apps ได้ รวมถึงไปใช้ในบริการอื่นๆ ของไมโครซอฟท์เอง เช่น Microsoft Dataverse, Microsoft Power Automate, Microsoft Power Virtual Agents เป็นต้น</p>\n<p>แม้ตัวภาษายังแยกออกมาไม่เสร็จ แต่ไมโครซอฟท์ก็พรีวิวให้ดูว่าเราสามารถสร้างแอป GUI ได้โดยสร้างหน้าจอจากไฟล์ YAML และฝังโค้ดไว้ภายใน</p>\n<p>เนื่องจากภาษามีพื้นฐานมาจาก Excel พฤติกรรมจึงคล้ายกัน ตัวฟังก์ชั่นมีชื่อตรงกัน การทำงานเป็นรูปแบบ content-centric มองข้อมูลเป็นตาราง และโค้ดจะประมวลผลทันทีที่ข้อมูลเปลี่ยนแปลงไป</p>\n<p>ตอนนี้ไฟล์<a href=\"https://github.com/microsoft/Power-Fx\">โครงการใน GitHub</a> ยังมีแต่เอกสารภาษาเท่านั้น ตัวโค้ดที่ใช้รันภาษายังอยู่ระหว่างการแยกออกมาจาก Power Apps</p>\n<p>ที่มา - <a href=\"https://powerapps.microsoft.com/en-us/blog/introducing-microsoft-power-fx-the-low-code-programming-language-for-everyone/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/6c44d8542c68ea366a729b27cb1a8085.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/microsoft-power\">Microsoft Power</a></div><div class=\"field-item even\"><a href=\"/topics/excel\">Excel</a></div><div class=\"field-item odd\"><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4863a9fd4571c11184508a9fa87457dfcf6ede5ce1d6bdc53f4d2b8fb759426a","category":"Thai"}