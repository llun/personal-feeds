{"title":"Instagram และ Facebook เริ่มให้ตั้งค่า ซ่อนจำนวน Like ของแต่ละโพสต์ได้แล้ว","link":"https://www.blognone.com/node/122866","date":1622073301000,"content":"<div><div><div><p>Instagram และ Facebook ประกาศแนวทางที่ชัดเจนหลังทดสอบมาหลายปี เกี่ยวกับการซ่อนจำนวน Like ในโพสต์ โดยผู้ใช้งานสามารถเลือกซ่อนจำนวน Like ได้เอง (opt-in) โดยผู้ที่เลือกจะไม่แสดงตัวเลขในโพสต์ว่ามีจำนวนคน Like เท่าใด</p>\n<p>ทั้งนี้ Facebook เคยอธิบายสาเหตุของการซ่อนจำนวน Like ในงาน F8 เมื่อปี 2019 ว่า<a href=\"https://www.blognone.com/node/109520\">สามารถช่วยให้เจ้าของบัญชี</a>ลดความเครียดได้</p>\n<p>ผู้ใช้งาน Instagram และ Facebook สามารถตั้งค่าให้ซ่อนจำนวน Like ที่เป็นสาธารณะได้ ทั้งกำหนดแบบรายโพสต์ หรือกำหนดให้มีผลกับทุกโพสต์ใน Settings โดยเริ่มมีผลแล้วตั้งแต่วันนี้สำหรับ Instagram ส่วน Facebook จะเริ่มใช้งานได้ในไม่กี่สัปดาห์ข้างหน้า</p>\n<p>ที่มา: <a href=\"https://about.fb.com/news/2021/05/giving-people-more-control/\">Facebook</a></p>\n<p><img src=\"https://www.blognone.com/sites/default/files/externals/5b30fe1521ebe8fc3c5fc330b3924434.png\" /></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/facebook\">Facebook</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb96c53c9fa3cfdbd238ce2a4417d880367401e43593103c43706eba2e72e5cf","category":"Thai"}