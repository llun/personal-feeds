{"title":"CES 2022 เตรียมกลับมาจัดอีกครั้งต้นปีหน้าที่ Las Vegas เหมือนเดิม","link":"https://www.blognone.com/node/122413","date":1619622733000,"content":"<div><div><div><p>Consumer Technology Association ผู้จัดงาน CES ประกาศว่า CES 2022 จะกลับมาจัดงานที่ Las Vegas เหมือนเดิมในปีหน้า หลังจากที่ CES 2021 จัดเป็นแบบดิจิทัลล้วน เนื่องจากสถานการณ์ COVID-19 แต่จากสถานการณ์ที่ดีขึ้นเรื่อย ๆ ประกอบกับการที่สหรัฐฯ เริ่มจัดสรรวัคซีนให้ประชากร น่าจะทำให้งาน CES กลับมาจัดงานในรูปแบบปกติได้อีกครั้งในปีหน้า</p>\n<p>CTA กำหนดวันจัดงานเป็นวันที่ 5-8 มกราคม 2022 โดยรอบสื่อจะจัดขึ้นวันที่ 3-4 มกราคม 2022 โดยทาง CTA จะทบทวนนโยบายความปลอดภัยตาม Centers for Disease Control and Prevention รวมถึงนโยบายความปลอดภัยในรัฐและท้องถิ่นที่จัดงาน ซึ่งจะคอยอัพเดตให้ผู้เข้าชมงานรับทราบต่อไป</p>\n<p>ที่มา - <a href=\"https://www.prnewswire.com/news-releases/cta-announces-return-to-las-vegas-for-ces-2022-301278583.html\">PR Newswire</a></p>\n<p><img src=\"https://www.blognone.com/sites/default/files/externals/17ad5fa22bd03b78db78ef8291841b19.jpg\" /><br />\nภาพจาก <a href=\"https://www.ces.tech\">CES</a></p>\n</div></div></div><div><div>Topics: </div><div><div><a href=\"/topics/ces\">CES</a></div><div><a href=\"/topics/covid-19\">COVID-19</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3b779862c58c0c8e976eaca0453f8b3839c72728735ccab23de60437acfad9b","category":"Thai"}