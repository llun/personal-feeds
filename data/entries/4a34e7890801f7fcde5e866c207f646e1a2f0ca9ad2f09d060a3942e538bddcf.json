{"title":"DigitalOcean ยื่นเอกสาร IPO เตรียมระดมทุน 100 ล้านดอลลาร์","link":"https://www.blognone.com/node/121427","date":1614398964000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>DigitalOcean ผู้ให้บริการคลาวด์ระดับรอง ยื่นเอกสารชี้ชวนการลงทุน (Form S-1) ให้กับก.ล.ต.สหรัฐฯ เพื่อเตรียมเปิดซื้อขายในตลาดหลักทรัพย์เครื่องหมาย DOCN พร้อมกับระดมทุนเพิ่มเติมสูงสุด 100 ล้านดอลลาร์สหรัฐฯ</p>\n<p>เอกสารแสดงให้เห็นว่า DigitalOcean ในปี 2020 นั้นมีรายได้เติบโตจากปี 2019 ประมาณ 25% นับว่าแพ้<a href=\"https://techcrunch.com/2021/02/04/the-cloud-infrastructure-market-hit-129b-in-2020/\">การเติบโตของตลาดคลาวด์รวมที่เติบโตประมาณ 35% ต่อปี</a> ค่าใช้จ่ายในการดำเนินการของ DigitalOcean ยังคงสูงมากจนกระทั่งบริษัทขาดทุน 43.5 ล้านดอลลาร์ในปี 2020</p>\n<p>แบบฟอร์ม S-1 นี้เป็นเพียงเวอร์ชั่นแรก ยังไม่ระบุราคาต่อหุ้นและมูลค่าบริษัทโดยรวม</p>\n<p>ที่ผ่านมา DigitalOcean นับเป็นผู้ให้บริการคลาวด์ที่ได้รับความนิยมในหมู่กิจการขนาดเล็กและนักพัฒนารายย่อย จากแนวทางการคิดราคาค่าบริการที่ค่อนข้างง่าย เช่น ค่าเซิร์ฟเวอร์รวมกับค่าส่งข้อมูลเข้าออกจำนวนมาก ทำให้ราคาที่เห็นมักตรงกับที่ใช้งานจริง</p>\n<p>ที่มา - <a href=\"https://www.sec.gov/Archives/edgar/data/1582961/000119312521055798/d898181ds1.htm\">SEC</a></p>\n<p><img alt=\"No Description\" src=\"https://www.blognone.com/sites/default/files/externals/5f34ecb9922f4a59245d63f588773a2f.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/30a36122cd349ee86bc948c5c0365c22.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/digitalocean\">DigitalOcean</a></div><div class=\"field-item odd\"><a href=\"/topics/cloud\">Cloud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a34e7890801f7fcde5e866c207f646e1a2f0ca9ad2f09d060a3942e538bddcf","category":"Thai"}