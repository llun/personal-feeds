{"title":"Spotify ปรับปรุงหน้า Library ใช้เวลาหาสิ่งที่อยากฟังน้อยลง เพิ่มปุ่มค้นหา, ปักหมุดเพลย์ลิสต์","link":"https://www.blognone.com/node/122439","date":1619704640000,"content":"<div><div><div><p>Spotify ปรับปรุงหน้า Library ใหม่บนแอปมือถือให้สามารถค้นหาเพลงและพอดคาสต์ที่ต้องการได้ง่ายขึ้น ที่เห็นได้ชัดแสดงกล่องค้นหาด้านบน เพิ่มตัวกรอง dynamic filter แบ่งประเภทเนื้อหาให้กดเข้าฟังง่ายขึ้น เช่น ตัวกรองเฉพาะศิลปิน, พอดคาสต์, อัลบั้ม, เพลงที่ดาวน์โหลด เป็นต้น รวมๆ แล้วคือผู้ใช้จะใช้เวลาน้อยลงในการหาสิ่งที่อยากฟังบนหน้า Library</p>\n<p>ในหน้า  Library เวอร์ชั่นใหม่ ผู้ใช้ยังสามารถปักหมุดเพลย์ลิสต์, เพลง, พอดคาสต์ไว้ด้านบนสุดได้ 4 รายการ เพื่อจะกดฟังได้ไวขึ้น เมื่อกดไอคอนสี่เหลี่ยมรูป grid ก็จะมองเห็นหน้าปกเพลย์ลิสต์ในแบบที่คนใช้งานคุ้นเคยเวลาเข้าหน้าแรกของ Spotify</p>\n<p>Library เวอร์ชั่นใหม่จะเปิดใช้งานทั้ง iOS และ Android ในช่วงสัปดาห์ถัดไป</p>\n<p><img src=\"https://www.blognone.com/sites/default/files/externals/c2f300fffbc2beb3023ce0cb58b7298b.jpg\" /></p>\n<p>ที่มา - <a href=\"https://newsroom.spotify.com/2021-04-29/listeners-can-explore-their-spotify-collections-faster-and-easier-with-a-new-your-library-2/\">Spotify</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"709b9356256762176071ed2c3aa4b294a85bf2d5bed744951cf37190bfd19763","category":"Thai"}