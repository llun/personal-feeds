{"title":"Telegram เปิดตัวฟีเจอร์วิดีโอคอลแบบกลุ่มแล้ว","link":"https://www.blognone.com/node/123427","date":1624705868000,"content":"<div><div><div><p>Telegram เปิดตัวระบบวิดีโอคอลแบบกลุ่มอย่างเป็นทางการแล้ว ทั้งเวอร์ชัน iOS, Android และเดสก์ท็อป โดยผู้ใช้สามารถกดปุ่มวิดีโอคอลในระบบโทรศัพท์ด้วยเสียงแบบกลุ่มได้เลย</p>\n<p>ฟีเจอร์วิดีโอคอลแบบกลุ่มของ Telegram สามารถเปิดแชร์ได้ทั้งกล้องและหน้าจอ (จะเปิดพร้อมกันก็ได้) ซึ่งมีการปรับเลย์เอาท์ให้เหมาะสมกับแท็บเล็ตหรือคอมพิวเตอร์ด้วย และมีระบบ pin เพื่อปักหมุดโฟกัสให้เห็นหน้าเฉพาะคนใดคนหนึ่ง</p>\n<p>อย่างไรก็ดี วิดีโอคอลแบบกลุ่มของ Telegram ยังมีข้อจำกัดคือสามารถเปิดวิดีโอได้เฉพาะ 30 คนแรกที่เข้าห้องโทรด้วยเสียงแบบกลุ่มเท่านั้น ส่วนกลุ่มโทรด้วยเสียงสามารถมีสมาชิกเข้าห้องได้ไม่จำกัด</p>\n<p>ที่มา - <a href=\"https://telegram.org/blog/group-video-calls\">Telegram</a></p>\n<p><img src=\"https://www.blognone.com/sites/default/files/externals/b5be83fc848e853b333c54319420fd30.jpg\" /></p>\n</div></div></div><div><div>Topics: </div><div><div><a href=\"/topics/telegram\">Telegram</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c657bc27326343ee97f11aa7dd0ec2225792cf249efc06e0e4b86f32066533e1","category":"Thai"}