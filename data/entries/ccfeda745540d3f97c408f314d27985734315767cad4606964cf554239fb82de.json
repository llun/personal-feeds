{"title":"HPE รายงานผลประกอบการไตรมาส กลุ่ม Intelligent Edge รายได้เพิ่มขึ้น 12%","link":"https://www.blognone.com/node/121482","date":1614727164000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>HPE (Hewlett Packard Enterprise) รายงานผลประกอบการประจำไตรมาสที่ 1 ตามปีการเงินบริษัท 2021 สิ้นสุดวันที่ 31 มกราคม 2021 รายได้รวม 6,833 ล้านดอลลาร์ ลดลง 1% จากช่วงเดียวกันในปีก่อน มีกำไรสุทธิ 223 ล้านดอลลาร์</p>\n<p>Intelligent Edge ซึ่งเป็นกลุ่มธุรกิจดาวรุ่งของ HPE รายได้เพิ่มขึ้น 12% เป็น 806 ล้านดอลลาร์ ส่วนกลุ่ม HPC (High Performance Compute) และ MCS (Mission Critical Systems) รายได้ 762 ล้านดอลลาร์ ลดลง 9% กลุ่มธุรกิจ Compute ลดลง 1% เป็น 2,986 ล้านดอลลาร์ กลุ่ม Storage ลดลงเป็น 1,193 ล้านดอลลาร์ และธุรกิจให้คำปรึกษาและการเงินรายได้ 860 ล้านดอลลาร์</p>\n<p>Antonio Neri ซีอีโอ HPE กล่าวว่าผลประกอบการที่ออกมา รายได้ทำได้ดีกว่าที่บริษัทประเมินไว้ก่อนหน้านี้ อัตรากำไรก็เพิ่มสูงขึ้นในเกือบทุกกลุ่มธุรกิจ</p>\n<p>ที่มา: <a href=\"https://www.hpe.com/us/en/newsroom/press-release/2021/03/hpe-reports-fiscal-2021-first-quarter-results.html\">HPE</a> และ <a href=\"https://www.barrons.com/articles/hp-enterprise-posts-better-than-expected-earnings-raises-guidance-for-the-year-51614719078\">Barron's</a></p>\n<p><img alt=\"alt=&quot;HPE&quot;\" src=\"https://www.blognone.com/sites/default/files/externals/810565d5e32057e013a6007c5c16b9ac.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/hpe\">HPE</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccfeda745540d3f97c408f314d27985734315767cad4606964cf554239fb82de","category":"Thai"}