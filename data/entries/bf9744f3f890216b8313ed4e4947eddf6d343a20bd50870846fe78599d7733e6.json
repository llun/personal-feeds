{"title":"[ลือ] Microsoft เตรียมซื้อกิจการ Nuance ที่มูลค่า 16,000 ล้านดอลลาร์","link":"https://www.blognone.com/node/122135","date":1618184811000,"content":"<div><div><div><p>มีรายงานว่าไมโครซอฟท์ใกล้ปิดการเจรจา เพื่อเข้าซื้อกิจการทั้งหมดของ Nuance หรือ Nuance Communications บริษัทผู้พัฒนาซอฟต์แวร์สั่งงานด้วยเสียง ด้วยมูลค่าดีล 16,000 ล้านดอลลาร์ ซึ่งดีลอาจประกาศเป็นทางการภายในวันนี้</p>\n<p>ทั้งนี้ Nuance เป็นบริษัทอยู่ในตลาดหุ้น และราคาที่มีรายงานว่าไมโครซอฟท์เสนอซื้อคือ 56 ดอลลาร์ต่อหุ้น จึงเป็นที่มาของตัวเลข 16,000 ล้านดอลลาร์นั่นเอง</p>\n<p>Nuance เป็นผู้พัฒนาซอฟต์แวร์สั่งงานด้วยเสียง ซึ่งมีส่วนร่วมสนับสนุนเทคโนโลยีใน Siri ช่วงเปิดตัว ขณะที่บริการสั่งงานด้วยเสียงของบริษัทมีฐานลูกค้าในหลายอุตสาหกรรมตั้งแต่กลุ่มสุขภาพ ไปจนถึงยานยนต์</p>\n<p>หากดีลนี้เกิดขึ้นอย่างเป็นทางการ จะเป็นดีลซื้อกิจการขนาดใหญ่ที่สุดเป็นอันดับสองของไมโครซอฟท์ รองจาก <a href=\"https://www.blognone.com/node/82206\">LinkedIn</a> (26,200 ล้านดอลลาร์)</p>\n<p>ที่มา: <a href=\"https://www.cnbc.com/2021/04/11/microsoft-in-advanced-talks-to-buy-speech-recognition-company-nuance.html\">CNBC</a></p>\n<p><img src=\"https://www.blognone.com/sites/default/files/externals/485024df63429101d53d8d29ebaae5c8.jpg\" /></p>\n</div></div></div><div><div>Topics: </div><div><div><a href=\"/topics/nuance\">Nuance</a></div><div><a href=\"/topics/microsoft\">Microsoft</a></div><div><a href=\"/topics/voice-recognition\">Voice Recognition</a></div><div><a href=\"/topics/acquisition\">Acquisition</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bf9744f3f890216b8313ed4e4947eddf6d343a20bd50870846fe78599d7733e6","category":"Thai"}