{"title":"Amazon ทำโปรแกรมเพื่อสุขภาวะที่ดี ลดการบาดเจ็บของพนักงานจากการทำงานหนัก","link":"https://www.blognone.com/node/122722","date":1621307548000,"content":"<div><div><div><p>Amazon เปิดตัว WorkingWell โปรแกรมเพื่อสุขภาวะที่ดีแก่พนักงาน ลดโอกาสการบาดเจ็บจากการทำงานให้พนักงานทั่วสหรัฐฯ มีเป้าหมายจะลดการบาดเจ็บจากการทำงานได้ 50%</p>\n<p>ในโกดังสต็อกสินค้า Amazon จะสร้างโซนเพื่อให้พนักงานได้พักยืดเหยียดร่างกาย ทำสมาธิ มีแม้กระทั่ง AmaZen เป็นเครื่อง kiosk ที่พนักงานมาดูคลิปทำสมาธิได้ อย่างไรก็ตาม ในเนื้อหาแถลงการณ์ไม่ได้ระบุเรื่องการลดโควต้าการทำงาน หรือลดเวลาการทำงานแต่อย่างใด</p>\n<p><img src=\"https://www.blognone.com/sites/default/files/externals/570218317e59e088849cf9371cab9e3b.png\" /><br />\nภาพจาก <a href=\"https://www.aboutamazon.com/news/workplace/meet-employees-behind-amazons-new-health-and-wellness-program\">Amazon</a></p>\n<p>การเปิดตัวโปรแกรมเกิดขึ้นหลังจาก Center for Investigative Reporting ออกรายงาน เผยว่าพนักงานของ Amazon ที่โรงงานมีอัตราการบาดเจ็บสูงขึ้น 50% เมื่อเทียบกับคลังสินค้าอื่นๆ ปัญหาส่วนหนึ่งคือคาดว่าเกิดจากการทำงานหนัก โดยคนงานต้องสแกนผลิตภัณฑ์ 400 ชิ้นในทุกชั่วโมง นอกจากนี้ Amazon ยังโดนวิจารณ์มาเรื่อยๆ ว่าให้โอกาสพนักงานได้พักเบรคระหว่างวันน้อย และถูกกดดันให้ทำงานให้ได้จำนวนตามเป้า</p>\n<p>ทาง Amazon ระบุว่า 40% ของการบาดเจ็บจากการทำงานที่ Amazon เป็นความผิดปกติของระบบกล้ามเนื้อและกระดูก (MSDs) รวมถึงอาการเคล็ดขัดยอกที่เกิดจากการเคลื่อนไหวซ้ำๆ ซึ่ง Amazon ได้ลงทุนเพื่อสุขภาพไป 300 ล้านเหรียญในปีนี้</p>\n<p>ก่อนหน้านี้ พนักงาน Amazon พยายามรวมตัวกันจัดตั้งสหภาพแรงงานแห่งแรกของสหรัฐฯ แต่ล้มเหลวโหวตไม่ผ่าน</p>\n<p>ที่มา - <a href=\"https://www.engadget.com/amazon-workers-wellness-204613763.html\">Engadget</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/health\">Health</a></div><div><a href=\"/topics/labour\">Labour</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"225ef9b91422e929e0051ebfdc9f0bec696e696b76f41706456da7f780d3a286","category":"Thai"}