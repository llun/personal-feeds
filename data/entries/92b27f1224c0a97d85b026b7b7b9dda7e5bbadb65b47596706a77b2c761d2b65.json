{"title":"SolidWorks ทำแพ็กเกจซอฟต์แวร์ออกแบบเชิงวิศวกรรม เจาะกลุ่มนักเรียน ปีละ 1,800 บาท","link":"https://www.blognone.com/node/121357","date":1614147758000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Dassault Systemes บริษัทแม่ของ SolidWorks บริษัททำซอฟต์แวร์ออกแบบเชิงวิศวกรรม ออกแพ็กเกจซอฟต์แวร์ใหม่ 3DEXPERIENCE SOLIDWORKS for Students เจาะกลุ่มนักศึกษา รวมซอฟต์แวร์  cloud-based เน้นการทำงานได้ทุกที่ ทำการออกแบบสามมิติเชิงวิศวกรรม, เข้าถึงชุมชนออนไลน์ของนักออกแบบ และได้ใบรับรอง ราคาแพ็กเกจอยู่ที่ 60 ดอลลาร์ต่อปี พร้อมวางจำหน่ายในเดือนพฤษภาคม</p>\n<p>นอกจากนี้ยังเปิดแพ็กเกจ 3DEXPERIENCE SOLIDWORKS for Makers เป็น cloud-based  เช่นกัน เจาะกลุ่มนักออกแบบสายอาชีพ ราคา 9.99 ดอลลาร์ต่อเดือน และราคา 99 ดอลลาร์ต่อปี วางจำหน่ายในช่วงครึ่งหลังปีนี้</p>\n<p><img alt=\"No Description\" src=\"https://www.blognone.com/sites/default/files/externals/56d465d26c167f61f8f816738967c7ef.png\" ></p>\n<p>ปกติ Dassault Systemes มีเสนอเครื่องมือออกแบบ Education edition สำหรับการเรียนการสอนในห้องเรียนหรือห้องปฏิบัติการอยู่แล้ว แต่ไม่ใช่การทำในเชิงพาณิชย์ ซึ่งนี่เป็นครั้งแรกที่ทางบริษัทเสนอแพ็กเกจเพื่อนักเรียนในเชิงพาณิชย์ด้วย เพิ่มเติมจาก<a href=\"https://www.blognone.com/node/114615\">แพ็กเกจที่ขายให้กับอุตสาหกรรมใหญ่</a></p>\n<p>Gian Paolo Bassi ซีอีโอ SolidWorks บอกว่าแนวทางสำคัญของบริษัทคือเปลี่ยนผ่านจากผลิตภัณฑ์สู่การเป็นแพลตฟอร์ม ทำงานบนคลาวด์ เน้นการทำงานร่วมกันของวิศวกร นักออกแบบและนักเรียนนักศึกษามากขึ้น พัฒนาทักษะที่ภาคอุตสาหกรรมต้องการและสร้างความก้าวหน้าในด้านอาชีพได้ตั้งแต่ในช่วงเรียน มีการเปิดเผยตัวเลขเพิ่มเติมว่าจนถึงตอนนี้ SolidWorks มีผู้ใช้งานทั้งสายอาชีพและภาคการศึกษารวมกัน 5,500,000 ราย และมีบริษัทเข้ามาใช้งานโซลูชั่นแล้วกว่า 3 แสนแห่ง มีการออกใบรับรองให้ผู้ใช้งานไปแล้ว 500,000 ราย</p>\n<p><img alt=\"No Description\" src=\"https://www.blognone.com/sites/default/files/externals/9c8efa8f6c753b6315ed2f2432b2de79.jpg\" ></p>\n<p>ที่มา - <a href=\"https://www.businesswire.com/news/home/20210209005810/en/Dassault-Syst%C3%A8mes-Introduces-New-3DEXPERIENCE-SOLIDWORKS-Offers-to-Boost-Maker-Collaboration-and-Student-Employability?fbclid=IwAR3oa9hlurZBSdja0v26Zwr5PLgoz0WPIWsdLOUvUs2YMb7XvO7_pJYDr_M\">ข่าวประชาสัมพันธ์</a>, <a href=\"https://gfxspeak.com/2021/02/11/announces-3dexperience-solidworks/\">Graphic Speak</a>, งานแถลงออนไลน์</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/solidworks\">SOLIDWORKS</a></div><div class=\"field-item odd\"><a href=\"/topics/engineering\">Engineering</a></div><div class=\"field-item even\"><a href=\"/topics/education\">Education</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92b27f1224c0a97d85b026b7b7b9dda7e5bbadb65b47596706a77b2c761d2b65","category":"Thai"}