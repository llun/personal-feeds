{"title":"YouTube เปิดทดสอบบัญชีเด็กโต อีกทางเลือกนอกเหนือจาก YouTube Kids พ่อแม่ยังควบคุมได้","link":"https://www.blognone.com/node/121374","date":1614212965000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>การใช้งาน YouTube Kids นั้นเหมาะสำหรับเด็กเล็ก แต่ YouTube ช่องทางปกติ ก็ยังมีเนื้อหาที่ไม่เหมาะกับเด็กโตที่กำลังก้าวเข้าสู่วัยรุ่นตอนต้น YouTube จึงเปิดทดสอบ Supervised accounts บัญชีผู้ใช้งานเด็กโตช่วงอายุ 10-14 ปี รวมถึงวัยรุ่นตอนต้น</p>\n<p>James Beser ผู้อำนวยการฝ่ายบริหารผลิตภัณฑ์เด็กและครอบครัวของ YouTube บอกว่าได้รับเสียงสะท้อนจากพ่อแม่ที่มีเด็กโตว่า เด็กแต่ละช่วงวัยมีความต้องการแตกต่างกัน ซึ่งลำพัง YouTube Kids ไม่สามารถตอบโจทย์เด็กได้ทุกคน เมื่อเด็กโตขึ้น พวกเขาก็อยากเรียนรู้อะไรใหม่ และอยากสร้างสรรค์อะไรได้ด้วยตนเอง</p>\n<p>Supervised accounts มาพร้อมฟังก์ชั่นการค้นหาสามอย่างคือ Explore เหมาะสำหรับเด็กช่วงอายุ 9 ปี, Explore More เหมาะสำหรับเด็กอายุช่วง 13 ปี และ Most of YouTube ที่สามารถเข้าถึงเนื้อหาได้หลากหลาย ยกเว้นเนื้อหาที่เสี่ยงต่อเด็กจริงๆ หรือกำหนดอายุผู้ชมไว้ โดยพ่อแม่ยังสามารถควบคุมการใช้งานของลูกผ่าน Google’s Family Link ได้เช่นเดียวกับ YouTube Kids โดยช่วงแรกๆ ของการเปิดทดสอบจะยังไม่เปิดให้คอมเม้นท์ และสร้างวิดีโอใหม่ด้วยตนเอง โดย YouTube บอกว่าจะทำงานร่วมกับผู้ปกครองและผู้เชี่ยวชาญ ค่อยๆ เพิ่มคุณลักษณะเหล่านี้เข้าไป</p>\n<p><img alt=\"No Description\" src=\"https://www.blognone.com/sites/default/files/externals/e4476e505e6507f9a7834ca6f26734a6.png\" ></p>\n<p>ที่มา - <a href=\"https://blog.youtube/news-and-events/supervised-experiences-for-families-on-youtube/\">YouTube</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/youtube\">YouTube</a></div><div class=\"field-item odd\"><a href=\"/topics/youtube-kids\">YouTube Kids</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06abdc1fe85f35696a64f09e0ad14e0155138694823ea8c279756d865f0f07b3","category":"Thai"}