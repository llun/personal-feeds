{"title":"ไม่ทิ้งกัน ไมโครซอฟท์บอก Xbox One จะได้เล่นเกมของ Xbox Series X ผ่านคลาวด์","link":"https://www.blognone.com/node/123251","date":1623897552000,"content":"<div><div><div><p>ตอนนี้ไมโครซอฟท์ยังออกเกมใหม่ให้กับคอนโซลทั้งสองเจนคือ Xbox One และ Xbox Series X เพราะเป็นช่วงรอยต่อระหว่างเจน (<a href=\"https://www.blognone.com/node/122988\">โซนี่ก็ทำแบบเดียวกัน</a>) แต่เราก็รู้ว่าอนาคตของคอนโซลเจนเก่าจะต้องจบลงสักวัน และตอนนี้เกมของไมโครซอฟท์บางเกมที่ต้องใช้พลังกราฟิกสูงๆ เช่น <a href=\"https://www.blognone.com/node/123167\">Microsoft Flight Simulator ก็ลงเฉพาะ Xbox Series X|S เท่านั้น</a></p>\n<p>โชคดีว่ายุคนี้เป็นยุคแห่งคลาวด์เกมมิ่ง ทำให้ไมโครซอฟท์ประกาศว่าเจ้าของคอนโซล Xbox One จะได้เล่นเกมใหม่ๆ เหล่านี้ผ่านบริการ xCloud ด้วย เช่นเดียวกับผู้เล่น xCloud บนแพลตฟอร์มอื่นๆ อย่างพีซีหรือสมาร์ทโฟน เกมที่ระบุชื่อแล้วคือ Microsoft Flight Simulator แต่ก็รวมถึงเกมอื่นๆ ด้วย</p>\n<p>ไมโครซอฟท์เพิ่งประกาศว่า<a href=\"https://www.blognone.com/node/123111\">กำลังอัพเกรดเครื่องเบื้องหลัง xCloud จากเดิมที่ใช้ Xbox One S มาเป็น Xbox Series X </a> จึงไม่น่าแปลกใจที่เราจะเห็นการโฆษณาว่า xCloud สามารถให้บริการเกมรุ่นใหม่ล่าสุดไปยังอุปกรณ์ชนิดอื่นๆ ซึ่งรวมไปถึงคอนโซลรุ่นเก่าด้วย</p>\n<p><img src=\"https://www.blognone.com/sites/default/files/externals/fb513c31c304d0f18d6428764296c2be.jpg\" /></p>\n<p>ที่มา - <a href=\"https://www.polygon.com/22536984/xbox-series-x-cloud-gaming-one-streaming\">Polygon</a></p>\n</div></div></div><div><div>Topics: </div><div><div><a href=\"/topics/xbox-one\">Xbox One</a></div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/xcloud\">xCloud</a></div><div><a href=\"/topics/games\">Games</a></div><div><a href=\"/topics/game-streaming\">Game Streaming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b995932191f1f27a0234e0d7e4ba32480726dd78f058766ecee20d04cde08457","category":"Thai"}