{"title":"[ลือ] Huawei เตรียมออก EMUI 11.1 เป็นเวอร์ชั่นสุดท้าย ก่อนเปลี่ยนเป็น Harmony OS","link":"https://www.blognone.com/node/121079","date":1612775989000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ข้อมูลจากโซเชียล <a href=\"https://weibo.com/1769228100/K0HiKFKe3?type=comment#_rnd1612771855866\">Weibo</a> ระบุว่า Huawei เตรียมออก EMUI 11.1 เป็น EMUI เวอร์ชั่นสุดท้าย และจะมาพร้อมกับเคอร์เนล Harmony OS เป็นค่าเริ่มต้น เตรียมส่งต่อผู้ใช้เข้าสู่ Harmony OS แบบเต็มตัว หลังเปิดตัว <a href=\"https://www.blognone.com/node/118409\">EMUI 11 ที่ครอบบน Android 10</a> ไปเมื่อปีที่แล้ว โดยไม่สามารถพัฒนาบน Android 11 ได้ เนื่องจากการแบนของสหรัฐ แถม EMUI 11 เอง ก็ยังเปิดให้อัพเดตไม่ครบทุกรุ่น คาดว่า Huawei อาจรออัพเดต OS ทั้งหมดเป็น Harmony OS ไปเลยในทีเดียว</p>\n<p>Huawei เปิดให้ทดสอบ Harmony OS 2.0 เวอร์ชั่นเบต้าไปเมื่อเดือนธันวาคมปีที่แล้ว ซึ่ง<a href=\"https://www.blognone.com/node/120282\">นักพัฒนาพบว่าไส้ในยังมีเฟรมเวิร์คของ Android อยู่เต็มไปหมด</a> ส่วนแผนคร่าวๆ ในปีนี้ของ Huawei คือตั้งเป้ารัน Harmony OS บนอุปกรณ์กว่า 100 ล้านชิ้นให้ได้ โดยนับรวมทั้งสมาร์ทโฟน อุปกรณ์ IoT และอื่นๆ ด้วย และเราอาจได้เห็นแผนอัพเดตอย่างละเอียดต่อไป หลัง Huawei เปิดตัว EMUI 11.1</p>\n<p><img src=\"https://www.blognone.com/sites/default/files/externals/723360b17950935fff784604cd08cf6f.jpg\" alt=\"\" /></p>\n<p>ที่มา - <a href=\"https://weibo.com/1769228100/K0HiKFKe3?type=comment#_rnd1612771855866\">Weibo</a> via <a href=\"https://www.huaweicentral.com/emui-11-1-is-coming-will-be-the-founding-stone-of-harmonyos-for-huawei-phones/\">Huawei Central</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/harmonyos\">HarmonyOS</a></div><div class=\"field-item odd\"><a href=\"/topics/emui\">EMUI</a></div><div class=\"field-item even\"><a href=\"/topics/huawei\">Huawei</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e2d6c11aef244bd5f230952c8b7dd02f64175e9e1e4666a3f2fc9bc2ce27a574","category":"Thai"}