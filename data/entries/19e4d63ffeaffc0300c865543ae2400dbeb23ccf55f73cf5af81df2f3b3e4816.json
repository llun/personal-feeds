{"title":"Instagram เปิดตัวหน้า insights เพื่อครีเอเตอร์ แสดงสถิติของ Reels และ Live","link":"https://www.blognone.com/node/122870","date":1622079386000,"content":"<div><div><div><p>Instagram เปิดตัวหน้า insights สำหรับ Reels และ Live ให้ครีเอเตอร์เห็นว่าวิดีโอ Reels ของเรามียอดไลค์ แชร์ และรีชเท่าไร ส่วนวิดีโอ Live จะแสดงจำนวนความคิดเห็นและการแชร์ รวมถึงจำนวนบัญชีที่เข้าถึงและจำนวนผู้ชมสูงสุดพร้อมกัน ถือเป็นอีกขั้นให้ Reels สามารถแข่งขันกับ TikTok ได้</p>\n<p>นอกจากนี้ยังอัพเดต Account Insights เพิ่มข้อมูลที่เป็นประโยชน์อย่าง แบ่งบัญชีที่มีการโต้ตอบกับวิดีโอของเราเป็นบัญชีคนที่ติดตามเรากับคนที่ไม่ได้ติดตามเราออกจากกัน ช่วยให้เห็นภาพเพิ่มเติมว่าวิดีโอเข้าถึงคนที่ไม่ได้ติดตามเรามากขนาดไหน ในอนาคตจะสามารถเข้าหน้า Insights ผ่านเดสก์ทอปได้ และเพิ่มตัวกรองการดูข้อมูล Insights ได้ว่าให้ดูได้ย้อนหลัง 7 วันหรือ 30 วัน</p>\n<p><img src=\"https://www.blognone.com/sites/default/files/externals/54edb5d957c27364fe03da4f6c0ece79.png\" /><br />\nภาพจาก <a href=\"https://business.instagram.com/blog/introducing-instagram-reels-and-live-insights-tools/\">Instagram</a></p>\n<p>ที่มา - <a href=\"https://www.engadget.com/instagram-insights-reels-live-video-130003756.html\">Engadget</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/reels\">Reels</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"19e4d63ffeaffc0300c865543ae2400dbeb23ccf55f73cf5af81df2f3b3e4816","category":"Thai"}