{"title":"[ลือ] Apple และ Kia ยังไม่ยุติความร่วมมือกันทั้งหมด แต่อาจไม่ใช่รถยนต์ไร้คนขับ","link":"https://www.blognone.com/node/121417","date":1614337872000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ก่อนหน้านี้มีข่าวลือเรื่องแอปเปิลเตรียม<a href=\"https://www.blognone.com/node/120468\">พัฒนารถยนต์ไร้คนขับร่วมกับ Hyundai</a> ซึ่งต่อมาระบุว่าจะใช้ <a href=\"https://www.blognone.com/node/120741\">Kia</a> บริษัทในเครือเป็นผู้พัฒนาให้ แต่เมื่อต้นเดือนก็มี<a href=\"https://www.blognone.com/node/121046\">รายงาน</a>ว่าโครงการดังกล่าวได้ยุติการเจรจาไปชั่วคราว ล่าสุดมีรายงานใหม่เกี่ยวกับรายละเอียดการพูดคุยของสองบริษัท</p>\n<p>Reuters รายงานอ้างข้อมูลจากเว็บข่าวออนไลน์ของเกาหลีใต้ Chosun Biz ว่าแอปเปิลและ Kia ได้ลงนามบันทึกความเข้าใจ หรือ MOU ไปเมื่อปีที่แล้ว โดยตกลงความร่วมมือกันใน 8 หัวข้อ ซึ่งรวมทั้งการพัฒนารถยนต์ไฟฟ้าด้วย และข้อตกลงนี้ยังไม่ถูกยกเลิกแต่อย่างใด แต่ถึงแม้ยุติการเจรจาจริง ก็ยังเหลืออีก 7 หัวข้อที่ยังสามารถร่วมมือกันได้ ซึ่งรวมทั้ง Last Mile Mobility หรือการพัฒนาวิธีเดินทางไปยังจุดหมายสุดท้าย หลังเดินทางด้วยขนส่งสาธารณะ เช่น การเดินเท้า หรือใช้จักรยาน</p>\n<p>ตัวแทนของ Hyundai และแอปเปิล ปฏิเสธที่จะให้ความเห็นต่อข่าวลือนี้</p>\n<p>ที่มา: <a href=\"https://www.reuters.com/article/idUSKBN2AQ060\">Reuters</a></p>\n<p><img alt=\"alt=&quot;Kia&quot;\" src=\"https://www.blognone.com/sites/default/files/externals/2faf4204e8c4b82687ab7efb5d272113.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/kia\">Kia</a></div><div class=\"field-item even\"><a href=\"/topics/hyundai\">Hyundai</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/self-driving-car\">Self-Driving Car</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dd8f7e89f9663236dd1f670f9e5318f392b58dd00d86db15ed7acc90a5f6217","category":"Thai"}