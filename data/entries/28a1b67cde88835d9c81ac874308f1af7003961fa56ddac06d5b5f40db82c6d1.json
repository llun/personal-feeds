{"title":"มิตรภาพลูกผู้ชาย Elon Musk อวยพร Richard Branson ถึงบ้าน ก่อนออกสู่อวกาศ","link":"https://www.blognone.com/node/123660","date":1626064297000,"content":"<div><div><div><p>แม้บริษัทอวกาศของทั้งสองเป็นคู่แข่งกันโดยตรง แต่มิตรภาพระหว่างผู้นำก็เกิดขึ้นได้ โดย Elon Musk ไปอวยพร Richard Branson ถึงบ้าน ในช่วงเช้าก่อน Richard จะขึ้นบิน<a href=\"https://www.blognone.com/node/123657\">เที่ยวบินประวัติศาสตร์ของยาน VSS Unity</a> ของ Virgin Galactic บริษัทอวกาศที่เน้นการท่องเที่ยวเชิงพาณิชย์ โดย Branson ทวิตภาพคู่กับ Elon พร้อมแคปชั่น “ดีจังที่ได้เริ่มยามเช้ากับเพื่อนสักคน”</p>\n<p>Branson เล่าในช่วงแถลงข่าวหลังจบเที่ยวบินประวัติศาสตร์ว่า Elon มาหาเขาถึงในครัวตั้งแต่ตีสามเพื่ออวยพรให้ทริปเป็นไปด้วยดี โดยตัว Branson นอนจนตื่นมาแล้วเรียบร้อยแล้ว ส่วน Elon นั้นยังไม่ได้นอน</p>\n<p>นอกจากนี้ในบทสัมภาษณ์กับ <a href=\"https://www.thetimes.co.uk/article/richard-bransons-space-flight-is-about-to-win-the-billionaire-race-to-the-stars-3pw8zvfwh\">Sunday Times</a> ตัว Branson ยังเล่าอีกว่า Elon จองตั๋วเที่ยวบินสู่อวกาศกับ Virgin Galactic ไว้แล้ว และวันนึงเขาเองอาจจะไปนั่งจรวดของ Elon บ้าง</p>\n<p>ส่วน Blue Origin บริษัทอวกาศของ Jeff Bezos ที่เตรียมนั่งยาน New Shepard ขึ้นอวกาศวันที่ 20 กรกฎาคมนี้ ก็<a href=\"https://twitter.com/blueorigin/status/1413521627116032001\">ทวิตแซะ</a> Virgin Galactic เล็กน้อย ว่า VSS Unity ขึ้นไปที่ความสูงแค่ 86 กิโลเมตร แต่ยาน New Shepard ของ Blue Origin จะบินเหนือเส้น Kármán line ที่ความสูง 100 กิโลเมตรจากผิวโลก และบอกอีกว่าประชากร 96% ของโลก มีความเห็นว่าถ้าจะเรียกว่าไปอวกาศได้จริงๆ ต้องข้ามเส้น Kármán line</p>\n<p><img src=\"https://www.blognone.com/sites/default/files/externals/89c87413402c391df1c8ac6cd93d1eed.png\" /></p>\n<p>การแข่งขันเพื่อมุ่งสู่อวกาศรอบนี้ เปลี่ยนจากระหว่างชาติมหาอำนาจ มาเป็นการแข่งขันระหว่างมหาเศรษฐีแทน ซึ่งนักวิทยาศาสตร์ และแม้นักบินอวกาศอย่าง Neil Armstrong เองก็<a href=\"https://www.space.com/8221-obama-space-plan-devastating-neil-armstrong-moon-visitors.html\">เคยกังขาการบินอวกาศแบบพาณิชย์</a> แต่ก็ปฏิเสธไม่ได้ว่าการแข่งขันครั้งนี้เป็นการผลักดันเทคโนโลยีอวกาศแบบก้าวกระโดด และอาจเป็นอีกความหวังในการอยู่รอดของมนุษยชาติ</p>\n<p>ที่มา - <a href=\"https://www.neowin.net/news/elon-musk-reserves-a-ticket-on-a-virgin-galactic-space-flight/\">Neowin</a>, <a href=\"https://www.thetimes.co.uk/article/richard-bransons-space-flight-is-about-to-win-the-billionaire-race-to-the-stars-3pw8zvfwh\">The Times</a></p>\n</div></div></div><div><div>Topics: </div><div><div><a href=\"/topics/elon-musk\">Elon Musk</a></div><div><a href=\"/topics/richard-branson\">Richard Branson</a></div><div><a href=\"/topics/virgin-galactic\">Virgin Galactic</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"28a1b67cde88835d9c81ac874308f1af7003961fa56ddac06d5b5f40db82c6d1","category":"Thai"}