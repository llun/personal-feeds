{"title":"Jurassic World Evolution 2 ภาคต่อเกมสร้างสวนไดโนเสาร์ วางจำหน่ายภายในปีนี้","link":"https://www.blognone.com/node/123144","date":1623480232000,"content":"<div><div><div><p>Jurassic World Evolution เกมสร้างและจัดการสวนไดโนเสาร์ อิงจากภาพยนตร์ตระกูล Jurassic Park, Jurassic World เตรียมออกภาค 2 ในปีนี้ ของใหม่ที่โชว์ในเทรลเลอร์คือไดโนเสาร์ใต้ทะเล เพิ่มเติมจากภาคแรกที่มีแค่ไดโนเสาร์พันธุ์ที่อยู่บนบกเท่านั้น</p>\n<p>ข้อมูลเพิ่มเติมจากหน้า <a href=\"https://store.steampowered.com/app/1244460/Jurassic_World_Evolution_2/\">Steam</a> ระบุว่าเกมภาคนี้เป็นเนื้อเรื่องหลังเหตุการณ์ใน Jurassic World: Fallen Kingdom และผู้เล่นจะได้พบกับตัวละครจากภาพยนตร์ เช่น Dr.Ian Malcolm และ Claire Dearing ที่ให้เสียงโดยนักแสดง Jeff Goldblum และ Bryce Dallas Howard</p>\n<p>ผู้เล่นจะได้สร้างสวนไดโนเสาร์แห่งใหม่นอกเกาะ Isla Nublar ในสภาพแวดล้อมหลากหลาย ทั้งป่ารกและเขาหิน ตัดต่อพันธุกรรมและดูแลไดโนเสาร์กว่า 75 พันธุ์ ที่จะมีปฏิสัมพันธ์และต่อสู้แย่งชิงเขตแดนกันอย่างสมจริง รวมถึงจะมีโหมด Chaos Theory ให้ผู้จัดการสวนที่กำลังเกิดเหตุการณ์แบบ “what if” จากเนื้อเรื่องในภาพยนตร์</p>\n<p>ที่มา - <a href=\"https://www.ign.com/articles/jurassic-world-evolution-2-announced-summer-of-gaming\">IGN</a></p>\n<p><img src=\"https://www.blognone.com/sites/default/files/externals/38e20beef2abebdf24531991247a4012.jpg\" /><img src=\"https://www.blognone.com/sites/default/files/externals/9f3ea0335e45c1591fc1338c07c35c1b.jpg\" /></p>\n</div></div></div><div><div>Topics: </div><div><div><a href=\"/topics/jurassic-world\">Jurassic World</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7fed3265250e0720a31be72b4ff6f379fa9adfc72e251ac96ba0e5f838a191f6","category":"Thai"}