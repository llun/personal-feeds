{"title":"Godfall เกมเอ็กซ์คลูซีฟ PS5 ประกาศลง PS4 ด้วย, ออกภาคเสริม Fire & Darkness","link":"https://www.blognone.com/node/123151","date":1623550659000,"content":"<div><div><div><p>Godfall เกมเอ็กซ์คลูซีฟยุคแรกๆ ของ PS5 ประกาศออกภาคเสริม Fire &amp; Darkness และนำเกมกลับมาลง PS4 ด้วย (ยังเป็นคอนโซลเอ็กซ์คลูซีฟของ PlayStation แต่ไม่ใช่ของ PS5 แล้ว) กำหนดออกในเดือนสิงหาคม 2021</p>\n<p>Godfall เป็นเกมแนว looter-slasher อัศวินโลกแฟนตาซี พัฒนาโดย Counterplay Games และจัดจำหน่ายโดย Gearbox ก่อนหน้านี้เกมมีให้เล่นบน PS5 และพีซี (Epic) ตอนนี้คือประกาศออกเวอร์ชัน PS4 เพิ่มเข้ามาด้วย</p>\n<p>ช่วงหลังเราเห็นเกมเอ็กซ์คลูซีฟของ PS5 ทยอยกลับมาลง PS4 เรื่อยๆ <a href=\"https://www.blognone.com/node/122988\">แม้แต่โซนี่เองก็ประกาศนำเกมดังๆ ของตัวเองอย่าง Horizon Forbidden West, God of War ภาคใหม่, Grand Turismo 7 มาลง PS4 ด้วยเช่นกัน</a> รวมไปถึงนโยบายการนำเกม PlayStation ที่เริ่มเก่าแล้วพอร์ตมาลงพีซี เช่น Horizon Zero Dawn หรือ <a href=\"https://www.blognone.com/node/121345\">Days Gone</a></p>\n<p><img src=\"https://www.blognone.com/sites/default/files/externals/74c91a2bb5fc12ea426c89f9d492651c.jpg\" /></p>\n<p>ที่มา - <a href=\"https://www.polygon.com/e3/22531178/godfall-ps5-ps4-e3-gearbox-publishing-counterplay-games\">Polygon</a></p>\n</div></div></div><div><div>Topics: </div><div><div><a href=\"/topics/godfall\">Godfall</a></div><div><a href=\"/topics/games\">Games</a></div><div><a href=\"/topics/ps4\">PS4</a></div><div><a href=\"/topics/ps5\">PS5</a></div><div><a href=\"/topics/gearbox\">Gearbox</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"be6b0dda8c864b7c1d5b9995d40f30e787d998b4b63f9b0a1df24304f003f894","category":"Thai"}