{"title":"Satya Nadella บอกยินดี หาก Apple อยากทำ iMessage ลง Windows","link":"https://www.blognone.com/node/123422","date":1624690109000,"content":"<div><div><div><p>Satya Nadella ซีอีโอไมโครซอฟท์ ให้สัมภาษณ์กับ The Wall Street Journal (WSJ) หลังงานเปิดตัว <a href=\"https://www.blognone.com/node/123389\">Windows 11</a> โดยพูดถึงคุณสมบัติใหม่ต่าง ๆ ที่ใส่เข้ามาสำหรับผู้ใช้งาน</p>\n<p>ในช่วงหนึ่งของการสัมภาษณ์ Joanna Stern นักข่าวของ WSJ ถามว่าแพลตฟอร์มของไมโครซอฟท์ มีแนวทางที่ต่างจากแอปเปิลอย่างไร ซึ่ง Nadella บอกว่า สิ่งที่ชัดเจนที่สุดคือการให้ผู้พัฒนารายอื่น สร้างมาร์เกตเพลสขึ้นมาได้ ไมโครซอฟท์เองก็มีมาร์เกตเพลสที่ยอดเยี่ยม แต่ก็ต้อนรับรายอื่นเช่นกัน เหมือนที่เรามี Teams แต่ก็เปิดให้มี Zoom หรือ Slack ได้</p>\n<p>เมื่อถามว่า Windows จะรองรับการรันแอป iPhone แบบที่ <a href=\"https://www.blognone.com/node/123387\">Windows 11 รองรับแอป Android</a> หรือไม่ Nadella ตอบว่า ไมโครซอฟท์ยินดีร่วมมือให้ทุกแอปทำงานได้บน Windows อย่างดีที่สุด รวมทั้งแอปของแอปเปิลไม่ว่าจะเป็น iTunes หรือ iMessage ก็ยินดีร่วมมือ เพราะไมโครซอฟท์เพียงต้องการให้ทุกซอฟต์แวร์ทำงานได้ดี ไม่ว่าจะบนอุปกรณ์ของแอปเปิล หรือบน Windows และจากผู้พัฒนาทุกราย ไม่ว่าจะเป็นกูเกิล แอปเปิล อะโดบี หรืออื่น ๆ</p>\n<p>ที่มา: <a href=\"https://www.imore.com/microsoft-ceo-welcomes-apple-bring-imessage-windows\">iMore</a></p>\n<p><img src=\"https://www.blognone.com/sites/default/files/externals/e55b89b190683b7745d442216f617bf8.png\" /></p>\n</div></div></div><div><div>Topics: </div><div><div><a href=\"/topics/imessage\">iMessage</a></div><div><a href=\"/topics/satya-nadella\">Satya Nadella</a></div><div><a href=\"/topics/microsoft\">Microsoft</a></div><div><a href=\"/topics/apple\">Apple</a></div><div><a href=\"/topics/windows-11\">Windows 11</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66484a8ca8b51cecddba6984856b25bc06ba53b34162539e9eb131533234433d","category":"Thai"}