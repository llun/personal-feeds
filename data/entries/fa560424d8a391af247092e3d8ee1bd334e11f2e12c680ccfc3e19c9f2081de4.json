{"title":"กลุ่มมัลแวร์ Avaddon ที่เคยแฮกประกัน AXA ประกาศเลิกกิจการ แจกกุญแจถอดรหัส","link":"https://www.blognone.com/node/123142","date":1623472269000,"content":"<div><div><div><p>กลุ่มแฮกเกอร์มัลแวร์เข้ารหัสเรียกค่าไถ่ Avaddon ที่เคยเป็นข่าวในไทยเมื่อกลางเดือนพฤษภาคมที่ผ่านมา<a href=\"https://www.blognone.com/node/122701\">จากการแฮกข้อมูลกลุ่มประกัน AXA ในแถบเอเชียตะวันออกเฉียงใต้</a> ประกาศเลิกกิจการ พร้อมกับส่งกุญแจถอดรหัสข้อมูลให้กับ Bleeping Computer</p>\n<p>ไฟล์กุญแจเข้ารหัสที่ Avaddon ส่งให้มีทั้งหมด 2,934 กุญแจสำหรับเหยื่อแต่ละรายที่เคยถูกโจมตี ทางบริษัท Emsisoft ทดสอบกุญแจบางตัวแล้วพบว่าใช้ถอดรหัสไฟล์ได้จริง</p>\n<p>ตอนนี้ทาง Emsisoft <a href=\"https://www.emsisoft.com/ransomware-decryption-tools/avaddon\">ปล่อยซอฟต์แวร์ถอดรหัสสำหรับเหยื่อกลุ่ม Avaddon</a> ให้ดาวน์โหลดไปใช้งานกันได้แล้ว โดย Brett Callow นักวิเคราะห์ของ Emsisoft ระบุว่ากลุ่ม Avaddon อาจจะถูกกดดันจากการ<a href=\"https://www.blognone.com/node/123026\">ยกระดับภัยมัลแวร์เข้ารหัสของรัฐบาลสหรัฐฯ</a></p>\n<p>นอกจากการเข้ารหัสข้อมูลแล้ว กลุ่ม Avaddon ยังเคยระบุว่าทางกลุ่มขโมยข้อมูลออกไปจากองค์กรและเคยข่มขู่จะเปิดเผยข้อมูลด้วย ดังนั้นการที่เหยื่อรายต่างๆ สามารถถอดรหัสข้อมูลกลับออกมาได้ก็ยังไม่สามารถสบายใจได้ว่าหลุดพ้นจากการเป็นเหยื่อ</p>\n<p>ที่มา - <a href=\"https://www.bleepingcomputer.com/news/security/avaddon-ransomware-shuts-down-and-releases-decryption-keys/\">Bleeping Computer</a></p>\n<p><img src=\"https://www.blognone.com/sites/default/files/externals/21a49065d922b0858801b268404d87f8.jpg\" /></p>\n<p>ภาพโดย <a href=\"https://pixabay.com/photos/hacking-cyber-blackandwhite-crime-2903156/\">iAmMrRob</a></p>\n</div></div></div><div><div>Topics: </div><div><div><a href=\"/topics/ransomware\">Ransomware</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fa560424d8a391af247092e3d8ee1bd334e11f2e12c680ccfc3e19c9f2081de4","category":"Thai"}