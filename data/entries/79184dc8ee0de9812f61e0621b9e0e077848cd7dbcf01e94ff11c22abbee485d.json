{"title":"ฟีเจอร์ใหม่ Android กดดาวข้อความแชทสำคัญ, ค้นหาย้อนหลังง่าย, สั่งงานเสียงขณะมองจอ","link":"https://www.blognone.com/node/123227","date":1623808985000,"content":"<div><div><div><p>นอกจาก <a href=\"https://www.blognone.com/node/123226\">Google กำลังทยอยเปิดใช้งานเข้ารหัสใน Google Messages แล้ว</a> ยังประกาศเปิดตัว 6 ฟีเจอร์ใหม่บน Android ด้วย</p>\n<p><img src=\"https://www.blognone.com/sites/default/files/externals/d98da8ec85976211c49598c626a1ecd5.png\" /></p>\n<ul>\n<li>Google Messages สามารถกดดาวที่ข้อความแชทได้ กรณีที่ข้อความนั้นมีความสำคัญทำให้สะดวกเมื่อต้องกลับมาค้นหาข้อความสำคัญในแชทนั้น จะเริ่มทยอยเปิดใช้งานในช่วงสัปดาห์ถัดไป</li>\n</ul>\n<ul>\n<li>Contextual Emoji Kitchen หรือการแนะนำอีโมจิให้สอดคล้องกับข้อความที่สื่อออกไปได้โดยไม่ต้องเสียเวลาหา โดยกดปุ่มอีโมจิหลังจากพิมพ์ข้อความเสร็จแล้ว ระบบแนะนำชุดอีโมจิที่สอดคล้องกันให้ พร้อมใช้งานใน Gboard เบต้าแล้ววันนี้ รองรับการใช้งานภาษาอังกฤษ สเปน และโปรตุเกสในอุปกรณ์ที่ใช้ Android 6.0 ขึ้นไป</li>\n</ul>\n<p><img src=\"https://www.blognone.com/sites/default/files/externals/d110f70616a65bc2620e3999cd875993.png\" /></p>\n<ul>\n<li>ตรวจจับการจ้องหน้าจอและใช้งานเสียงสั่งงานได้ เป็นฟีเจอร์เพื่อการใช้งานสำหรับผู้พิการที่มีความบกพร่องทางการเคลื่อนไหว เมื่อผู้ใช้มองหน้าจอ ระบบจะตรวจจับได้ หลังจากนั้นก็สามาาถใช้เสียงสั่งการได้ เช่นสั่งให้ใส่รหัสผ่านโดยการพูดตัวอักษรทีละตัว สั่งให้เลื่อนหน้าจอขึ้นลง ขณะนี้ยังเปิดใช้งานในช่วงทดลอง</li>\n</ul>\n<p><img src=\"https://www.blognone.com/sites/default/files/externals/b35b87a04171aec7086542f271dd0978.png\" /></p>\n<p>อีกสามฟีเจอร์ที่เพิ่มมาใหม่คือ ขยายระบบแจ้งเตือนแผ่นดินไหวหรือ Android Earthquake ไปยังตุรกี ฟิลิปปินส์ คาซัคสถาน สาธารณรัฐคีร์กีซ ทาจิกิสถาน เติร์กเมนิสถาน และอุซเบกิสถาน หลังจากเปิดใช้งานที่นิวซีแลนด์และกรีซมาแล้ว, ใช้ Google Assistant สั่งงานในแอปออกกำลังกาย Strava ได้, จัดการตกแต่งหน้าจอ Android Auto ได้จากมือถือ เพิ่มแท็บให้ค้นหาคอนเทนต์ง่ายขึ้น</p>\n<p>ที่มา - <a href=\"https://blog.google/products/android/new-features-summer-2021\">Google</a></p>\n</div></div></div><div><div>Topics: </div><div><div><a href=\"/topics/android\">Android</a></div><div><a href=\"/topics/google\">Google</a></div><div><a href=\"/topics/google-messages\">Google Messages</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79184dc8ee0de9812f61e0621b9e0e077848cd7dbcf01e94ff11c22abbee485d","category":"Thai"}