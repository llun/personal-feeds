{"title":"ภาพยืนยัน Windows 11 มีแอพ Settings และ File Explorer ตัวใหม่แน่นอน","link":"https://www.blognone.com/node/123409","date":1624626975000,"content":"<div><div><div><p>ใน<a href=\"https://www.blognone.com/node/123228\">อิมเมจ Windows 11 ที่หลุดออกมาตอนแรก</a> มีการเปลี่ยนแปลงสำคัญที่ Start Menu แต่ยังใช้ชิ้นส่วนเดิมของ Windows 10 คือ Settings และ File Explorer อาจสร้างความผิดหวังให้กับผู้ใช้ว่า ไม่ยอมเปลี่ยนสักที</p>\n<p>แต่ในงานเปิดตัว Windows 11 เมื่อคืนนี้ ไมโครซอฟท์มีโชว์หน้าตาของ Settings และ File Explorer ตัวใหม่แบบเร็วๆ เป็นสัญญาณว่าเปลี่ยนใหม่แน่นอน</p>\n<p>หน้าตาของ Settings ตัวใหม่จะต่างจากของ Windows 10 อยู่บ้าง เพราะเปลี่ยนมาใช้อินเทอร์เฟซแบบ 2-pane ด้านซ้ายเป็นหมวดการตั้งค่าตั้งแต่ต้น ส่วนด้านขวาเป็นหมวดย่อยเรียงลงไปอีกทีหนึ่ง</p>\n<p><img src=\"https://www.blognone.com/sites/default/files/externals/4ee2694783521c44a304185df09bf392.jpg\" /></p>\n<p>ส่วน File Explorer หาดูยากกว่ามาก เพราะอยู่ในคลิปเบื้องหลัง Watch how Windows 11 is being designed และโผล่มาให้เห็นแบบไม่เต็มจอด้วย (นาทีที่ 2:12) เราจะเห็น File Explorer ที่กลับมาใช้ดีไซน์ดั้งเดิมก่อนยุค Ribbon คือเป็นแถบเครื่องมือแถวเดียวแทน</p>\n<p><img src=\"https://www.blognone.com/sites/default/files/externals/336b869be2b3faae9d2de11c230650a8.png\" /></p>\n<p>ที่มา - <a href=\"https://mspoweruser.com/microsoft-windows-11-redesigned-settings-menu/\">MSPoweruser</a>, <a href=\"https://www.neowin.net/news/microsoft-teases-a-modern-file-explorer-for-windows-11/\">Neowin</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86871826ce5801cd13cb0c33095db2a9f0c2fb1e9dcacf3342549bd3fc8b4c89","category":"Thai"}