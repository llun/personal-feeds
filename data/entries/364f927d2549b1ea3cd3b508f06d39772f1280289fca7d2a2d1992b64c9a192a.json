{"title":"[ไม่ยืนยัน] Samsung กำลังพัฒนาสมาร์ทวอชใช้ Wear OS, อาจเลิกใช้ Tizen","link":"https://www.blognone.com/node/121305","date":1613899363000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Samsung ใช้แพลตฟอร์ม Tizen กับสมาร์ทวอชของตัวเองมาราว 7 ปี ตั้งแต่ <a href=\"https://www.blognone.com/node/53647\">Samsung Gear 2</a> แต่ล่าสุดมีรายงานจาก SamMobile และ Ice Universe ยืนยันว่า Samsung กำลังพัฒนาสมาร์ทวอชรุ่นใหม่โดยใช้ Android (หรือ Wear OS) แทนที่จะเป็น Tizen แบบเดิม</p>\n<p>ในรายงานระบุว่า Samsung กำลังตัดสินใจว่าจะนำ Wear OS มาแทนที่ Tizen เนื่องจากตัว Tizen เองไม่สามารถรันแอปได้เหมือนกับ Wear OS รวมถึง ecosystem ของ Google ที่แข็งแกร่งกว่า Tizen มาก แต่อย่างไรก็ดี เนื่องจาก Google ไม่ได้อนุญาตให้ผู้ผลิตปรับแต่ง Wear OS ได้มากนัก หาก Samsung เลือกจะทำ Wear OS กับสมาร์ทวอชอาจจะทำให้ฟีเจอร์บางอย่างหายไป และปรับแต่ง UI เองไม่ได้ ซึ่งอาจทำให้ข้อได้เปรียบที่นำมาเป็นจุดขายบางอย่างของสมาร์ทวอชแบรนด์ Samsung หายไป</p>\n<p>ข่าวลือเรื่องการเปลี่ยนสมาร์ทวอชจาก Tizen มาเป็น Wear OS น้ันไม่ใช่เรื่องใหม่ เนื่องจากเคยมีข่าวลือมาแล้วครั้งหนึ่งตอนที่ Samsung เปลี่ยนแบรนด์จาก Gear มาเป็น Galaxy</p>\n<p>ที่มา - <a href=\"https://www.sammobile.com/news/samsung-make-android-smartwatches-bye-tizen/\">SamMobile</a>, <a href=\"https://www.engadget.com/samsung-android-smartwatch-183330688.html\">Engadget</a>, <a href=\"https://twitter.com/UniverseIce/status/1362697174694301700\">@UniverseIce (Twitter)</a></p>\n<p><img alt=\"No Description\" src=\"https://www.blognone.com/sites/default/files/externals/f3d6ef2e41d8f47be68d1f8ac5b8dade.png\" ><br />\nภาพจาก<a href=\"https://www.blognone.com/node/112789\">ข่าวเก่า</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/wear-os\">Wear OS</a></div><div class=\"field-item even\"><a href=\"/topics/smartwatch\">Smartwatch</a></div><div class=\"field-item odd\"><a href=\"/topics/tizen\">Tizen</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"364f927d2549b1ea3cd3b508f06d39772f1280289fca7d2a2d1992b64c9a192a","category":"Thai"}