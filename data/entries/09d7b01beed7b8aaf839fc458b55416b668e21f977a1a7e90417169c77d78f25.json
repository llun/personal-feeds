{"title":"Epic Games ขยายวง ยื่นฟ้องร้อง Apple ผูกขาดในสหภาพยุโรป","link":"https://www.blognone.com/node/121234","date":1613548095000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ต่อเนื่องจากการฟ้องร้องในสหรัฐ, <a href=\"https://www.blognone.com/node/119665\">ออสเตรเลีย</a>, <a href=\"https://www.blognone.com/node/120629\">สหราชอาณาจักร</a> ล่าสุด Epic Games ขยายวงของคดีความไปยังสหภาพยุโรปแล้ว</p>\n<p>Epic Games ยื่นฟ้องต่อคณะกรรมการทั่วไปด้านการแข่งขันของคณะกรรมาธิการยุโรป (European Commission’s Directorate-General for Competition) ในข้อหาคล้ายกันคือผูกขาด App Store และปิดกั้นกระบวนการชำระเงิน เป็นการใช้อำนาจเหนือตลาดในทางที่ผิดในสหภาพยุโรป</p>\n<p>Epic ยังแสดงจุดยืนคล้ายเดิมว่าประเด็นนี้ไม่ใช่แค่การต่อสู้ระหว่าง Apple vs Epic แต่เป็นกลุ่มนักพัฒนาและลูกค้าที่ถูกบีบให้ใช้งานช่องทางการโหลดแอปและใช้จ่ายภายในแอปเพียงช่องทางเดียว และ Epic ไม่ได้เรียกร้องค่าเสียหายจากการฟ้องร้องเช่นเดิม</p>\n<p>ที่มา - <a href=\"https://www.epicgames.com/site/en-US/news/epic-games-files-eu-antitrust-complaint-against-apple\">Epic Games</a></p>\n<p><img alt=\"No Description\" src=\"https://www.blognone.com/sites/default/files/externals/e57b89bfc67d1960d7faa6dbc582db36.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/epic-games\">Epic Games</a></div><div class=\"field-item odd\"><a href=\"/topics/eu\">EU</a></div><div class=\"field-item even\"><a href=\"/topics/antitrust\">Antitrust</a></div><div class=\"field-item odd\"><a href=\"/topics/lawsuit\">Lawsuit</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"09d7b01beed7b8aaf839fc458b55416b668e21f977a1a7e90417169c77d78f25","category":"Thai"}