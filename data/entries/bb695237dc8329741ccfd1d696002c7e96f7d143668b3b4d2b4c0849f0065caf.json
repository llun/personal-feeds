{"title":"Honda เริ่มเปิดให้เช่า Legend EX รถขับอัตโนมัติระดับ 3 เป็นครั้งแรกในประเทศญี่ปุ่น","link":"https://www.blognone.com/node/121576","date":1615177158000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Honda เริ่มเปิดให้เช่า Honda Legend EX รถซีดานที่มาพร้อมระบบความปลอดภัย Honda SENSING Elite ซึ่งเป็นระบบความปลอดภัยและขับขี่อัตโนมัติ ที่ผ่านการรับรองระดับ 3 จาก สมาคมวิศวกรรมยานยนต์ (SAE) จากทั้งหมด 6 ระดับ ตั้งแต่ระดับ 0 ถึง 5</p>\n<p>ระบบขับขี่อัตโนมัติระดับ 3 แปลว่าระบบจะเป็นผู้ตรวจสอบสภาพแวดล้อมรอบข้าง และสามารถขับขี่อัตโนมัติด้วยตัวเองได้ในบางกรณี แต่มนุษย์ยังต้องมีการขับขี่เป็นหลักอยู่ ต่างจากระดับ 0 ถึง 2 ที่มนุษย์ต้องเป็นคนตรวจสอบสภาพแวดล้อมเองทั้งหมด และเลือกเปิดใช้งานระบบ (เช่น cruise control ทั่วไป)</p>\n<p><img alt=\"No Description\" src=\"https://www.blognone.com/sites/default/files/externals/6f8e75c3cb2e1e744210555e5c49e7d3.jpg\" ><br />\nภาพ Honda Legend EX จาก <a href=\"https://global.honda/newsroom/news/2021/4210304eng-legend.html\">Honda</a></p>\n<p>Honda SENSING Elite จะประกอบด้วยระบบ Traffic Jam Pilot ที่จะตรวจสอบสภาพการจราจรจากดาวเทียม, แผนที่สามมิติความละเอียดสูง รวมถึงใช้เซ็นเซอร์รอบรถ รวมถึงกล้องในรถ ตรวจสอบสภาวะความเครียดของผู้ขับขี่ เพื่อพาผู้ขับขี่ออกไปจากสภาวะการจราจรหนาแน่น ซึ่งระบบนี้ผ่านมาตรฐานจากกกระทรวงที่ดิน สาธารณูประโภค ขนส่ง และการท่องเที่ยว (MLIT) ของญี่ปุ่นแล้ว</p>\n<p>ระบบที่สองคือ Hands-off driving ที่ต้องเปิดผ่าน adaptive criuse control และจะช่วยรักษาเลน รักษาความเร็วตามที่ตั้งไว้ และรักษาระยะห่างจากรถคันหน้าแบบไม่ต้องจับพวงมาลัย และเข้ามาควบคุมคันเร่ง เบรก และพวงมาลัย เพื่อช่วยเปลี่ยนเลนได้ เมื่อผู้ใช้ยืนยันด้วยการเปิดไฟเลี้ยวขณะใช้ระบบ adaptive in-lane driving</p>\n<p>ระบบที่สามคือ Emergency Stop Assist ระบบที่จะช่วยหยุดฉุกเฉินเมื่อผู้ขับไม่สนใจคำเตือนของระบบให้กลับมาควบคุมรถด้วยตัวเอง โดยไฟสัญญาณบนหน้าปัดจะเปลี่ยนจากสีน้ำเงินเป็นส้ม ระบบคำเตือนจะเริ่มด้วยภาพ เสียงที่ดังขึ้นเรื่อยๆ การสั่นพวงมาลัย และการสั่นเข็มขัดนิรภัย หากผู้ขับไม่สนใจ ระบบจะเริ่มชะลอรถลง รวมถึงพารถเข้าข้างทางอัตโนมัติ และเปิดไฟฉุกเฉิน</p>\n<p>ที่มา - <a href=\"https://www.thetruthaboutcars.com/2021/03/honda-senses-hands-off-driving-in-japan/\">The Truth About Cars</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/honda\">Honda</a></div><div class=\"field-item odd\"><a href=\"/topics/self-driving-car\">Self-Driving Car</a></div><div class=\"field-item even\"><a href=\"/topics/japan\">Japan</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bb695237dc8329741ccfd1d696002c7e96f7d143668b3b4d2b4c0849f0065caf","category":"Thai"}