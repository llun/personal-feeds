{"title":"Azure Cosmos DB เพิ่มฟีเจอร์ครั้งใหญ่ รองรับ Serverless เต็มรูปแบบ, ขยายโควต้าใช้ฟรี, แจกอีมูเลเตอร์","link":"https://www.blognone.com/node/122853","date":1621966704000,"content":"<div><div><div><p>Azure Cosmos DB บริการฐานข้อมูลแบบ NoSQL ของไมโครซอฟท์ประกาศเพิ่มฟีเจอร์สำคัญในงาน BUILD ได้แก่</p>\n<ul>\n<li>รองรับการคิดค่าบริการแบบ Serverless: ในกรณีโหลดใช้งานไม่แน่นอน จะคิดตามความซับซ้อนของการคิวรีแต่ละครั้งเป็น request units (RU) ไม่มีขั้นต่ำ คิดเฉพาะค่าสตอเรจเท่านั้น</li>\n<li>แจกอีมูเลเตอร์ให้ใช้งานในเครื่องพัมนาเป็นคอนเทนเตอร์ ตอนนี้ยังรองรับเฉพาะ Core API เท่านั้น</li>\n<li>ฟีเจอร์ role-based access control (RBAC) เข้าสู่สถานะ GA</li>\n<li>เพิ่มแคชในตัวโดยไม่ต้องแก้โค้ดใหม่ อาศัยการสร้างเกตเวย์เพื่อแคชผลลัพธ์เอาไว้ก่อนถึงตัวฐานข้อมูล ตัวเกตเวย์มีค่าใช้จ่าย และตอนนี้ยังรองรับเฉพาะ Core SQL เท่านั้น</li>\n<li>ฟีเจอร์แก้เอกสารบางส่วน (partial document update) ช่วยลด latency ของการเรียกฐานข้อมูลลงเพราะไม่ต้องอัพเดตเอกสารทั้งชุดเหมือนเดิม ฟีเจอร์นี้กำลังมาเร็วๆ นี้</li>\n</ul>\n<p>สำหรับผู้ใช้ free tier ไมโครซอฟท์ยังขยายบริการฟรี จาก 400RU ต่อวินาทีเป็น 1000RU และเพิ่มสตอเรจเป็น 25GB</p>\n<p>ที่มา - Dev Blog <a href=\"https://devblogs.microsoft.com/cosmosdb/build-2021-apps-at-any-scale/\">1</a>, <a href=\"https://devblogs.microsoft.com/cosmosdb/build-2021-secure-and-optimize/\">2</a></p>\n<p><img src=\"https://www.blognone.com/sites/default/files/externals/271d37a2706185c9a66c86b7b9cb1d61.png\" /></p>\n</div></div></div><div><div>Topics: </div><div><div><a href=\"/topics/microsoft-azure\">Microsoft Azure</a></div><div><a href=\"/topics/nosql\">NoSQL</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0d6664aa0c975190d7775d094a842f725fa8c82ef8faafba10422dde8c489ff5","category":"Thai"}