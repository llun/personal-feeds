{"title":"Microsoft ประกาศเข้าซื้อกิจการ Nuance อย่างเป็นทางการแล้ว","link":"https://www.blognone.com/node/122148","date":1618235805000,"content":"<div><div><div><p>เป็นไปตาม<a href=\"https://www.blognone.com/node/122135\">ข่าวที่ออกมาในตอนเช้า</a> ล่าสุดไมโครซอฟท์ประกาศอย่างเป็นทางการ ว่าได้บรรลุข้อตกลงเพื่อซื้อกิจการทั้งหมดของ Nuance Communications ผู้เชี่ยวชาญการพัฒนาซอฟต์แวร์สั่งงานด้วยเสียง ที่ราคา 56 ดอลลาร์ต่อหุ้น หรือเพิ่มขึ้น 23% จากราคาหุ้น Nuance เมื่อวันศุกร์ที่ผ่านมา คิดเป็นมูลค่าดีลรวมทั้งหมด 19,700 ล้านดอลลาร์ (รวมหนี้สินของ Nuance ด้วย) โดยดีลนี้ไมโครซอฟท์จะชำระเป็นเงินสดทั้งหมด</p>\n<p>Satya Nadella ซีอีโอของไมโครซอฟท์กล่าวถึงดีลดังกล่าวว่า Nuance เป็นผู้เชี่ยวชาญด้าน AI สำหรับวงการสุขภาพ และเป็นผู้นำใน API เทคโนโลยีดังกล่าวสำหรับลูกค้าองค์กร ในเวลานี้ AI เป็นเทคโนโลยีที่มีความสำคัญลำดับต้น ๆ ขณะที่วงการสุขภาพต่างต้องการแอพพลิเคชันใหม่อย่างเร่งด่วน เมื่อรวมสิ่งเหล่านี้ เราสามารถนำเสนอโซลูชัน AI ให้กับผู้เชี่ยวชาญในทุกแห่ง เพื่อสร้างเครื่องมือสนับสนุนการตัดสินใจ และเชื่อมต่อข้อมูลต่าง ๆ ได้ดีมากขึ้น สร้างการเติบโตให้ Microsoft Cloud สำหรับวงการสุขภาพและ Nuance</p>\n<p>Mark Benjamin ซีอีโอของ Nuance จะยังเป็นซีอีโอต่อไป โดย Nuance จะเป็นแผนภายใต้กลุ่มธุรกิจคลาวด์และ AI ของไมโครซอฟท์</p>\n<p>ที่มา: <a href=\"https://news.microsoft.com/2021/04/12/microsoft-accelerates-industry-cloud-strategy-for-healthcare-with-the-acquisition-of-nuance/\">ไมโครซอฟท์</a></p>\n<p><img src=\"https://www.blognone.com/sites/default/files/externals/6d00941692f653573965b081cc8fed95.jpg\" /></p>\n<blockquote><p>AI is technology’s most important priority, and healthcare is its most urgent application. Together with <a href=\"https://twitter.com/NuanceInc?ref_src=twsrc%5Etfw\">@NuanceInc</a>, we will put advanced AI solutions into the hands of professionals to drive better decision-making and create more meaningful connections. <a href=\"https://t.co/ipdP6qZTx9\">https://t.co/ipdP6qZTx9</a></p>\n<p>— Satya Nadella (@satyanadella) <a href=\"https://twitter.com/satyanadella/status/1381587051431174144?ref_src=twsrc%5Etfw\">April 12, 2021</a></p></blockquote>\n</div></div></div><div><div>Topics: </div><div><div><a href=\"/topics/nuance\">Nuance</a></div><div><a href=\"/topics/microsoft\">Microsoft</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"827d4017e208a2b47898e57644dbe5e162e68bae51a0cf5aced2af824145fc93","category":"Thai"}