{"title":"Apple เข้าลงทุนซีรี่ส์ B ในแพลตฟอร์มศิลปินอิสระ UnitedMasters มูลค่าดีลรวม 50 ล้านดอลลาร์","link":"https://www.blognone.com/node/121998","date":1617282131000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>UnitedMasters แพลตฟอร์มสำหรับเผยแพร่เพลงสำหรับศิลปินอิสระ ประกาศรับเงินลงทุนซีรี่ส์ B จำนวน 50 ล้านดอลลาร์ โดยมีแอปเปิลเป็นผู้ลงทุนรายหลัก และมีกองทุน A16z รวมทั้ง Alphabet ซึ่งเป็นผู้ลงทุนเดิมอยู่แล้ว ร่วมลงทุนในรอบนี้ด้วย นอกจากนี้ UnitedMasters ยังประกาศข้อตกลงความร่วมมือในเชิงกลยุทธ์กับแอปเปิล ซึ่งเป็นผลจากการลงทุนดังกล่าว</p>\n<p>แพลตฟอร์ม UnitedMasters ก่อตั้งในปี 2017 โดย Steve Stoute อดีตผู้บริหารค่ายเพลง Interscope และ Sony Music บริการของ UnitedMasters เป็นการเชื่อมต่อผู้ฟังเพลงให้กับศิลปิน สามารถเข้าถึงข้อมูลผู้ฟัง และจำหน่ายบัตรเข้าชมการแสดง และสินค้าที่ระลึกได้ ซึ่ง Stoute บอกว่าตอนนี้มีศิลปินอิสระบนแพลตฟอร์มแล้วมากกว่า 1 ล้านคน</p>\n<p>สำหรับแอปเปิล ดีลนี้มีความน่าสนใจเพราะต่างจากดีลอื่นที่แอปเปิลมักจะซื้อกิจการทั้งหมด แต่ครั้งนี้เป็นการลงทุน เข้าไปถือหุ้นในบริษัทที่ยังมีสถานะเป็นสตาร์ทอัพ ซึ่งครั้งสุดท้ายที่แอปเปิลทำดีลแบบนี้คือ <a href=\"https://www.blognone.com/node/80919\">DiDi Chuxing</a> ในปี 2016</p>\n<p>ที่มา: <a href=\"https://techcrunch.com/2021/03/31/apple-invests-50m-into-music-distributor-unitedmasters-alongside-a16z-and-alphabet/\">TechCrunch</a></p>\n<p><img src=\"https://www.blognone.com/sites/default/files/externals/6281e58ac602199646a43f63620ba099.jpg\" alt=\"Apple Music\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/investment\">Investment</a></div><div class=\"field-item even\"><a href=\"/topics/music\">Music</a></div><div class=\"field-item odd\"><a href=\"/topics/apple-music\">Apple Music</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"75f963a7351f2d3d183b394d2b8dfe773db028df2192530b3edc7528c5c2a7ac","category":"Thai"}