{"title":"[ลือ] Google ซุ่มพัฒนาบริการใหม่ AI สอนภาษาต่างประเทศ","link":"https://www.blognone.com/node/123300","date":1624184790000,"content":"<div><div><div><p>มีรายงานจาก The Information ว่ากูเกิลกำลังพัฒนาบริการตัวใหม่ ซึ่งใช้ AI มาสอนภาษาต่างประเทศ ผ่านบริการเสิร์ชของกูเกิล โดยโครงการนี้มีโค้ดเนมภายในว่า Tivoli และคาดว่าจะเปิดให้ใช้งานได้ในปีนี้</p>\n<p>โครงการ Tivoli เริ่มพัฒนามาตั้งแต่ 2 ปีที่แล้ว ด้วย<a href=\"https://www.blognone.com/node/122737\">ปัญญาประดิษฐ์ LaMDA</a> ที่กูเกิลเพิ่งสาธิตไปเมื่อเดือนที่แล้วในงาน Google I/O โดย LaMDA มีจุดเด่นคือความสามารถในการเข้าใจเนื้อหาของบทสนทนาขณะนั้น</p>\n<p>คาดว่าโครงการ Tivoli ช่วงแรกจะรองรับเฉพาะการแปลบทสนทนาตัวหนังสือก่อน แต่อาจจะขยายไปสู่ Google Assistant และ YouTube ในอนาคต</p>\n<p>ที่มา: <a href=\"https://gamersgrade.com/google-tivoli-is-a-service-that-will-teach-foreign-languages/\">Gamers Grade</a></p>\n<p><img src=\"https://www.blognone.com/sites/default/files/externals/887c3e1c13401ad9ab89bf3ee3f3c68d.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-translate\">Google Translate</a></div><div><a href=\"/topics/translation\">Translation</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"10ceea5bfca6abdf6b2d141a288478edbd9c6c94869abfe332ec6528f4734b9e","category":"Thai"}