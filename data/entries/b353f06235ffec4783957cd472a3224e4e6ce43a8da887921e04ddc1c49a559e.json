{"title":"Proofpoint ขายกิจการให้บริษัทการลงทุน Thoma Bravo ที่มูลค่า 12,300 ล้านดอลลาร์","link":"https://www.blognone.com/node/122365","date":1619485011000,"content":"<div><div><div><p>Proofpoint บริษัทซอฟต์แวร์ด้านความปลอดภัยทางไซเบอร์ ประกาศบรรลุข้อตกลงเพื่อให้ Thoma Bravo บริษัทด้านการลงทุนที่เน้นธุรกิจซอฟต์แวร์และเทคโนโลยี เข้าซื้อกิจการที่มูลค่า 12,300 ล้านดอลลาร์ โดยดีลนี้ชำระเป็นเงินสด ผ่านการซื้อหุ้นของ Proofpoint ในตลาดหุ้นที่ราคา 176 ดอลลลาร์ต่อหุ้น</p>\n<p>หลังสิ้นสุดดีลนี้ Proofpoint จะนำบริษัทออกจากตลาดหุ้น โดยสินค้าและบริการต่าง ๆ สำหรับลูกค้าจะยังคงเหมือนเดิม</p>\n<p>Gary Steele ซีอีโอของ Proofpoint กล่าวว่าบริษัทเป็นผู้ให้บริการ SaaS ด้านความปลอดภัยไซเบอร์รายแรกที่มีรายได้มากกว่า 1 พันล้านดอลลาร์ต่อปี เมื่อปี 2020 ที่ผ่านมา บริษัทเชื่อว่าเมื่อออกจากตลาดหุ้น บริษัทจะมีความคล่องตัว สามารถลงทุนด้านนวัตกรรมต่าง ๆ ได้มากขึ้น รวมทั้งได้ประโยชน์จากพาร์ทเนอร์ผ่านบริษัทต่าง ๆ ที่ Thoma Bravo ลงทุนอยู่</p>\n<p>ที่มา: <a href=\"https://techcrunch.com/2021/04/26/thoma-bravo-buys-cybersecurity-vendor-proofpoin-for-12-3b-in-cash/\">TechCrunch</a> และ <a href=\"https://www.proofpoint.com/us/newsroom/press-releases/proofpoint-enters-definitive-agreement-be-acquired-thoma-bravo-123-billion\">Proofpoint</a></p>\n<p><img src=\"https://www.blognone.com/sites/default/files/externals/9c20134cfb2c02e4e9b1337b9044bc0d.jpg\" /></p>\n</div></div></div><div><div>Topics: </div><div><div><a href=\"/topics/proofpoint\">Proofpoint</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b353f06235ffec4783957cd472a3224e4e6ce43a8da887921e04ddc1c49a559e","category":"Thai"}