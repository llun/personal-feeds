{"title":"Facebook เพิ่มฟีเจอร์โอนโพสออก ย้ายไป Google Docs, Blogger, Wordpress ได้เลย","link":"https://www.blognone.com/node/122244","date":1618834895000,"content":"<div><div><div><p>เฟซบุ๊กประกาศเพิ่มฟีเจอร์สำหรับโยกข้อมูลออกจากเว็บ แทนที่จะให้ดาวน์โหลดข้อมูลต่างๆ ลงมาในเครื่องเท่านั้น ตอนนี้ผู้ใช้สามารถโหลดโพสต่างๆ ย้ายไปยังบริการอื่น เช่น Blogger หรือ Wordpress.com ได้โดยตรง หรือจะเก็บเป็น Google Docs ก็ได้</p>\n<p>ผู้ใช้ที่ได้รับฟีเจอร์นี้แล้วจะเห็นเมนู \"Transfer Your Information.\" เพิ่มขึ้นมา ในหน้า Your Facebook Information ภายใต้ Settings</p>\n<p>การย้ายข้อมูลออกเช่นนี้เป็นไปตามแนวทางก่อนหน้านี้ที่เฟซบุ๊กเคยเปิดฟีเจอร์ย้ายภาพและวิดีโอออกไปยัง Google Photos หรือบริการคลาวด์สตอเรจ เช่น Dropbox, Koofr หรือ Backblaze</p>\n<p>เฟซบุ๊กเคยให้คำมั่นตั้งแต่ปี 2019 ว่าจะผลักดันแนวทาง Data Portability เปิดโอกาสให้ผู้ใช้สามารถย้ายออกไปใช้บริการอื่นได้ โดยนำข้อมูลออกไปด้วย การย้ายข้อมูลทั้งภาพและโพสต่างๆ ได้เช่นนี้ก็น่าจะเกือบสมบูรณ์แล้ว ส่วนข้อมูลอื่นๆ เช่น ข้อความแชต หรือคอมเมนต์นั้นคงทำได้เพียงการดาวน์โหลดมาเก็บไว้ในเครื่อง</p>\n<p>ที่มา - <a href=\"https://about.fb.com/news/2021/04/transfer-your-facebook-posts-and-notes-with-our-expanded-data-portability-tool/\">Facebook</a></p>\n<p><img src=\"https://www.blognone.com/sites/default/files/externals/cce0ab72735cfe6fb8ad5d38879d1039.jpg\" /></p>\n</div></div></div><div><div>Topics: </div><div><div><a href=\"/topics/facebook\">Facebook</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1952e118df6036ac5b4460f156c3f70c1acba8b9e5698b2d99dd2ca9f094130f","category":"Thai"}