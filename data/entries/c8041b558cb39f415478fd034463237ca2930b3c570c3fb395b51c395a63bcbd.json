{"title":"พร้อมเพย์เชื่อมต่อ PayNow ของสิงคโปร์แล้ว โอนเงินข้ามสองประเทศด้วยหมายเลขโทรศัพท์","link":"https://www.blognone.com/node/122430","date":1619681515000,"content":"<div><div><div><p>ธนาคารแห่งประเทศไทยแถลงร่วมกับ Monetary Authority of Singapore (MAS) เปิดใช้งานการเชื่อมต่อระหว่าง PayNow และพร้อมเพย์ทำให้ผู้ใช้ธนาคารสองชาติสามารถโอนเงินข้ามกันด้วยหมายเลขโทรศัพท์</p>\n<p>วงเงินที่จะโอนได้ตอนนี้จำกัดที่ 25,000 บาทหรือ 1,000 ดอลลาร์สิงคโปร์</p>\n<p>นายเศรษฐพุฒิ สุทธิวาทนฤพุฒิ ผู้ว่าธนาคารแห่งประเทศไทยระบุว่านี่เป็นครั้งแรกแบบทันทีครั้งแรกของโลก ช่วยแก้ปัญหาการโอนเงินระหว่างประเทศที่มีต้นทุนสูง ใช้เวลาทำธุรกรรมนาน สำหรับประเทศไทยการพัฒนาพร้อมเพย์มีความสำเร็จอย่างสูง มียอดคนลงทะเบียนแล้ว 56 ล้านเลขหมาย สามารถใช้ประโยชน์ในการให้ความช่วยเหลือจากภาครัฐ และธปท. เองก็ตั้งใจยกระดับเชื่อมโยงการชำระเงินข้ามประเทศ เช่นการเชื่อมโยงการชำระผ่านคิวอาร์โค้ดกับญี่ปุ่น, ลาว, กัมพูชา, และเวียดนาม</p>\n<p>ที่มา - <a href=\"https://www.bot.or.th/Thai/PressandSpeeches/Speeches/Gov/SpeechGov_29Apr2021.pdf\">ธนาคารแห่งประเทศไทย</a>, <a href=\"https://www.mas.gov.sg/news/media-releases/2021/singapore-and-thailand-launch-worlds-first-linkage-of-real-time-payment-systems#1\">MAS</a></p>\n<p><img src=\"https://www.blognone.com/sites/default/files/externals/c2bd47858e4a9b9d138f01d514a3a36a.jpg\" /></p>\n</div></div></div><div><div>Topics: </div><div><div><a href=\"/topics/promptpay\">PromptPay</a></div><div><a href=\"/topics/banking\">Banking</a></div><div><a href=\"/topics/singapore\">Singapore</a></div><div><a href=\"/topics/thailand\">Thailand</a></div><div><a href=\"/topics/bank-thailand\">Bank of Thailand</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8041b558cb39f415478fd034463237ca2930b3c570c3fb395b51c395a63bcbd","category":"Thai"}