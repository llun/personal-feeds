{"title":"Spotify เปิดตัว Greenroom แอปสนทนาด้วยเสียงแนวเดียวกับ Clubhouse","link":"https://www.blognone.com/node/123245","date":1623850784000,"content":"<div><div><div><p>Spotify เปิดตัวแอปใหม่ Greenroom แอปโซเชียลเน็ตเวิร์คสนทนาด้วยเสียงแนวเดียวกับ Clubhouse โดย Spotify พัฒนา Greenroom ขึ้นจาก Locker Room ของ Betty Labs ที่ Spotify <a href=\"https://www.blognone.com/node/121953\">เพิ่งซื้อ</a>เมื่อเดือนมีนาคมที่ผ่านมา</p>\n<p>Greenroom จะเน้นกลุ่มลูกค้าสตรีมมิ่งของ Spotify ทั้งหมด 365 ล้านคน ไม่ว่าจะเป็นลูกค้าพรีเมียมหรือฟรี ซึ่งผู้ใช้สามารถล็อกอินเข้าแอปโดยใช้ Spotify จากนั้นก็สามารถโฮสต์ห้องหรือเข้าร่วมสนทนาในห้องใด ๆ ก็ได้ ซึ่งจากเดิม Locker Room จะโฟกัสที่กลุ่มกีฬา Greenroom จะเพิ่มรายละเอียดเกี่ยวกับเพลงและ pop culture เข้าไปด้วย (ตามลักษณะของผู้ใช้ Spotify)</p>\n<p>นอกจากนี้ Spotify เตรียมเปิดตัว Creator Fund สำหรับเป็นกองทุนเพื่อให้ค่าตอบแทนผู้ออกไลฟ์ด้วย ผู้สนใจสามารถลงทะเบียน Creator Fund ได้<a href=\"https://greenroomcreatorfund.byspotify.com\">ที่นี่</a></p>\n<p>ที่มา - <a href=\"https://www.engadget.com/spotify-launches-its-clubhouse-live-audio-rival-greenroom-130034550.html\">Engadget</a>, <a href=\"https://newsroom.spotify.com/2021-06-16/get-to-know-some-of-the-features-in-our-live-interactive-audio-offering-greenroom/\">Spotify</a></p>\n<p><img src=\"https://www.blognone.com/sites/default/files/externals/df8ebf67ffba55f6a7c1bc18957fcfb3.png\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/clubhouse\">Clubhouse</a></div><div><a href=\"/topics/social-network\">Social Network</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3af463be597852a65348f50239f46dc0fbaed7952d8c90333f60c995f91c92f","category":"Thai"}