{"title":"แคปซูล Dragon ของ SpaceX พานักบินอวกาศ 4 คนเชื่อมต่อกับ ISS เรียบร้อยแล้ว","link":"https://www.blognone.com/node/122334","date":1619259004000,"content":"<div><div><div><p>วานนี้เวลา 16.49 น. ตามเวลาประเทศไทย <a href=\"https://www.blognone.com/node/122326\">SpaceX และ NASA ได้ยิงจรวด Falcon 9</a> พานักบินอวกาศ 4 คนเดินทางออกสู่อวกาศ ภายใต้ภารกิจ Crew-2</p>\n<p>หลังยิงจรวดออกไป บูสเตอร์ขั้นที่หนึ่งก็แยกตัวออกมาลงจอดที่โดรนลอยน้ำ และหลังจากนั้นบูสเตอร์ขั้นที่สองก็แยกตัวออกจากแคปซูล Dragon โดยแคปซูล Dragon ได้พานักบินอวกาศทั้ง 4 คนเดินทางต่ออีกราว 23 ชั่วโมงไปยังสถานีอวกาศนานาชาติ หรือ ISS</p>\n<p>ล่าสุดเมื่อเวลา 16.08 น. ที่ผ่านมา แคปซูล Dragon ได้เชื่อมต่อแบบหลวม (soft capture) เข้ากับ ISS และเชื่อมต่อเต็มรูปแบบ (hard capture) ในไม่กี่นาทีต่อมาได้สำเร็จ</p>\n<p><img src=\"https://www.blognone.com/sites/default/files/externals/5c98ba7a17a985771e1932bc2e324d58.png\" /></p>\n<p><img src=\"https://www.blognone.com/sites/default/files/externals/6691bf5898f92de6f9d0fb143e25d221.jpg\" /></p>\n<p>ขณะที่เขียนข่าวอยู่นี้ นักบินอวกาศทั้ง 4 เพิ่งถอดชุดสูทออกและเปลี่ยนเป็นชุดปกติ เพื่อเตรียมการเปิดประตู (hatch opening) ก่อนเข้าสู่ ISS โดยต้องใช้เวลาปรับความดันให้เท่ากันราว 2 ชั่วโมงถึงจะเปิดประตูได้ และจะมีพิธีต้อนรับบน ISS ด้วย ทำให้จะมีนักบินอวกาศทั้งหมด 11 คนบน ISS</p>\n<p>จำนวนนักบินอวกาศถึง 11 คนบน ISS ถือว่าเป็นจำนวนที่ค่อนข้างสูง โดยขณะนี้ ISS ยังมีนักบินอวกาศจากภารกิจ Crew-1 ที่อยู่มาก่อนจำนวน 4 คน รวมถึงนักบินอวกาศอีก 3 คนที่มากับยาน Soyuz MS และนี่ยังเป็นครั้งแรกที่ยาน Crew Dragon จำนวน 2 ลำอยู่ที่ ISS พร้อมกัน</p>\n<p><img src=\"https://www.blognone.com/sites/default/files/externals/dabd93d008422a752c3529f172fe80d2.png\" /><em>จังหวะที่แคปซูล Dragon กำลังเคลื่อนเข้าสู่ ISS จะเห็นว่ามีแคปซูล Dragon ของภารกิจ Crew-1 เชื่อมต่ออยู่ด้านบน</em></p>\n<p>ที่มา - <a href=\"https://www.youtube.com/watch?v=3LpVs2bNSJo\">SpaceX Live</a>, <a href=\"https://en.wikipedia.org/wiki/International_Space_Station\">Wikipedia</a><br />\n<em>ภาพทั้งหมดโดย SpaceX และ NASA</em></p>\n</div></div></div><div><div>Topics: </div><div><div><a href=\"/topics/spacex\">SpaceX</a></div><div><a href=\"/topics/nasa\">NASA</a></div><div><a href=\"/topics/space\">Space</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4458d5780daa385642eb66a6a16905bc9d8aded098470d6454e5c1d43b2b0e65","category":"Thai"}