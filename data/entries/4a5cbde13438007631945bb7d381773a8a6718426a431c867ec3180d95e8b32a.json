{"title":"Mario + Rabbids ออกภาคใหม่ Sparks of Hope ลง Switch ขายปี 2022","link":"https://www.blognone.com/node/123158","date":1623567187000,"content":"<div><div><div><p>Ubisoft เปิดตัวเกม Mario + Rabbids ภาคใหม่ Sparks of Hope ขายบน Nintendo Switch ในปี 2022</p>\n<p>Mario + Rabbids เป็นความร่วมมือระหว่างนินเทนโดกับ Ubisoft ที่นำตัวละครเด่นจากทั้งสองค่ายคือ Mario และ Rabbids (ต้นกำเนิดมาจากซีรีส์ Rayman แต่โด่งดังจนกลายเป็นมาสค็อตของค่ายไปแล้ว) มาเจอกันในเกมเพลย์แบบเทิร์นเบส <a href=\"https://www.blognone.com/node/93157\">เกมภาคแรก Kingdom Battle วางขายในปี 2017 บน Nintendo Switch</a> และประสบความสำเร็จด้วยดี จึงไม่น่าแปลกใจที่เห็นเกมภาคสองตามมา</p>\n<p>เนื้อเรื่องของ Mario + Rabbids Sparks of Hope ต้องเผชิญกับมนุษย์ต่างดาว Cursa ที่ทำให้จักรวาลปั่นป่วน ทำให้แก๊ง Mario และ Rabbids ต้องเข้ามาช่วยกอบกู้ เกมเพลย์ภาคนี้เพิ่มการเคลื่อนไหวตัวละครแบบเรียลไทม์เข้ามาเพื่อความคล่องตัว และมีระบบ Sparks ตัวละครใหม่ที่เป็นดาว ช่วยอัพเกรดความสามารถของตัวละครในฉากได้ด้วย</p>\n<p><img src=\"https://www.blognone.com/sites/default/files/externals/54406876de2034b27b991b13ef7795af.jpg\" /></p>\n<p>ที่มา - <a href=\"https://news.ubisoft.com/en-us/article/3ZN8hopJFrc94iz6sVYHCp/mario-rabbids-sparks-of-hope-lands-on-the-nintendo-switch-in-2022\">Ubisoft</a></p>\n</div></div></div><div><div>Topics: </div><div><div><a href=\"/topics/rabbids\">Rabbids</a></div><div><a href=\"/topics/ubisoft\">Ubisoft</a></div><div><a href=\"/topics/games\">Games</a></div><div><a href=\"/topics/mario\">Mario</a></div><div><a href=\"/topics/nintendo-switch\">Nintendo Switch</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a5cbde13438007631945bb7d381773a8a6718426a431c867ec3180d95e8b32a","category":"Thai"}