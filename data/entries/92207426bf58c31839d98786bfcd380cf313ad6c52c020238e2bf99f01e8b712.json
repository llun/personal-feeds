{"title":"บิล เกตส์ บอกเลือกใช้ Android เพราะยืดหยุ่นกว่า, ผู้ก่อตั้ง Clubhouse บอกรอหน่อย","link":"https://www.blognone.com/node/121424","date":1614387833000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/95751\">บิล เกตส์ เปิดเผยตั้งแต่ปี 2017 ว่าเขาใช้ Android เป็นหลัก</a> ล่าสุดเมื่อคืนนี้เขาให้สัมภาษณ์กับนักข่าว Andrew Ross Sorkin บน Clubhouse (ซึ่งแน่นอนว่าไม่มีบน Android) ในหลายประเด็น แต่ก็มีแตะถึงเรื่อง Android ด้วย</p>\n<p>เกตส์บอกว่าเขามีทั้ง Android และ iPhone เพราะอยากลองใช้ทุกอย่าง แต่มือถือเครื่องที่เขาเลือกพกติดตัวเป็น Android ด้วยเหตุผลว่า Android บางยี่ห้อพรีโหลดแอพของไมโครซอฟท์ ทำให้เขาทำงานง่าย และ Android เป็นระบบปฏิบัติการที่ยืดหยุ่นกว่า</p>\n<p>อย่างไรก็ตาม เกตส์ก็บอกว่าเพื่อนของเขาจำนวนมากใช้ iPhone ดังนั้นเรื่องนี้ไม่มีผิดถูก และไม่ใช่เรื่องศาสนาแต่อย่างใด</p>\n<p>ระหว่างที่เกตส์ให้สัมภาษณ์ Paul Davidson ผู้ร่วมก่อตั้ง Clubhouse ก็เข้ามาแจม โดยบอกว่าแอพเวอร์ชัน Android ถือเป็นความสำคัญสูงสุดของบริษัทในตอนนี้ แต่ก็ไม่ได้ให้ข้อมูลอื่นๆ เพิ่มเติม</p>\n<p><img alt=\"No Description\" src=\"https://www.blognone.com/sites/default/files/externals/0b3b7cf985bc65bf7a692235b5daf404.jpg\" ></p>\n<iframe width=\"640\" height=\"360\" src=\"https://www.youtube.com/embed/VQFNb93q3CI\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.androidauthority.com/bill-gates-android-clubhouse-1204209/\">Android Authority</a>, ภาพจาก <a href=\"https://www.gatesnotes.com/About-Bill-Gates/The-Road-Ahead-after-25-years\">Bill Gates</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bill-gates\">Bill Gates</a></div><div class=\"field-item odd\"><a href=\"/topics/android\">Android</a></div><div class=\"field-item even\"><a href=\"/topics/clubhouse\">Clubhouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92207426bf58c31839d98786bfcd380cf313ad6c52c020238e2bf99f01e8b712","category":"Thai"}