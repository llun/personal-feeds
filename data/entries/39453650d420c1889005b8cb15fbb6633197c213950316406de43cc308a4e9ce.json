{"title":"Apple, Google, Microsoft, Mozilla ตั้งคณะทำงานให้ Extension ใช้ร่วมกันได้","link":"https://www.blognone.com/node/123034","date":1622970260000,"content":"<div><div><div><p>บริษัทผู้พัฒนาเบราว์เซอร์ 4 รายใหญ่คือ Apple, Google, Microsoft, Mozilla ประกาศตั้งกลุ่ม WebExtensions Community Group (WECG) เพื่อให้ส่วนขยายของเบราว์เซอร์ทำงานร่วมกันได้ง่ายขึ้น</p>\n<p>ระบบส่วนขยายของเบราว์เซอร์ในปัจจุบันอิงจากแนวทางของ Chrome เป็นหลัก กรณีของ Edge ที่ใช้เอนจิน Chromium คงไม่มีปัญหาเรื่องความเข้ากันได้มากนัก ส่วน <a href=\"https://www.blognone.com/node/71589\">Firefox หันมาใช้ฟอร์แมตแบบ Chrome ในปี 2015</a> และ <a href=\"https://www.blognone.com/node/117081\">Safari เป็นรายล่าสุดที่ตามมาในปี 2020</a></p>\n<p>แต่ถึงแม้ตัวฟอร์แมตของส่วนขยายอิงตาม Chrome การที่เบราว์เซอร์แต่ละตัวมีพฤติกรรมแตกต่างกัน ก็ย่อมทำให้นักพัฒนาทำงานยากขึ้น การรวมกลุ่ม WECG จึงเป็นความพยายามสร้าง API กลางที่ทุกเบราว์เซอร์มีเหมือนกัน เพื่อเป็นจุดร่วมในการพัฒนา แต่ทาง WECG ก็บอกว่าคงไม่ถึงขั้นลงรายละเอียดไปทุกด้าน และเบราว์เซอร์แต่ละตัวก็ยังมีรายละเอียดต่างกันอยู่ดี</p>\n<p>ที่มา - <a href=\"https://www.w3.org/community/webextensions/2021/06/04/forming-the-wecg/\">WECG</a> via <a href=\"https://www.cnet.com/news/chrome-safari-firefox-and-edge-join-forces-to-improve-browser-extensions/\">CNET</a>, ภาพจาก <a href=\"https://www.mozilla.org/en-US/firefox/browsers/compare/\">Mozilla</a></p>\n<p><img src=\"https://www.blognone.com/sites/default/files/externals/d75b8909d2b292d5a02abad9859b0452.png\" /></p>\n</div></div></div><div><div>Topics: </div><div><div><a href=\"/topics/extension\">Extension</a></div><div><a href=\"/topics/browser\">Browser</a></div><div><a href=\"/topics/chrome\">Chrome</a></div><div><a href=\"/topics/microsoft-edge\">Microsoft Edge</a></div><div><a href=\"/topics/firefox\">Firefox</a></div><div><a href=\"/topics/safari\">Safari</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39453650d420c1889005b8cb15fbb6633197c213950316406de43cc308a4e9ce","category":"Thai"}