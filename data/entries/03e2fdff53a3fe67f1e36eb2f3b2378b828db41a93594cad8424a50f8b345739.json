{"title":"Flask ออกรุ่น 2.0 ต้องการ Python 3.6 ขึ้นไปเท่านั้น","link":"https://www.blognone.com/node/122654","date":1620878751000,"content":"<div><div><div><p>Flask เฟรมเวิร์คสำหรับพัฒนาเว็บยอดนิยมบนภาษา Python ออกรุ่น 2.0 ความเปลี่ยนแปลงใหญ่ที่สุดคือการยกเลิกรองรับ Python 2 และ Python 3.5 ลงไป โดยทีมงานวางแผนว่าในอนาคตจะซัพพอร์ตเฉพาะ Python เวอร์ชั่นที่โครงการหลักยังซัพพอร์ตอยู่เท่านั้น</p>\n<p>การอัพเกรดครั้งนี้มาพร้อมกับการเปลี่ยนเลขเวอร์ชั่นของโมดูลย่อยๆ ทั้งหมด ได้แก่</p>\n<ul>\n<li>Flask 2.0: ซัพพอร์ตการทำงานแบบ asynchronous, รองรับ blueprint ซ้อนกันหลายชั้น, shell รองรับ tab completion</li>\n<li>Werkzeug 2.0: ตัวเซิร์ฟเวอร์สำหรับ Flask ประสิทธิภาพการอ่านข้อมูลฟอร์มเร็วขึ้นมาก, ถอด jQuery ออกจากระบบดีบั๊ก</li>\n<li>Jinja 3.0: ระบบ template รองรับ async เต็มตัว</li>\n<li>Click 8.0: ระบบ shell ของ Flask รองรับ tab completion, ใส่สีข้อความ, ตรวจสอบออปชั่น</li>\n<li>ItsDangerous 2.0: ไลบรารีเข้ารหัสข้อมูล รองรับการเปลี่ยนกุญแจตามช่วงเวลา โดยใช้กุญแจเป็นชุด</li>\n</ul>\n<p>การเปลี่ยนแปลงเกือบทั้งหมดเป็นการเปลี่ยนแปลงภายใน ทางทีมงานระบุว่าน่าจะไม่มีปัญหาความเข้ากันได้กับโค้ดที่เขียนบนเวอร์ชั่นก่อนหน้านี้ แต่หลังจากออกเวอร์ชั่นจริงแล้วก็จะตรวจสอบหาจุดที่มีปัญหาต่อไป</p>\n<p>ที่มา - <a href=\"https://palletsprojects.com/blog/flask-2-0-released/\">Flask</a></p>\n<p><img src=\"https://www.blognone.com/sites/default/files/externals/43b0b88700e1e0a77fb3350696ca776d.png\" /></p>\n</div></div></div><div><div>Topics: </div><div><div><a href=\"/topics/flask\">Flask</a></div><div><a href=\"/topics/python\">Python</a></div><div><a href=\"/topics/programming\">Programming</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"03e2fdff53a3fe67f1e36eb2f3b2378b828db41a93594cad8424a50f8b345739","category":"Thai"}