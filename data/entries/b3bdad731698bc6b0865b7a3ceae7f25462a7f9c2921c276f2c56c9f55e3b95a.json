{"title":"องค์การอนามัยโลกรับรองวัคซีน Sinovac-CoronaVac เปิดทางขายเข้าโครงการ COVAX","link":"https://www.blognone.com/node/122961","date":1622573497000,"content":"<div><div><div><p>องค์การอนามัยโกลประกาศรับรอง (validate) วัคซีน Sinovac-CoronaVac ที่ตอนนี้นับเป็นวัคซีน COVID-19 ตัวหลักของประเทศไทยให้เข้ารายชื่อวัคซีนที่ได้รับอนุญาตให้ใช้งานแบบฉุกเฉิน (Emergency Use Listing - EUL) เป็นตัวที่ 6 ต่อจาก Pfizer/BioNTech, AstraZeneca, Janssen (Johnson &amp; Johnson), Moderna, และ Sinopharm</p>\n<p>กระบวนการรับรองเข้า EUL เป็นเงื่อนไขที่วัคซีนจะสามารถนำไปใช้งานในโครงการ COVAX Facility ได้ โดยกระบวนการพิจารณาอาศัยผู้เชี่ยวชาญจากหน่วยงานกำกับดูแลทั่วโลกมาร่วมพิจารณาข้อมูลทั้ง คุณภาพ, ความปลอดภัย, และประสิทธิผลของตัววัคซีน</p>\n<p>แม้ว่าจะมีรายงานการศึกษาประสิทธิผลของ Sinovac-CoronaVac หลายครั้งและได้ตัวเลขประสิทธิผลต่างกัน แต่ทางองค์การอนามัยโลกระบุว่าประสิทธิผลของวัคซีนในการกันป่วยแบบมีอาการอยู่ที่ 51% และสามารถกันอาการรุนแรงได้ 100% แต่ผลการวิจัยในผู้สูงอายุเกิน 60 ปียังมีน้อยและทางองค์การอนามัยโลกไม่สามารถยืนยันได้ว่ามีประสิทธิผลเพียงใดแต่ก็ไม่แนะนำให้จำกัดอายุการใช้งาน โดยแนะนำให้ประเทศที่ใช้งานติดตามประสิทธิผลของวัคซีนต่อไปเพื่อประโยชน์ต่อประเทศอื่นๆ</p>\n<p>ที่มา - <a href=\"https://www.who.int/news/item/01-06-2021-who-validates-sinovac-covid-19-vaccine-for-emergency-use-and-issues-interim-policy-recommendations\">WHO</a></p>\n<p><img src=\"https://www.blognone.com/sites/default/files/externals/1a32927930eb36226fb1624f9a36fbb6.jpg\" /></p>\n<p>ภาพโดย <a href=\"https://pixabay.com/illustrations/virus-microscope-infection-illness-1812092/\">qimono</a></p>\n</div></div></div><div><div>Topics: </div><div><div><a href=\"/topics/sinovac\">Sinovac</a></div><div><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b3bdad731698bc6b0865b7a3ceae7f25462a7f9c2921c276f2c56c9f55e3b95a","category":"Thai"}