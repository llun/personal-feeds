{"title":"Play Store บังคับใช้แพ็กเกจ Android App Bundle (.aab) แทน APK มีผล สิงหาคม 2021","link":"https://www.blognone.com/node/123505","date":1625035752000,"content":"<div><div><div><p>นักพัฒนาสายแอนดรอยด์โปรดทราบ กูเกิลจะเริ่มบังคับใช้ระบบแพ็กเกจแบบใหม่ Android App Bundle (.aab) แทน APK เดิม ตั้งแต่เดือนสิงหาคม 2021 เป็นต้นไป</p>\n<p><a href=\"https://www.blognone.com/node/102131\">Android App Bundle เปิดตัวครั้งแรกในปี 2018</a> เป็นเทคนิคการทำแพ็กเกจแอพที่แยกส่วนข้างใน แล้วให้ Google Play เป็นคนเลือกว่าจะส่งเฉพาะไฟล์ก้อนไหนบ้างให้ผู้ใช้ (เช่น เฉพาะสถาปัตยกรรมที่ตรงกัน) ช่วยให้ขนาดไฟล์ที่ต้องดาวน์โหลดเล็กลง สะดวกกว่าการดาวน์โหลด APK ทั้งก้อนแบบในอดีต</p>\n<p>กูเกิลเปิดให้ใช้ AAB เป็นทางเลือกแทน APK มานานพอสมควร ปัจจุบันมีแอพใช้งานแล้วมากกว่า 1 ล้านตัว และ<a href=\"https://www.blognone.com/node/116900\">เมื่อปี 2020 ก็ประกาศไว้ว่าจะบังคับใช้ AAB ในปี 2021</a></p>\n<p><img src=\"https://www.blognone.com/sites/default/files/externals/834dba1687fa34e95d6925586dd8f8f3.png\" /></p>\n<p>นอกจาก APK แล้ว กูเกิลยังประกาศเปลี่ยนวิธีแจกไฟล์ asset ของเกมใหม่ไปพร้อมกัน จากเดิมใช้ไฟล์ OBB สำหรับไฟล์เกมขนาดใหญ่ๆ เปลี่ยนมาเป็น<a href=\"https://www.blognone.com/node/116851\">ระบบ Play Asset Delivery (PAD) แทน (เปิดตัวปี 2020)</a></p>\n<p>ประกาศทั้งหมดนี้มีผลเฉพาะแอพใหม่ที่จะส่งขึ้น Play Store เท่านั้น ส่วนแอพที่อยู่บนสโตร์อยู่แล้ว ยังไม่มีกำหนดเปลี่ยนแปลง</p>\n<p><img src=\"https://www.blognone.com/sites/default/files/externals/2f0446fad575abd16acb4fa15afb73c4.png\" /></p>\n<p>ที่มา - <a href=\"https://android-developers.googleblog.com/2021/06/the-future-of-android-app-bundles-is.html\">Android Developers</a></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/android\">Android</a></div><div><a href=\"/topics/development\">Development</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"203fe3ff98d93f4cb1e2664aea134c8ca387bfd127e202ff725d1118da520ac5","category":"Thai"}