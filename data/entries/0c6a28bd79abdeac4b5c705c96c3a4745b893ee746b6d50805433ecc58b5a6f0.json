{"title":"ฝรั่งเศสปรับกูเกิล 8,400 ล้านบาทฐานละเมิดกฎหมายผูกขาดในตลาดโฆษณา กูเกิลสัญญาจะปรับปรุงในปี 2022","link":"https://www.blognone.com/node/123049","date":1623085290000,"content":"<div><div><div><p>หน่วยงานต่อต้านการผูกขาดฝรั่งเศส (Autorité de la concurrence) สั่งปรับกูเกิล 220 ล้านยูโร หรือ 8,400 ล้านบาทฐานให้บริการโฆษณาโดยอาศัยอำนาจเหนือตลาดของตัวเองเอื้อประโยชน์เข้าตัวเอง</p>\n<p>กูเกิลมีธุรกิจโฆษณาสองฝั่ง คือฝั่งแสดงโฆษณาหรือ Google AdSense และการแสดงโฆษณาบนบริการต่างๆ ของกูเกิล เช่น YouTube อีกด้านหนึ่งกูเกิลมีบริการ Google AdX สำหรับการซื้อพื้นที่โฆษณา</p>\n<p>ทางฝรั่งเศสระบุว่าบริการซื้อโฆษณา หรือ AdX ของกูเกิลเข้าถึงข้อมูลการขอแสดงโฆษณาของผู้ซื้อโฆษณารายอื่นๆ ที่ซื้อโฆษณาผ่านบริการของกูเกิลได้ทำให้กูเกิลได้เปรียบจนแพลตฟอร์มอื่นแข่งขันไม่ได้ ขณะเดียวกันก็กระทบต่อเว็บและสื่อต่างๆ ที่อาศัยรายได้จากโฆษณา</p>\n<p>หน่วยงานต่อต้านการผูกขาดฝรั่งเศสระบุว่าธุรกิจโฆษณาทุกวันนี้มีความซับซ้อนสูงและการสอบสวนคดีนี้ต้องมีรู้ทางเทคนิคพอที่จะทำความเข้าใจกระบวนการประมูลโฆษณา ทางด้านกูเกิลไม่อุทธรณ์ต่อคำสั่งปรับครั้งนี้และจะปรับกระบวนการทำงานภายในไตรมาสแรกปี 2022</p>\n<p>ที่มา - <a href=\"https://www.bbc.co.uk/sounds/play/p09kt7pg\">BBC World Service</a>, <a href=\"https://ph.news.yahoo.com/technology-company-google-fined-%E2%82%AC-220-m-french-antitrust-regulator-abuse-power-160511817.html\">Yahoo! News</a></p>\n<p><img src=\"https://www.blognone.com/sites/default/files/externals/ff2c6ee7dba7db57a57877cf728883d9.jpg\" /></p>\n<p>ภาพโดย <a href=\"https://pixabay.com/th/photos/%E0%B8%81%E0%B8%B9%E0%B9%80%E0%B8%81%E0%B8%B4%E0%B8%A5-%E0%B9%80%E0%B8%9E%E0%B8%A5%E0%B9%87%E0%B8%81%E0%B8%8B%E0%B9%8C-%E0%B9%81%E0%B8%84%E0%B8%A5%E0%B8%B4%E0%B8%9F%E0%B8%AD%E0%B8%A3%E0%B9%8C%E0%B9%80%E0%B8%99%E0%B8%B5%E0%B8%A2-%E0%B9%82%E0%B8%A5%E0%B9%82%E0%B8%81%E0%B9%89-959059/\">denvit</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/antitrust\">Antitrust</a></div><div><a href=\"/topics/france\">France</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0c6a28bd79abdeac4b5c705c96c3a4745b893ee746b6d50805433ecc58b5a6f0","category":"Thai"}