{"title":"ซีอีโอ Spotify มอง Clubhouse นำรูปแบบสื่อเก่ากลับมา แต่ส่วนตัวยังคงเชื่อใน On Demand","link":"https://www.blognone.com/node/121350","date":1614130374000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Spotify จัดอีเว้นท์ใหญ่ Stream On เปิดตัวผลิตภัณฑ์ใหม่และอัพเดตฟีเจอร์ใหม่หลายอย่าง อย่างไรก็ตาม ตอนนี้มีโซเชียลมีเดียใหม่กำลังมาแรง Clubhouse ที่คาดว่าจะเป็นปัจจัยเสี่ยงต่อ Spotify ที่มีฐานคนฟังพอดคาสต์มาก มีนักข่าวถามเรื่องนี้กับ Daniel Ek ซีอีโอ Spotify ได้คำตอบมาว่า รูปแบบการพูดคุยระหว่างคนสองคนมันให้ผลที่ดี ซึ่งแสดงให้เห็นชัดเจนใน Clubhouse และพอดคาสต์ของ Spotify</p>\n<p>Daniel Ek บอกว่า Clubhouse ช่วยขับเคลื่อนความคิดสร้างสรรค์ของครีเอเตอร์ แต่ในมุมของผู้บริโภคสื่อนั้น ยังคงเชื่อว่า ในระยะยาว ผู้บริโภคก็ยังต้องการเลือกชมเนื้อหาใด ในเวลาไหนก็ได้ มากกว่าจะเลือกชมเนื้อหาตามตารางเวลาและเงื่อนไขของคนอื่น แต่เขาก็จับตามองการเปลี่ยนแปลงนี้อย่างใกล้ชิด และเขาก็สนใจ Clubhouse มากพอๆ กับการเล่น Fortnite, Minecraft หรือ Roblox</p>\n<p>ในงาน Stream On มีประกาศสำคัญหลายเรื่องคือ ขยายตลาดออกไปอีก 80 ตลาดใหม่ เพิ่มภาษาใหม่ๆ อีกกว่า 30 ภาษาเพื่อรุกตลาดใหม่ๆ ด้วย นอกจากนี้ยังเตรียมจะเปิดแพ็กเกจใหม่สำหรับคนต้องการฟังเพลงแบบไม่สูญเสียคุณภาพเสียงหรือ HiFi</p>\n<p><img alt=\"No Description\" src=\"https://www.blognone.com/sites/default/files/externals/36c3d5dd6deefdce6b2549d17e5b6d88.png\" ><br />\nภาพจาก <a href=\"https://www.youtube.com/watch?v=Vvo-2MrSgFE&amp;feature=emb_title\">Stream On</a></p>\n<p>ที่มา - <a href=\"https://www.theverge.com/2021/2/23/22295315/spotify-ceo-interview-podcast-daniel-ek-music-stream-on\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/spotify\">Spotify</a></div><div class=\"field-item odd\"><a href=\"/topics/clubhouse\">Clubhouse</a></div><div class=\"field-item even\"><a href=\"/topics/podcast\">Podcast</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c89a0f3b41ac8fd8c90ba1731679279ab07d4bf954e58515c9483ccbb9b3b41e","category":"Thai"}