{"title":"Chevrolet เปิดตัว Bolt EV ใหม่ 2 รุ่น พร้อมตั้งเป้าเปิดตัวรถยนต์ไฟฟ้า 30 รุ่นใน 4 ปี","link":"https://www.blognone.com/node/121218","date":1613488690000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>General Motors บริษัทแม่ของ Chevrolet เดินหน้าเปิดตัวรถยนต์ไฟฟ้ารุ่นใหม่อีก 2 รุ่น คือ Bolt EV และ Bolt EUV โดยทั้งสองรุ่นนี้มีความคล้ายกันหลายจุด แต่ก็มีจุดขายที่แตกต่างกันชัดเจน</p>\n<p>Bolt EUV เป็นรถยนต์ไฟฟ้าแบบครอสโอเวอร์ ซึ่งตัวย่อ EUV เป็นตัวย่อที่ GM ตั้งขึ้นมาเองจาก electric utility vehicle หรือรถยนต์ไฟฟ้าอเนกประสงค์ โดย Bolt EUV มีฐานล้อยาวกว่า Bolt EV ราว 3 นิ้ว และตัวรถยาวกว่า ทำให้ผู้โดยสารตอนหลังนั่งสบายขึ้น</p>\n<p>GM ระบุว่า Bolt EUV สามารถวิ่งได้ระยะทาง 250 ไมล์ต่อการชาร์จหนึ่งครั้ง หรือราว 402 กิโลเมตร ระบบชาร์จสามารถเลือกได้ทั้ง 120 และ 240 โวลท์</p>\n<p><img alt=\"alt=&quot;o5SUWD.jpg&quot;\" src=\"https://www.blognone.com/sites/default/files/externals/d7f66924c81e9901c692432c16cf9e5b.jpg\" ></p>\n<p><img alt=\"alt=&quot;o5YKsu.jpg&quot;\" src=\"https://www.blognone.com/sites/default/files/externals/92bd9ac678d1db79c53714dbe848d9cb.jpg\" ><em>Chevrolet Bolt EUV</em></p>\n<p>ส่วน Bolt EV เป็นภาคต่อของรถรุ่นนี้ที่เปิดตัวครั้งแรกกว่าสี่ปีที่แล้ว มาในทรงแฮตช์แบ็ค โดยแพลตฟอร์มยังคงเดิม เปลี่ยนแค่ฟีเจอร์และหน้าตา ด้านแบตเตอรี่มีความจุ 65 กิโลวัตต์ชั่วโมง ทำให้รถวิ่งได้ราว 259 ไมล์ หรือราว 416 กิโลเมตร ขับเคลื่อนด้วยมอเตอร์ตัวเดียว มีกำลัง 200 แรงม้า แรงบิด 360 นิวตันเมตร</p>\n<p><img alt=\"alt=&quot;o5Y9Uz.jpg&quot;\" src=\"https://www.blognone.com/sites/default/files/externals/5502179e7b973c401a4ed8b9957f2b82.jpg\" ></p>\n<p><img alt=\"alt=&quot;o5YZyZ.jpg&quot;\" src=\"https://www.blognone.com/sites/default/files/externals/6db53b4335b4281a12445cfa7b0ff07d.jpg\" ><em>Chevrolet Bolt EV</em></p>\n<p>ด้านระบบช่วยขับ ลูกค้าที่ซื้อ Bolt EUV สามารถซื้อระบบ Super Cruise เพิ่มได้ ซึ่งเป็นระบบช่วยขับที่รักษารถให้อยู่ในเลน โดยโฆษณาว่าไม่ต้องจับพวงมาลัย และเปลี่ยนเลนได้เองเมื่อคนขับเปิดไฟเลี้ยว</p>\n<p>Bolt EV มีราคาเริ่มต้น 31,995 ดอลลาร์สหรัฐ หรือราว 958,000 บาท ส่วน Bolt EUV ราคาเริ่มต้นที่ 33,995 ดอลลาร์สหรัฐ หรือราว 1.02 ล้านบาท</p>\n<p>ทั้ง Bolt EV และ Bolt EUV เป็นรถยนต์ไฟฟ้า 2 รุ่นใน 30 รุ่นที่ GM ตั้งเป้าจะเปิดตัวภายใน 4 ปีข้างหน้า</p>\n<p>ที่มา - <a href=\"https://techcrunch.com/2021/02/14/gm-unveils-a-refreshed-chevy-bolt-ev-and-its-bigger-yet-compact-crossover-sibling\">TechCrunch</a><br />\n<em>ภาพทั้งหมดโดย GM</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/chevrolet\">Chevrolet</a></div><div class=\"field-item odd\"><a href=\"/topics/electric-car\">Electric Car</a></div><div class=\"field-item even\"><a href=\"/topics/automobile\">Automobile</a></div><div class=\"field-item odd\"><a href=\"/topics/gm\">GM</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"930027a8bef9c5d74af8e6da6b8c792c938e22ea59dc84f6d636a29e938401ab","category":"Thai"}