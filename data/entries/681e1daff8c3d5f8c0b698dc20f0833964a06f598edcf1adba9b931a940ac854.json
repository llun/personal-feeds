{"title":"เข็มเดียวก็พอ? อิสราเอลรายงานประสิทธิภาพวัคซีน Pfizer เข็มเดียวก็ได้ 76%","link":"https://www.blognone.com/node/121289","date":1613733731000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังอิสราเอลฉีดวัคซีน BNT162b2 ของ Pfizer และ BioNTech เป็นวงกว้าง วันนี้ทาง Sheba Medical Center ก็เผยแพร่รายงานประสิทธิภาพของวัคซีนก่อนฉีดเข็มที่สอง หลังจากที่ Pfizer รายงานว่าประสิทธิภาพของวัคซีนสูงกว่า 90% แต่จะนับประสิทธิภาพหลังจากฉีดเข็มที่สองไปแล้ว 7 วัน</p>\n<p>Sheba Medical Center สำรวจประสิทธิภาพจากเจ้าหน้าที่สาธารณสุขที่ได้รับวัคซีนจำนวน 7,214 คน เมื่อสำรวจเฉพาะในช่วงหลังจากได้รับวัคซีนวันที่ 15-21 พบว่ามีผู้ติดเชื้อแบบมีอาการ 9 คน คิดเป็น 1.9 เคสต่อ 10,000 คน-วัน เทียบกับคนที่ไม่ได้ฉีดวัคซีนอยู่ที่ 5 เคสต่อ 10,000 คน-วัน คิดเป็นประสิทธิภาพ 76% อย่างไรก็ดีควรระวังว่าข้อมูลนี้เป็นข้อมูลจากกลุ่มตัวอย่างที่เป็นพนักงานสาธารณสุขที่อายุไม่สูงนัก</p>\n<p>ประสิทธิภาพเช่นนี้ทำให้นักวิจัยจากแคนาดาแนะนำรัฐบาลว่าอาจจะเลื่อนการฉีดวัคซีนของ Pfizer โดสที่สองออกไปก่อนเพื่อให้ฉีดเป็นวงกว้างให้มากที่สุด ส่วนทาง Pfizer ระบุว่ากำลังติดตามประสิทธิภาพของวัคซีนเช่นกัน</p>\n<p>ที่มา - <a href=\"https://www.reuters.com/article/us-health-coronavirus-israel-vaccine-idUSKBN2AJ08D\">Reuters</a>, <a href=\"https://www.thelancet.com/journals/lancet/article/PIIS0140-6736(21)00448-7/fulltext\">The Lancet</a></p>\n<p><img alt=\"No Description\" src=\"https://www.blognone.com/sites/default/files/externals/d3ee8116e902ef220033013367d60c21.jpg\" ><br />\nภาพวัคซีน BNT162b2 จาก <a href=\"https://twitter.com/BioNTech_Group/status/1329754864851841025/photo/1\">BioNTech</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/israel\">Israel</a></div><div class=\"field-item odd\"><a href=\"/topics/pfizer\">Pfizer</a></div><div class=\"field-item even\"><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"681e1daff8c3d5f8c0b698dc20f0833964a06f598edcf1adba9b931a940ac854","category":"Thai"}