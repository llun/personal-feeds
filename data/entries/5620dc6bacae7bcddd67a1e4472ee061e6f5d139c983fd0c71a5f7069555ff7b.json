{"title":"Naver ใช้ผู้ช่วยอัจฉริยะ คุยติดตามผลข้างเคียงจากคนที่ฉีดวัคซีน COVID-19 แล้ว","link":"https://www.blognone.com/node/122941","date":1622469241000,"content":"<div><div><div><p>Naver แอปแชทในเกาหลีใต้ทำ COVID-19 AI CareCall Service ใช้เสียงผู้ช่วยอัจฉริยะสอบถามผู้ที่ได้รับวัคซีน COVID-19 ไปแล้วว่ามีอาการที่เกิดจากผลข้างเคียงวัคซีนหรือไม่ โดยระบบจะติดตามผู้ที่รับวัคซีนอายุ 75 ปีขึ้นไป เร่ิมใช้งานแล้วในเมืองปูซาน, ซองนัม, ซูวอน และเมืองจอนจู จังหวัดชอลลาเหนือ</p>\n<p>เป้าหมายของ COVID-19 AI CareCall Service จะช่วยแบ่งเบาภาระของเจ้าหน้าที่สาธารณสุข หากพบอาการเจ้าหน้าที่สาธารณสุขในพื้นที่จะตรวจสอบผู้ได้รับวัคซีนอย่างละเอียดต่อไป ด้านนายกเทศมนตรีเมืองจอนจู Kim Seung-soo ระบุว่าเตรียมขยายการใช้งานไปยังกลุ่มคนในช่วงอายุอื่นๆ ในระยะต่อไป</p>\n<p><img src=\"https://www.blognone.com/sites/default/files/externals/54e162dc1fdbf029d96585f3d5448370.jpg\" /><br />\nภาพจาก <a href=\"http://www.navercorp.com/en/company/companyInfo.nhn\">Naver</a></p>\n<p>ที่มา - <a href=\"http://www.koreaherald.com/view.php?ud=20210531000788\">Korea Herald</a></p>\n</div></div></div><div><div>Topics: </div><div><div><a href=\"/topics/naver\">Naver</a></div><div><a href=\"/topics/south-korea\">South Korea</a></div><div><a href=\"/topics/vaccine\">vaccine</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5620dc6bacae7bcddd67a1e4472ee061e6f5d139c983fd0c71a5f7069555ff7b","category":"Thai"}