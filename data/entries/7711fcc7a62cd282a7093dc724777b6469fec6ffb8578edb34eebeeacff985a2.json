{"title":"Call of Duty แบนผู้เล่นที่มีพฤติกรรมหยาบคายและเหยียดผิวกว่า 350,000 ราย ในปี 2020","link":"https://www.blognone.com/node/122874","date":1622085663000,"content":"<div><div><div><p>นอกจาก Call of Duty: Warzone จะ<a href=\"https://www.blognone.com/node/122705\">แบนผู้เล่นที่ใช้โปรแกรมโกง</a>แล้ว ในรายงานการต่อต้านพฤติกรรมพยาบคายของ Call of Duty ยังระบุว่าทีมงานแบนผู้เล่นที่มีพฤติกรรมหยาบคายและใช้ชื่อในเกมเหยียดผิวไปกว่า 350,000 รายในปี 2020 จำนวนนี้เป็นการนับรวมทั้งจาก Call of Duty: Warzone, Black Ops Cold War, Modern Warfare, และ Call of Duty: Mobile</p>\n<p>นอกจากนี้ทีมงานยังใส่ฟิลเตอร์กรองคำหยาบในช่องแชทเพิ่มเติม ใช้งานได้กว่า 11 ภาษา พร้อมยอมรับว่ายังมีงานต้องทำอีกมากเพื่อให้เกมมีระเบียบขึ้น เช่นเพิ่มช่องทางให้ผู้เล่นรายงานพฤติกรรมผู้เล่นคนอื่น เพิ่มมาตรฐานในการตรวจจับและแบนผู้เล่น รวมถึงมีการสื่อสารกับชุมชนผู้เล่นมากขึ้น</p>\n<p>Call of Duty เป็นเกมยิงแนว FPS ที่โด่งดัง มีผู้เล่นทุกเพศทุกวัย ลงแทบทุกแพลตฟอร์ม ทำให้นอกจากพฤติกรรมโกงเกมแล้ว พฤติกรรมเช่นการด่าทอด้วยคำหยาบคาย หรือเยาะเย้ยหลังเกมจบด้วยการเหยียดผิวหรือเหยียดเชื้อชาติจึงเกิดขึ้นได้บ่อยครั้งและทีมงานคงต้องเร่งจัดการต่อไป</p>\n<p>ที่มา - <a href=\"https://www.callofduty.com/blog/2021/05/ANTI-TOXICITY-PROGRESS-REPORT\">Call of Duty Blog</a></p>\n<p><img src=\"https://www.blognone.com/sites/default/files/externals/b0c19764b96f283065ca9ebc2cf76527.jpg\" /></p>\n</div></div></div><div><div>Topics: </div><div><div><a href=\"/topics/call-of-duty\">Call of Duty</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7711fcc7a62cd282a7093dc724777b6469fec6ffb8578edb34eebeeacff985a2","category":"Thai"}