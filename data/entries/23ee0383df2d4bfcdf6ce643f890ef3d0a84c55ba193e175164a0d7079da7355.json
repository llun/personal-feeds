{"title":"ศึกชิงอินฟลูเอนเซอร์ YouTube ตั้งงบ 100 ล้านเหรียญ จ่ายให้ครีเอเตอร์ในคลิปสั้น Shorts","link":"https://www.blognone.com/node/122638","date":1620785757000,"content":"<div><div><div><p>YouTube ประกาศตั้งกองทุน YouTube Shorts Fund รวมมูลค่า 100 ล้านเหรียญ หรือกว่า 3 พันล้านบาท จ่ายให้อินฟลูเอนเซอร์, ครีเอเตอร์บนแพลตฟอร์มคลิปสั้นของ YouTube หรือ <a href=\"https://www.blognone.com/node/121451\">Shorts หลังเพิ่งเปิดทดสอบใช้งานในสหรัฐฯเมื่อเดือนมีนาคมที่ผ่านมา</a> โดยเป็นการลงทุนครอบคลุมทั้งปี 2021-2022</p>\n<p>YouTube ระบุว่าในแต่ละเดือน ทางบริษัทจะติดต่อไปยังครีเอเตอร์ที่มียอด engagement และยอดรับชมสูง และจะจ่ายเงินให้เป็นรางวัล ครีเอเตอร์ทุกคนสามารถได้รางวัลจากกองทุนนี้ได้ ไม่จำกัดเฉพาะยูทูเบอร์ในโปรแกรม YouTube Partner Program การจ่ายกองทุนนี้ เป็นส่วนหนึ่งของแผนการทำโมเดลสร้างรายได้แก่ครีเอเตอร์</p>\n<p>YouTube กล่าวภึงฟีเตอร์ใหม่ๆ ที่จะเปิดพรีวิวใน Shorts ด้วย เช่น สร้างคลิปรีมิกซ์จากวิดีโอบน YouTube ได้ ถือเป็นแหล่งฟุตเทจมหาศาลเลยทีเดียว, เพิ่ม captions ได้, อัดคลิปได้ยาวสูงสุด 1 นาที, เพิ่มคลิปในเครื่องโทรศัพท์ตัวเองได้, เพิ่มเอฟเฟกต์ใหม่ๆ เข้ามามากขึ้น</p>\n<p><img src=\"https://www.blognone.com/sites/default/files/externals/bcb943221fb99f8989e966a6346c72ca.png\" /></p>\n<p>ที่มา - <a href=\"https://blog.youtube/news-and-events/introducing-youtube-shorts-fund/\">YouTube</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23ee0383df2d4bfcdf6ce643f890ef3d0a84c55ba193e175164a0d7079da7355","category":"Thai"}