{"title":"NVIDIA เปิดตัวซูเปอร์คอมพิวเตอร์ Cambridge-1 แรงที่สุดในอังกฤษ เน้นวิจัยยา-สุขภาพ","link":"https://www.blognone.com/node/123655","date":1625988456000,"content":"<div><div><div><p>NVIDIA เปิดตัวซูเปอร์คอมพิวเตอร์ Cambridge-1 ที่บริษัทลงทุนเองทั้งหมด มูลค่า 100 ล้านดอลลาร์</p>\n<p>Cambridge-1 จะตั้งอยู่ในสหราชอาณาจักร และถือเป็นซูเปอร์คอมพิวเตอร์สมรรถนะสูงสุดของสหราชอาณาจักรด้วย มีพลังประมวลผล AI ที่ 400 petaflops และประสิทธิภาพงานทั่วไป 8 petaflops (Linpack) ภายในประกอบด้วย<a href=\"https://www.blognone.com/node/116348\">เซิร์ฟเวอร์ NVIDIA DGX A100</a> จำนวน 80 เครื่อง <a href=\"https://www.blognone.com/node/110409\">ใช้เทคนิค DGX SuperPod</a> และระบบเครือข่าย InfiniBand</p>\n<p>เครื่อง Cambridge-1 ตั้งอยู่ที่เมือง Cambridge ตามชื่อ (แต่ไม่เกี่ยวข้องกับมหาวิทยาลัยเคมบริดจ์) ภารกิจของมันคือใช้วิจัยด้านสุขภาพ โดย NVIDIA จับมือกับพันธมิตรหลายราย เช่น บริษัทยา AstraZeneca, GSK โรงพยาบาลในสังกัด Guy's and St Thomas' NHS Foundation Trust และสถาบันการศึกษา King’s College London กับ  Oxford Nanopore Technologies มาใช้งานเครื่องด้วย</p>\n<p>ตัวอย่างงานที่มารันบน Cambridge-1 แล้วได้แก่ โครงการวิจัยยาของ AstraZeneca, โครงการวิจัยยีนของ GSK, โครงการวิเคราะห์สมองของ King's College ร่วมกับ NHS, โครงการวิจัยยีนของ Oxford Nanopore</p>\n<p><img src=\"https://www.blognone.com/sites/default/files/externals/e1cd4b3537df8817db8876e573c2d268.jpg\" /></p>\n<p><img src=\"https://www.blognone.com/sites/default/files/externals/d17f2a91675984f2a0000e532d18986e.jpg\" /></p>\n<p>ที่มา - <a href=\"https://nvidianews.nvidia.com/news/nvidia-launches-uks-most-powerful-supercomputer-for-research-in-ai-and-healthcare\">NVIDIA</a></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/supercomputer\">Supercomputer</a></div><div><a href=\"/topics/united-kingdom\">United Kingdom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d14013f88bd03da8a4fb51c6732a39e276dadee3c23eafdaee3db8b897e948e0","category":"Thai"}