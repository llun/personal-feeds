{"title":"Spotify เริ่มหาเงินจากคอนเสิร์ตออนไลน์ ขายตั๋ว 470 บาท","link":"https://www.blognone.com/node/122773","date":1621489052000,"content":"<div><div><div><p>Spotify เข้าวงการคอนเสิร์ตออนไลน์ เปิดขายตั๋วคอนเสิร์ตของ 5 ศิลปิน คือ The Black Keys, Jack Antonoff of Bleachers, Leon Bridges, girl in red และ Rag 'n' Bone Man ขายที่ราคา 15 ดอลลาร์ต่อ 1 ใบ หรือราว 470 บาท ผู้ใช้งานต้องมีบัญชี Spotify ด้วย เป็นบัญชีใช้งานฟรีก็ได้</p>\n<p>ตัวคอนเสิร์ตเป็นรายการที่อัดไว้ก่อน เข้าดูได้ผ่านบราวเซอร์เท่านั้นในเวลาที่กำหนดให้ และไม่สามารถดูบนแอป Spotify ระบบขายตั๋วเชื่อมกับบัญชีผู้ใช้ จึงโอนตั๋วให้กันไม่ได้ และถ้าพลาดชมการแสดงก็ไม่สามารถรับเงินคืนได้ด้วย</p>\n<p><img src=\"https://www.blognone.com/sites/default/files/externals/a566f2b9a881f4f7701e9dcb2b6044ed.png\" /></p>\n<p>ก่อนหน้านี้ Spotify เปิดให้ศิลปินแสดงตารางเล่นคอนเสิร์ตของตัวเองลงในโปรไฟล์ และเสนอเพลย์ลิสต์คอนเสิร์ตที่กำลังจะจัดขึ้นในประเทศนั้นๆ ให้ด้วย Spotify ยังเคยบอกด้วยว่าสามารถสร้างยอดขายตั๋วได้มากกว่า 40 ล้านดอลลาร์ผ่านโปรแกรม Fans First ซึ่งจะมอบสิทธิประโยชน์พิเศษให้กับแฟนๆ เช่นการเข้าถึงตั๋วก่อนใคร</p>\n<p>ที่มา - <a href=\"https://www.theverge.com/2021/5/19/22443759/spotify-virtual-stream-concert-event-leon-bridges-black-keys\">The Verge</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/concert\">concert</a></div><div><a href=\"/topics/music-streaming\">Music Streaming</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"af5d463a673b14b0d843cf048ba77672b486433f6b7d7c157b9f342fdbb49050","category":"Thai"}