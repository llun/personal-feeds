{"title":"Google Workspace เปิดตัวฟีเจอร์ Spaces ห้องสนทนาของทีม พูดคุย แชร์ไฟล์ ในที่เดียว","link":"https://www.blognone.com/node/123200","date":1623740814000,"content":"<div><div><div><p>Google Workspace เปิดตัวอินเทอร์เฟซใหม่ที่เรียกว่า Spaces มันเป็นการนำระบบแชท-วิดีโอคอลล์ Google Chat และ Google Meet เข้าไปฝังในแอพตัวอื่นอย่าง Gmail หรือ Google Docs</p>\n<p>อินเทอร์เฟซนี้ไม่ใช่ของใหม่ทั้งหมด เพราะ<a href=\"https://www.blognone.com/node/117503\">กูเกิลเคยทำมันออกมาแล้วในปี 2020 ชื่อว่า Rooms</a> แต่บอกว่านี่เป็นวิวัฒนาการล่าสุดของ Rooms แล้วเปลี่ยนชื่อเป็น Spaces (<a href=\"https://www.blognone.com/node/122736\">หรือจะมองว่ามันคือ Google Wave คืนชีพ</a>ก็ได้เช่นกัน)</p>\n<p>รูปแบบการใช้งาน Spaces จะเป็นการสร้างห้อง (space) เชิญคนที่เกี่ยวข้องมาเข้าห้อง ในห้องนั้นจะมีหน้าจอแชท ไฟล์ และงาน (tasks) ที่เกี่ยวข้องกับโปรเจคต์หรือทีมนั้นๆ</p>\n<p>กูเกิลอธิบายว่าในการทำงานยุคใหม่ การทำงานร่วมกัน (collaboration) เป็นสิ่งสำคัญ โดย chat/video meeting กลายเป็นสิ่งที่ขาดไม่ได้ตั้งแต่ยุค COVID-19 จึงผนวกรวมทุกอย่างเข้าเป็นฟีเจอร์ Spaces ให้การประสานงานราบรื่น โดยไม่ต้องสนใจว่าใช้แอพตัวใดอยู่</p>\n<p>ฟีเจอร์ Spaces จะเริ่มเปิดให้ใช้งานแทน Rooms ในช่วงฤดูร้อนกลางปีนี้</p>\n<p><img src=\"https://www.blognone.com/sites/default/files/externals/5e238b59a6c1fae70376629191253f51.png\" /></p>\n<p><img src=\"https://www.blognone.com/sites/default/files/externals/b74a7b49014bb2a4a0ee51958a82f063.png\" /></p>\n<p>ที่มา - <a href=\"https://cloud.google.com/blog/products/workspace/helping-business-with-new-additions-to-google-workspace\">Google</a></p>\n</div></div></div><div><div>Topics: </div><div><div><a href=\"/topics/google-workspace\">Google Workspace</a></div><div><a href=\"/topics/google-chat\">Google Chat</a></div><div><a href=\"/topics/google\">Google</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1116525dbe3f5056c2c60e702466ed4da5fcc84a702daf4a241bce01712d2d64","category":"Thai"}