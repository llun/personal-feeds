{"title":"Huawei เปิดตัว MatePad Pro 12.6 และ MatePad Pro 10.8 รัน HarmonyOS 2.0","link":"https://www.blognone.com/node/123013","date":1622798103000,"content":"<div><div><div><p>Huawei เปิดตัวแท็บเล็ต MatePad Pro พร้อมกันสองขนาด ในงานเปิดตัว HarmonyOS เมื่อวันที่ 2 มิถุนายนที่ผ่านมา คือรุ่น MatePad Pro 12.6 และ MatePad Pro 10.8 ทั้งสองรุ่นเปิดให้สั่งจองในประเทศจีน วันที่ 2 มิถุนายน และวางขาย 10 มิถุนายน 2564 ส่วนประเทศอื่นยังไม่มีกำหนดวางจำหน่าย</p>\n<p><img src=\"https://www.blognone.com/sites/default/files/externals/730f2d044b61d4cd52aeb2c8d3b38111.jpg\" /></p>\n<p><strong>MatePad Pro 12.6</strong> ใช้หน้าจอ OLED 12.6 นิ้ว มีทั้งรุ่น 5G ใช้ชิป Kirin 9000 และรุ่น WiFi ใช้ชิป Kirin 9000E ซึ่งเป็นรุ่นลดสเปกของ Kirin 9000 ลดแกนจีพียู Mali-G78 ไปใช้รุ่น 22 แกน และลดจำนวนแกนเอ็นพียู (ตัวประมวลผล neural) เหลือ 1 แกนใหญ่ + 1 แกนเล็ก จาก 2 แกนใหญ่ + 1 แกนเล็ก ใน Kirin 9000 มีสเปกดังนี้</p>\n<ul>\n<li>หน้าจอ OLED 12.6 นิ้ว ความละเอียด 2560 x 1600 พิกเซล อัตรารีเฟรช 60Hz แสดงผลสี DCI-P3 ได้ 100%</li>\n<li>ชิป Kirin 9000 / 9000E</li>\n<li>แรม 8GB หน่วยความจำ UFS 3.1 ขนาด 128GB / 256GB</li>\n<li>รองรับ Wi-Fi 6, Bluetooth 5.2</li>\n<li>กล้องหลังหลัก 13MP กล้องอัลตร้าไวด์ 8MP มีเซ็นเซอร์ ToF</li>\n<li>กล้องหน้า 8MP</li>\n<li>ลำโพงปรับแต่งโดย Harman Kardon 8 ตัว ไมค์ 4 ตัว ไม่มีรูหูฟัง</li>\n<li>แบตเตอรี่ 10,050mAh ชาร์จเร็วมีสาย 40W ไร้สาย 27W</li>\n<li>แสกนลายนิ้วมือด้านข้าง</li>\n<li>รัน HarmonyOS 2.0</li>\n<li>น้ำหนัก 609 กรัม</li>\n</ul>\n<p>MatePad Pro 12.6 วางจำหน่ายในประเทศจีน แบ่งเป็น 4 แบบย่อย ดังนี้</p>\n<ul>\n<li>MatePad Pro รุ่น WiFi 128GB - ราคา 4999 หยวน (ราว 24,390 บาท)</li>\n<li>MatePad Pro รุ่น WiFi 256GB - ราคา 5499 หยวน (ราว 26,825 บาท)</li>\n<li>MatePad Pro รุ่น WiFi 256GB พร้อมคีย์บอร์ด + M-Pencil - ราคา 6,699 หยวน (ราว 32,700 บาท)</li>\n<li>MatePad Pro รุ่น 5G 256GB พร้อมคีย์บอร์ด + M-Pencil - ราคา 7,999 หยวน (ราว 39,000 บาท)</li>\n</ul>\n<p><img src=\"https://www.blognone.com/sites/default/files/externals/3f5459258a556078c670c5adc5cc75d4.jpg\" /></p>\n<p>ส่วน <strong>MatePad Pro 10.8</strong> เปลี่ยนไปใช้หน้าจอ IPS LCD ขนาด 10.8 นิ้ว แต่ได้อัตรารีเฟรช 120Hz พร้อม adaptive refresh rate และใช้ซีพียู <a href=\"https://www.blognone.com/node/120688\">Snapdragon 870</a> แทนชิป Kirin เป็นครั้งแรก ตรงกับ<a href=\"https://www.huaweicentral.com/breaking-huawei-started-using-snapdragon-chipsets-and-harmonyos-adopts-qualcomm-platform/\">ข่าวลือก่อนหน้านี้</a> ที่ระบุว่า Huawei เตรียมหันมาใช้ชิป Qualcomm เพื่อช่วยบรรเทาปัญหาผลิตชิป Kirin ไม่ทัน ส่วนสเปกอื่นของ MatePad Pro 10.8 มีดังนี้</p>\n<ul>\n<li>หน้าจอ IPS LCD 10.8 นิ้ว ความละเอียด 2560 x 1600 อัตรารีเฟรช 120Hz แสดงผลสี DCI-P3 ได้ 100%</li>\n<li>ชิป Snapdragon 870</li>\n<li>แรม 8GB หน่วยความจำ UFS 3.1 ขนาด 128GB / 256GB</li>\n<li>รองรับ Wi-Fi 6, Bluetooth 5.2</li>\n<li>กล้องหลังหลัก 13MP</li>\n<li>กล้องหน้า 8MP</li>\n<li>ลำโพง 4 ตัว ไม่มีรูหูฟัง</li>\n<li>แบตเตอรี่ 7,250mAh ชาร์จเร็วมีสาย 40W ไร้สาย 27W</li>\n<li>แสกนลายนิ้วมือด้านข้าง</li>\n<li>รัน HarmonyOS 2.0</li>\n<li>น้ำหนัก 460 กรัม</li>\n</ul>\n<p>MatePad Pro 10.8 แบ่งจำหน่ายเป็นสามรุ่นย่อยในประเทศจีน ดังนี้</p>\n<ul>\n<li>MatePad Pro 10.8 รุ่น WiFi 128GB - ราคา 3,799 หยวน (ราว 18,500 บาท)</li>\n<li>MatePad Pro 10.8 รุ่น WiFi 256GB - ราคา 4,299 หยวน (ราว 21,000 บาท)</li>\n<li>MatePad Pro 10.8 รุ่น WiFi 256GB พร้อมคีย์บอร์ด + M-Pencil - ราคา 5299 หยวน (ราว 25,800 บาท)</li>\n</ul>\n<p><img src=\"https://www.blognone.com/sites/default/files/externals/80fe2844c062ad3c76b4ee684eb62ce5.jpg\" /></p>\n<p>ที่มา -  <a href=\"https://www.youtube.com/watch?v=y2101ics8jc\">Huawei Harmony OS Launch</a></p>\n<p><em>นาทีที่ 1:30:30</em></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/matepad\">MatePad</a></div><div><a href=\"/topics/harmonyos\">HarmonyOS</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3366c826a9cabff06f7ee280136693ab75ef794d463e3024559c6a445c8fa195","category":"Thai"}