{"title":"Alibaba Cloud ประกาศเพิ่มโซลูชัน สำหรับเว็บอีคอมเมิร์ซทำระบบไลฟ์ขายสินค้า","link":"https://www.blognone.com/node/123136","date":1623424551000,"content":"<div><div><div><p>Alibaba Cloud กลุ่มธุรกิจให้บริการคลาวด์ของ Alibaba ประกาศเพิ่มโซลูชันใหม่ เป็นบริการไลฟ์สตรีม สำหรับร้านค้าในอีคอมเมิร์ซ ซึ่งมีเครื่องมือครบสำหรับการนำเสนอสินค้าในไลฟ์สด การแสดงตัวหนังสือข้อความระหว่างไลฟ์ รวมถึงเครื่องมือสำหรับทำการซื้อขาย</p>\n<p>โซลูชันสำหรับไลฟ์สดขายสินค้านี้ น่าจะทำให้ Alibaba Cloud มีจุดขายที่แตกต่างจากผู้ให้บริการคลาวด์รายอื่นโดยเฉพาะจากฝั่งตะวันตก โดยในภาพรวมตลาดผู้ให้บริการคลาวด์นั้น Alibaba Cloud มีส่วนแบ่งอันดับ 4 รองจาก Amazon, Microsoft และ Google ตามลำดับ</p>\n<p>Alibaba บอกว่าเทคโนโลยีที่ใช้สำหรับการไลฟ์สดคือ Narrowband HD ที่ทำให้ได้ภาพคมชัดแม้ลดบิตเรต ช่วยลดต้นทุนแบนด์วิธ และยังมี latency ต่ำประมาณ 2 วินาที จึงเหมาะกับไลฟ์สดที่อาจมีการทำแฟลชเซลล์</p>\n<p>Alibaba Cloud ยังประกาศผลิตภัณฑ์และฟีเจอร์ใหม่ ๆ อีกหลายรายการ รวมทั้งประกาศตั้งศูนย์ข้อมูลใหม่แห่งแรกที่ฟิลิปปินส์อีกด้วย</p>\n<p>ที่มา: <a href=\"https://www.alibabacloud.com/th/press-room/alibaba-cloud-launches-new-livestreaming-e-commerce-solution-at-cloud-summit\">Alibaba Cloud</a> ผ่าน <a href=\"https://www.cnbc.com/2021/06/08/alibaba-cloud-expands-products-with-livestream-shopping-data-centers.html\">CNBC</a> ภาพ <a href=\"https://www.alizila.com/brands-turn-to-livestreaming-as-china-returns-to-work/\">Alizila</a></p>\n<p><img src=\"https://www.blognone.com/sites/default/files/externals/a2483a86f8a76cd75ae1004e0b22c673.jpg\" /></p>\n</div></div></div><div><div>Topics: </div><div><div><a href=\"/topics/alibaba-cloud\">Alibaba Cloud</a></div><div><a href=\"/topics/alibaba\">Alibaba</a></div><div><a href=\"/topics/cloud-computing\">Cloud Computing</a></div><div><a href=\"/topics/live-streaming\">Live Streaming</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8f7cd7fd2cc6c4653482eef6d5fdd2fb0bf2318c0d2de776f35b77a37c5fa249","category":"Thai"}