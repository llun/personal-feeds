{"title":"รู้จัก Blue Protocol เกม MMORPG งานภาพคล้าย Genshin Impact จาก Bandai Namco","link":"https://www.blognone.com/node/121862","date":1616577765000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Blue Protocol เป็นเกม MMORPG จาก Bandai Namco ที่ประกาศเปิดตัวเมื่อเดือนมิถุนายน 2019 พัฒนาโดยทีม Bandai Namco Online สตูดิโอภายในของ Bandai Namco เอง บน Unreal Engine 4 เกมเพลย์เป็นแบบแอ็กชั่นผจญภัยในโลกเปิดกว้าง มีงานภาพสไตล์อนิเมะ และมีระบบธาตุ คล้ายคลึงกับ Zelda Breath of The Wild และ Genshin Impact</p>\n<p>ปัจจุบันเกมนี้ถูกประกาศว่าจะลงให้แพลตฟอร์ม PC และจะเปิดตัวในญี่ปุ่นก่อน <a href=\"https://www.dualshockers.com/blue-protocol-global-release-anime-teased/\">แต่ก็มีข่าวจากผู้พัฒนา รวมถึงประกาศรับพนักงาน</a> ว่าตัวเกมอาจมีอนิเมะเป็นของตัวเอง มีเวอร์ชั่นคอนโซล และจะวางจำหน่ายภายในปีงบประมาณ 2021 นี้ (หลังสิ้นเดือนมีนาคม 2021 ถึงภายในเดือนมีนาคม 2022)</p>\n<p>ถึงแม้งานภาพของเกมคล้ายกับ Genshin Impact อย่างมาก จึงเลี่ยงไม่ได้ที่จะถูกนำมาเปรียบเทียบกัน แต่สิ่งที่ Blue Protocol แตกต่างจาก Genshin Impact อย่างมากคือตัวเกมเน้นการเล่นแบบ MMORPG ไม่ได้เป็นเกมที่เน้นเนื้อเรื่องแบบผู้เล่นคนเดียว (แม้ใน Genshin Impact จะพาเพื่อนมาฟาร์มบอสได้ แต่ตัวเกมก็ไม่ได้บังคับ) กล่าวง่ายๆ คือเป็นเหมือนเกมออนไลน์ที่มีการสร้างตัวละคร เลือกอาชีพ ทำเควส อัพสกิล มีสัตว์ให้ขี่ ลงดันเจี้ยน ตีบอส คราฟต์ของ ในโลกที่ผู้เล่นในเซิฟเวอร์เดียวกันจะพบเจอกันได้ และมีอาชีพเริ่มต้น 4 อาชีพ ดังนี้</p>\n<ul>\n<li>Aegis Striker - สายแทงค์ ใช้ดาบกับโล่ห์</li>\n<li>Twin Striker - ตัวทำแดเมจ (DPS) อาวุธคือขวานคู่</li>\n<li>Blast Archer - เป็นทั้งนักธนูและสายซัพพอร์ต</li>\n<li>Spell Caster - นักเวทย์ โจมตีระยะไกล</li>\n</ul>\n<p>เนื้อเรื่องในเกมคือผู้เล่นตื่นมาในโลกที่เคยถูกปกครองโดยเผ่าโบราณที่สาบสูญ และต้องออกเดินทางไปกับ Feste สิ่งมีชีวิตครึ่งมนุษย์ (คล้ายๆ Paimon) เพื่อค้นหาความทรงจำของตัวเอง และต่อสู้กับสิ่งมีชีวิตลึกลับในตำนานที่มีชื่อว่า Avalitia</p>\n<p>ส่วนโมเดลการเก็บเงิน ยังไม่เปิดเผยว่าจะเป็นระบบกาชา แบบเก็บเงินรายเดือน หรือแบบอื่น ส่วนสถานะของเกมในปัจจุบัน มีการทดสอบทั้ง Alpha และ Beta ในประเทศญี่ปุ่นไปหลายครั้งแล้ว แต่ทีมงานยังไม่ประกาศวันวางจำหน่ายที่ชัดเจน รวมถึงให้ข้อมูลว่าจะใช้เวลาขัดเกลาตัวเกมให้ออกมาดีที่สุดก่อน มีแค่เพียงช่วงเวลาวางจำหน่ายแบบกว้างๆ (ในปีงบ 2021) ดังที่กล่าวไปเท่านั้น</p>\n<p><img alt=\"No Description\" src=\"https://www.blognone.com/sites/default/files/externals/dcdb1a9d5a83dbd306b5bd315fb09360.jpg\" ></p>\n<iframe width=\"640\" height=\"365\" src=\"https://www.youtube.com/embed/xtzsuQgSPsU\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://www.dualshockers.com/blue-protocol-genshin-impact-anime-online-jrpg-explained/\">DualShockers</a>, <a href=\"https://blue-protocol.com/\">Blue Protocol Official Website</a>, <a href=\"https://blueprotocol.fandom.com/wiki/Blue_Protocol_Wiki\">Blue Protocal Fandom</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/bandai-namco\">Bandai Namco</a></div><div class=\"field-item odd\"><a href=\"/topics/mmorpg\">MMORPG</a></div><div class=\"field-item even\"><a href=\"/topics/games\">Games</a></div><div class=\"field-item odd\"><a href=\"/topics/blue-protocol\">Blue Protocol</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8be11172a378f0365d0fa3c8f69f53befb043be5bd9b860e63dffa8f2312da7e","category":"Thai"}