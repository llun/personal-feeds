{"title":"Facebook สั่งแบนแอคเคาท์ที่เกี่ยวกับกองทัพเมียนมาทุกแอคเคาท์ทุกแพลตฟอร์ม","link":"https://www.blognone.com/node/121384","date":1614227058000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังกองทัพของเมียนมา (ตะมะดอว์) ถูกทั่วโลกประนามและยึดทรัพย์สินไปจนถึงห้ามเดินทาง ล่าสุด Facebook ออกมาประกาศท่าทีคล้ายกันคือสั่งแบนทุกแอคเคาท์ ทุกกิจกรรมของกองทัพบนแพลตฟอร์มทั้ง Facebook และ Instagram รวมถึงสื่อและโฆษณาจากหน่วยงานที่เกี่ยวข้องด้วยเช่นกัน</p>\n<p>Facebook บอกว่าปฏิบัติกับกองทัพเมียนมาบนมาตรฐานเดียวกันกับบุคคลหรือหน่วยงานอื่น แต่กรณีนี้มีข้อพิจารณาเพิ่มเติมจากข้อมูลของหน่วยงานอิสระที่ดูแลด้านการสืบสวนข้อเท็จจริงกรณีเมียนมาของสหประชาชาติเมื่อปี 2019 (UN Fact-Finding Mission on Myanmar) และหลักการชี้แนะว่าด้วยธุรกิจและสิทธิมนุษยชนแห่งสหประชาชาติ (UN Guiding Principles on Business and Human Rights) พบว่า</p>\n<ul>\n<li>กองทัพเมียนมา ที่มีอำนาจมหาศาลและไม่มีกระบวนการตรวจสอบ มีประวัติละเมิดสิทธิมนุษยชนขั้นร้ายแรง และมีความเป็นไปได้สูงที่จะใช้ความรุนแรงในอนาคต</li>\n<li>พฤติกรรมที่ผ่านมาของกองทัพเมียนมาบน Facebook ที่ละเมิดกฎอยู่เป็นประจำ ต้องบังคับใช้กฎของแพลตฟอร์มซ้ำแล้วซ้ำอีก</li>\n<li><a href=\"https://www.blognone.com/node/121303\">ละเมิดแพลตฟอร์มครั้งล่าสุดหลังรัฐประหาร 1 กุมภาพันธ์</a></li>\n<li>พฤติกรรมทั้งหมดเสี่ยงต่อการใช้ความรุนแรงและการคุกคามบนโลกออนไลน์ ที่อาจนำไปสู่ความรุนแรงในโลกจริง</li>\n</ul>\n<p>ที่มา - <a href=\"https://about.fb.com/news/2021/02/an-update-on-myanmar/\">Facebook</a></p>\n<p><img src=\"https://www.blognone.com/sites/default/files/externals/25c4ed30607e7b4feef863504c50807c.jpg\" alt=\"\" /><em>ภาพนายพล Min Aung Hlaing หัวหน้าคณะรัฐประหารพม่า จากช่อง YouTube กองทัพพม่า</em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/myanmar\">Myanmar</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"27dca7f6cdec8a6392b5de80d051a477d531916755b332970626f0b9debc2ca5","category":"Thai"}