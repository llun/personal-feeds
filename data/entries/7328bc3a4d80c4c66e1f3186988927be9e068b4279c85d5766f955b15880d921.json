{"title":"Starlink เริ่มเปิดจองคิวทั่วโลกรวมถึงไทย คาดจะให้บริการได้ปี 2022","link":"https://www.blognone.com/node/121115","date":1612875676000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้ Starlink เริ่มเปิดให้ผู้สนใจวางเงินจองคิวใช้บริการ โดยหลังจากผมทดลองใส่พื้นที่หลายประเทศพบว่าเว็บไซต์บอกเหมือนกันทั้งหมดว่าน่าจะมีพื้นที่บริการครอบคลุมภายในปี 2022</p>\n<p>ผู้สนใจต้องวางเงินจองคิว 99 ดอลลาร์ โดยไม่มีสัญญาอะไรว่าจะได้ใช้บริการเมื่อใด แต่หากบริการเปิดจริงก็จะเรียงตามคิวที่จองไว้</p>\n<p>ตอนนี้ Starlink มีดาวเทียมในวงโคจรมากกว่า 1,000 ดวงแล้ว แต่พื้นที่ให้บริการก็ยังจำกัดอยู่ในแถบซีกโลกเหนือ และหากยัง<a href=\"https://www.blognone.com/node/120920\">คงอัตราการส่งดาวเทียมเดือนละ 120</a> ดวงไปได้เรื่อยๆ ภายในปี 2022 ก็จะมีดาวเทียมในวงโคจร 2,000-3,000 ดวง</p>\n<p>แม้อัตราการส่งดาวเทียมจะน่าประทับใจ และเป็นไปได้ที่ Starlink จะสามารถขยายพื้นที่ให้บริการทางดาวเทียมจนครอบคลุมประเทศไทยแต่การให้บริการอินเทอร์เน็ตแต่ละประเทศก็ต้องวางโครงสร้างพื้นฐานและขออนุญาตในแต่ละประเทศอีกครั้ง กระบวนการนี้จึงอาจจะไม่เร็วเท่าที่เราๆ หวังกัน</p>\n<p>ที่มา - <a href=\"https://www.starlink.com/\">Starlink</a></p>\n<p><img alt=\"No Description\" src=\"https://www.blognone.com/sites/default/files/externals/fbc352a016de41f02a839619bbe1be52.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/starlink\">Starlink</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7328bc3a4d80c4c66e1f3186988927be9e068b4279c85d5766f955b15880d921","category":"Thai"}