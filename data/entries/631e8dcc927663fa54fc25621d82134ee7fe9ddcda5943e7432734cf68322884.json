{"title":"Fed สนใจออกเงินดิจิทัลสำหรับธนาคารกลาง (CBDC), เตรียมกำกับดูแล Stablecoin","link":"https://www.blognone.com/node/122788","date":1621566596000,"content":"<div><div><div><p>Jerome H. Powell ประธานธนาคารกลางสหรัฐ (Federal Reserve หรือ Fed) แถลงทิศทางการใช้งานเงินดิจิทัลของธนาคารกลาง (Central Bank Digital Currencies หรือ CBD) โดยบอกว่าตอนนี้ Fed กำลังศึกษาการออกเงินดิจิทัลที่อาจเปิดให้คนทั่วไปใช้งานได้ด้วย (general public)</p>\n<p>Fed บอกว่า CBDC ที่ดีต้องเป็นส่วนเสริมของเงินสด ไม่ใช่มาแทนเงินสด และต้องมีคุณสมบัติ 4 ด้านคือ safe, effective, dynamic, efficient ที่ดีกว่าระบบจ่ายเงินในปัจจุบัน โดย Fed จะออกรายงานศึกษา CBDC ในช่วงกลางปีนี้ และจะเปิดรับความเห็นให้รอบด้านต่อไป</p>\n<p>Powell ยังบอกว่าเงินคริปโตในปัจจุบันยังไม่ตอบโจทย์เรื่องการจ่ายเงิน (payment) ด้วยเหตุผลว่ามูลค่าแกว่งไปมา (swing in value) ส่วนเงินคริปโตที่ผูกกับสกุลเงินจริง (stablecoint) แก้ปัญหาเรื่องมูลค่าได้ ช่วยให้กระบวนการจ่ายเงินเร็วและมีประสิทธิภาพมากขึ้น แต่ก็มีความเสี่ยงในแง่การคุ้มครองผู้ถือ (protection) แบบเดียวกับที่เงินสด หรือเงินฝากในบัญชีธนาคารมีอยู่ ทำให้ Fed ต้องหันมาสนใจบริษัทเอกชนกลุ่มนี้ ที่ไม่อยู่ภายใต้การกำกับดูแลแบบดั้งเดิม</p>\n<p><a href=\"https://www.flickr.com/photos/federalreserve/49460588323/\"><img src=\"https://www.blognone.com/sites/default/files/externals/28e75cc10fcde24702a00b2e6a503e56.jpg\" /></a></p>\n<p>Jerome H. Powell ภาพจาก Flickr Federal Reserve</p>\n<p>ที่มา - <a href=\"https://www.federalreserve.gov/newsevents/pressreleases/other20210520b.htm\">Federal Reserve</a></p>\n</div></div></div><div><div>Topics: </div><div><div><a href=\"/topics/usa\">USA</a></div><div><a href=\"/topics/cryptocurrency\">Cryptocurrency</a></div><div><a href=\"/topics/finance\">Finance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"631e8dcc927663fa54fc25621d82134ee7fe9ddcda5943e7432734cf68322884","category":"Thai"}