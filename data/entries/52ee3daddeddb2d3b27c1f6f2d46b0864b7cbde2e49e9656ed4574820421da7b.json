{"title":"Sensor Tower รายงานตลาดแอปครึ่งแรกปี 2021 - TikTok ทำเงินมากที่สุด การจ่ายเงินรวมเติบโต 25%","link":"https://www.blognone.com/node/123489","date":1624977814000,"content":"<div><div><div><p>บริษัทวิจัยตลาดแอปมือถือ Sensor Tower รายงานตัวเลขประเมินการจ่ายเงินผ่านแอปมือถือ ของช่วงครึ่งแรกในปี 2021 มีการจ่ายเงินรวม 64,900 ล้านดอลลาร์ เพิ่มขึ้น 24.8% เมื่อเทียบครึ่งแรกของปี 2020</p>\n<p>รายได้เลขแพลตฟอร์ม เป็นของ App Store แอปเปิล 41,500 ล้านดอลลาร์ เพิ่มขึ้น 22.1% และเป็นของ Google Play 23,400 ล้านดอลลาร์ เพิ่มขึ้น 30%</p>\n<p>ภาพรวมทั่วโลก TikTok เป็นแอปที่ทำเงินได้มากที่สุด (รวม Douyin ในจีน) ตามด้วย YouTube ในอันดับที่ 2 และ Tinder ในอันดับที่ 3 นอกจากนี้ในอันดับแอปที่ถูกดาวน์โหลดมากที่สุด TikTok ก็เป็นอันดับ 1 เช่นกัน</p>\n<p>เมื่อมาดูแอปกลุ่มเกม Honor of Kings (RoV ในไทย) เป็นแอปเกมที่ทำเงินมากที่สุด ตามด้วย PUBG Mobile และ Genshin Impact ในลำดับที่ 2 และ 3 ส่วนการจัดอันดับด้วยจำนวนดาวน์โหลดนั้น Join Clash 3D มาในอันดับที่ 1 ตามด้วย Free Fire ในอันดับที่ 2</p>\n<p>ที่มา: <a href=\"https://sensortower.com/blog/app-revenue-and-downloads-1h-2021\">Sensor Tower</a></p>\n<p><img src=\"https://www.blognone.com/sites/default/files/externals/e61e47f8cf4c47c1af797e5fdbcbdfc1.jpg\" /></p>\n<p><img src=\"https://www.blognone.com/sites/default/files/externals/1056563ea25d267b8481135bd1a5fc3c.jpg\" /></p>\n</div></div></div><div><div>Topics: </div><div><div><a href=\"/topics/sensor-tower\">Sensor Tower</a></div><div><a href=\"/topics/tiktok\">TikTok</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"52ee3daddeddb2d3b27c1f6f2d46b0864b7cbde2e49e9656ed4574820421da7b","category":"Thai"}