{"title":"[ลือ] Spotify เตรียมออก subscription ใน Podcast เหมือน Apple แต่ไม่หักค่าธรรมเนียม","link":"https://www.blognone.com/node/122328","date":1619223740000,"content":"<div><div><div><p>The Wall Street Journal รายงานโดยอ้างแหล่งข่าวที่เกี่ยวข้อง ว่า Spotify มีแผนเปิดตัวระบบพอดคาสต์แบบ subscription ที่ให้ช่องผู้ผลิตคอนเทนต์สามารถเก็บเงินผู้ฟังเพิ่มเติมได้ แบบเดียวกับที่แอปเปิลเพิ่งเปิดตัว <a href=\"https://www.blognone.com/node/122269\">Apple Podcasts Subscriptions</a> ไปเมื่อวันก่อน แต่ที่แตกต่างคือ Spotify จะไม่หักส่วนแบ่งค่าธรรมเนียมจากผู้ผลิตคอนเทนต์</p>\n<p>ทั้งนี้โปรแกรม Apple Podcasts Subscriptions ผู้ผลิตคอนเทนต์ต้องจ่ายค่าธรรมเนียม 629 บาทต่อปี และหักส่วนแบ่งรายได้ subscription ปีแรก 30% ปีถัด ๆ ไปจะลดเหลือ 15%</p>\n<p>นักวิเคราะห์มองว่าแอปเปิลจะพยายามสู้ในศึกนี้ทุกทาง เนื่องจากเป็นต้นแบบของบริการพอดคาสต์ ขณะที่ Spotify พยายามแย่งส่วนแบ่งในตลาดให้มากขึ้น</p>\n<p>ที่มา: <a href=\"https://www.wsj.com/articles/apple-spotify-and-the-new-battle-over-who-wins-podcasting-11619170206\">The Wall Street Journal</a></p>\n<p><img src=\"https://www.blognone.com/sites/default/files/externals/f748d18986e3ff1e507c2c8766ce95a4.jpg\" /></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bbea983f93206933263eedae0a035e47f933a8420af805743ad97464fdca1fd8","category":"Thai"}