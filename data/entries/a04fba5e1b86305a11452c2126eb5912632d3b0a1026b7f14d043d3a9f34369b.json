{"title":"[ลือ] Microsoft เตรียมปรับโฉม Store บน Windows 10 ใหม่","link":"https://www.blognone.com/node/122266","date":1618936740000,"content":"<div><div><div><p>Windows Central อ้างข้อมูลจากผู้เกี่ยวข้อง ว่าไมโครซอฟท์เตรียมยกเครื่อง Store บน Windows 10 โดยเปลี่ยนหน้าตาและส่วนติดต่อผู้ใช้งาน ให้สอดคล้องกับอัพเดต <a href=\"https://www.blognone.com/node/119305\">Sun Valley</a> ที่จะออกช่วงปลายปี</p>\n<p>นอกจากนี้ไมโครซอฟท์ยังเตรียมปรับปรุงเงื่อนไขของ Store ใหม่ ที่เป็นประโยชน์สำหรับฝั่งนักพัฒนาด้วย โดยข้อมูลที่มีระบุว่า นักพัฒนาสามารถเลือกส่งแอป Win32 โดยไม่จำเป็นต้องเป็นแพ็คเกจ MSIX (เช่น EXE หรือ MSI) นอกจากนี้ยังสามารถอัพเดตแอปผ่าน CDN ของตนเองได้ จากเดิมต้องทำผ่าน Store ของไมโครซอฟท์เท่านั้น และสุดท้ายยังสามารถเลือกใช้ระบบจ่ายเงินได้เอง ไม่ต้องใช้ของไมโครซอฟท์ก็ได้</p>\n<p>คาดว่าไมโครซอฟท์จะประกาศรายละเอียดนี้ในงาน <a href=\"https://www.blognone.com/node/122021\">Build 2021</a></p>\n<p>ที่มา: <a href=\"https://www.windowscentral.com/windows-10-big-changes-coming-app-store\">Windows Central</a></p>\n<p><img src=\"https://www.blognone.com/sites/default/files/externals/ec664d7318bd0643344ff7900aa9e90a.png\" /></p>\n</div></div></div><div><div>Topics: </div><div><div><a href=\"/topics/microsoft-store\">Microsoft Store</a></div><div><a href=\"/topics/windows-10\">Windows 10</a></div><div><a href=\"/topics/microsoft\">Microsoft</a></div><div><a href=\"/topics/design\">Design</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a04fba5e1b86305a11452c2126eb5912632d3b0a1026b7f14d043d3a9f34369b","category":"Thai"}