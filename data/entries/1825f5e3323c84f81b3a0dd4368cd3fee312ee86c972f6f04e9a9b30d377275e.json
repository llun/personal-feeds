{"title":"ซีอีโอ Cisco คาดชิปจะขาดตลาดไปอีก 6 เดือน หลังจากนั้นจะดีขึ้นเพราะเร่งกำลังผลิตกันเต็มที่","link":"https://www.blognone.com/node/122351","date":1619413480000,"content":"<div><div><div><p>บริษัทผลิตอุปกรณ์ไอทีต่างลดกำลังการผลิต ซึ่งเป็นผลกระทบจากปรากฏการณ์ชิปเซมิคอนดักเตอร์ขาดตลาด กระทบทั้งสายการผลิตตั้งแต่รถยนต์ ไปจนถึง<a href=\"https://www.blognone.com/node/122345\">เครื่องปิ้งขนมปัง</a> ล่าสุด  Chuck Robbin ซีอีโอ Cisco บอกว่า วิกฤตินี้จะอยู่กับเราไปอีก 6 เดือน แต่หลังจากนั้นจะดีขึ้นในช่วง 12-18 เดือน เพราะบริษัทเทคโนโลยีต่างเพิ่มขีดความสามารถในการผลิตและพัฒนา</p>\n<p>Intel เองก็รุกหนักในการผลิตชิปมากขึ้น ประกาศ<a href=\"https://www.blognone.com/node/121850\">ลงทุน 2 หมื่นล้านเหรียญ ตั้งโรงงานในสหรัฐฯอีก 2 แห่ง</a> Cisco เองก็เป็นหนึ่งในลูกค้า Intel ด้วย, <a href=\"https://www.blognone.com/node/122002\">TSMC ผู้ผลิตรายใหญ่จากไต้หวัน ประกาศลงทุนแสนล้านเหรียญใน 3 ปี</a> เพิ่มกำลังผลิต ตั้งโรงงานใหม่ อย่างไรก็ตาม การผลิตชิปยังต้องเผชิญความท้าทายอย่างภัยธรรมชาติ ที่ทำให้การผลิตต้องหยุดชะงักด้วย</p>\n<p>Cisco เพิ่งเสร็จสิ้นกระบวนการเข้าซื้อบริษัท Acacia Communications ผู้ออกแบบชิปคอมพิวเตอร์ในมูลค่า 4.5 พันล้านดอลลาร์ แต่ Robbin ก็ยืนกรานว่า Cisco ไม่ใช่ผู้มีความสามารถหลักในการผลิตชิป มีบริษัทอื่นที่ทำได้ดีกว่ามาก และ Cisco ก็กำลังทำงานกับบริษัทเหล่านั้นอย่างใกล้ชิด</p>\n<p><img src=\"https://www.blognone.com/sites/default/files/externals/62f256011aa723a06ac436a4c69906b8.jpg\" /></p>\n<p>ที่มา - <a href=\"https://www.bbc.com/news/technology-56847518\">BBC</a></p>\n</div></div></div><div><div>Topics: </div><div><div><a href=\"/topics/cisco\">Cisco</a></div><div><a href=\"/topics/semiconductor\">Semiconductor</a></div><div><a href=\"/topics/intel\">Intel</a></div><div><a href=\"/topics/tsmc\">TSMC</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1825f5e3323c84f81b3a0dd4368cd3fee312ee86c972f6f04e9a9b30d377275e","category":"Thai"}