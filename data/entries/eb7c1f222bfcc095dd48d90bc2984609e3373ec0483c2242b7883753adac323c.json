{"title":"Battlefield 2042 ไม่มีโหมดเนื้อเรื่อง ไม่มี Battle Royale นำโหมดเล่นกับบอทกลับมาอีกครั้ง","link":"https://www.blognone.com/node/123105","date":1623309957000,"content":"<div><div><div><p>หลัง Battlefield 2042 <a href=\"https://www.blognone.com/node/123097\">เปิดตัวอย่างแรก</a>ไปเมื่อวานนี้ หน้าเว็บของ EA ก็เริ่มเปิดเผยรายละเอียดอื่นๆ ของเกมออกมามากขึ้น โดย PCGamer ระบุว่าตัวเกมจะรองรับผู้เล่น 128 คนต่อแผนที่ (ฝั่งละ 64 คน) บนพีซีและคอนโซลเจ็นล่าสุด ส่วน PS4 และ Xbox One ยังรองรับแค่ 32 คน</p>\n<p>ตัวเกมไม่มีโหมดเนื้อเรื่อง เพื่อเน้นการพัฒนามัลติเพลเยอร์ ซึ่งมี 2 โหมดใหม่ที่ยังไม่เปิดเผยรายละเอียดคือ Hazard Zone และอีกโหมดที่ยังไม่เปิดแม้แต่ชื่อ โหมดเดิมได้แก่ โหมด Conquest ยึดธงในแผนที่ใหญ่รวมถึงโหมด Breakthrough ยึดธงเพื่อผลักดันเขตแบบใน Battlefield 5 ก็กลับมาด้วย ตัวแผนที่ในเกมจะมีความไดนามิก เปลี่ยนแปลงและเกิดพายุได้ตลอดเวลา</p>\n<p><img src=\"https://www.blognone.com/sites/default/files/externals/f98a5f4431114c0b1da2982f770d1117.jpg\" /></p>\n<p>ระบบคลาสเช่น Assault หรือ Medic ถูกตัดออกไป กลายเป็นระบบ Specialist แทน ตัวละครแต่ละตัวจะมีอุปกรณ์และความสามารถที่แตกต่างกันไป (นึกถึง Rainbow Six Siege) ตอนนี้<a href=\"https://www.ea.com/games/battlefield/battlefield-2042/game-overview/specialists\">เปิดเผยมาแล้ว 4 จาก 10 ตัวละคร</a></p>\n<p><img src=\"https://www.blognone.com/sites/default/files/externals/c3c0f897d6b407a0e1b9abbc029db7f1.png\" /></p>\n<p>นอกจากนี้การเล่นกับบอท หรือ AI ที่หายไปตั้งแต่ Battlefield 3 ก็จะกลับมาอีกครั้ง ให้ผู้เล่นสามารถเล่นในแผนที่ใหญ่ 128 คนกับ AI หรือร่วมเล่นกับเพื่อนเหมือนเป็นโหมด co-op ก็ได้ โดยจะสามารถเก็บสถิติเพื่อปลดล็อกอาวธและตัวละครได้เหมือนเล่นออนไลน์ โดย DICE ระบุกับ VG247 ว่าระบบนี้จะถูกใช้เหมือนเป็นโหมดฝึกหัด สำหรับผู้เล่นหน้าใหม่ด้วย</p>\n<p>ตัวเกมจะมีระบบ Seasons และ Battle Pass ทั้งแบบเสียเงิน และแบบฟรี คล้าย Apex Legends จะมี Open Beta เปิดให้ทดสอบตัวเกมล่วงหน้า แต่ยังไม่ระบุวันเวลา ผู้เล่นที่ซื้อเวอร์ชั่น Gold และ Ultimate จะได้เล่นตัวเกมเต็มตั้งแต่ 15 ตุลาคม ส่วนผู้เล่นทั่วไป เริ่มเข้าเล่นได้ตั้งแต่ 23 ตุลาคม 2021</p>\n<p><img src=\"https://www.blognone.com/sites/default/files/externals/835478334d959bc9e60e173be254a90b.png\" /></p>\n<p>ที่มา - <a href=\"https://www.ea.com/games/battlefield/battlefield-2042/game-overview\">EA</a>, <a href=\"https://www.vg247.com/2021/06/09/battlefield-2042-all-out-warfare-ai-bots-co-op-pvp-pve/\">VG247</a></p>\n</div></div></div><div><div>Topics: </div><div><div><a href=\"/topics/battlefield\">Battlefield</a></div><div><a href=\"/topics/ea\">EA</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eb7c1f222bfcc095dd48d90bc2984609e3373ec0483c2242b7883753adac323c","category":"Thai"}