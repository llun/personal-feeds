{"title":"กรรมาธิการยุโรป เตือน Apple อย่าอ้างความปลอดภัย กีดกันแอปสโตร์อื่นบน iOS","link":"https://www.blognone.com/node/123575","date":1625468752000,"content":"<div><div><div><p>Margrethe Vestager ประธานกรรมาธิการต่อต้านการผูกขาดแห่งสหภาพ​ยุโรป ที่ก่อนหน้านี้พูดถึง<a href=\"https://appleinsider.com/articles/21/06/10/head-eu-antitrust-regulator-wants-apple-to-allow-alternate-app-stores\">การเตรียมออกร่างกฎหมาย</a>ให้ Apple ต้องอนุญาตให้มีแอปสโตร์อื่นนอกจากของ Apple เองบน iOS เพื่อให้การแข่งขันทางการค้าเป็นไปได้อย่างเท่าเทียมมากขึ้น</p>\n<p>Apple ได้<a href=\"https://www.blognone.com/node/123355\">ออกรายงานโต้แย้ง</a>ว่าการเปิดให้โหลดแอปนอก แอปสโตร์ของ Apple เอง เป็นการเพิ่มความเสี่ยงในการใช้งาน iOS และที่ Apple ต้องทำเช่นนี้ เป็นไปเพื่อความปลอดภัยของผู้ใช้ แถม Erik Neuenschwander หัวหน้าฝ่ายความเป็นส่วนตัวของผู้ใช้งานของแอปเปิล ยัง<a href=\"https://www.blognone.com/node/123384\">ออกมาย้ำอีกรอบ</a>ว่าเป็นแนวทางของ iOS เป็นข้อจำกัดที่ไม่เหมือนระบบปฏิบัติการอื่น</p>\n<p>ล่าสุด Vestager ให้สัมภาษณ์กับ Reuters ระบุเพิ่มเติมว่าเห็นด้วยถึงความสำคัญการรักษาความปลอดภัยของข้อมูลผู้ใช้ แต่ระบุว่า Apple ไม่ควรนำเหตุผลนี้มาเป็นการกีดกันคู่แข่ง (“it's not a shield against competition”) พร้อมระบุว่าการให้ลูกค้าโหลดแอปแบบ sideload หรือจากแอปสโตร์อื่น ไม่จำเป็นต้องเป็นการสูญเสียความปลอดภัยหรือความเป็นส่วนตัวเสมอไป</p>\n<p>Vestager ระบุว่าร่างกฎหมายของเธอยังเปิดกว้างถึงให้มีการถกเถียงและแก้ไขได้ เพราะยังต้องรอความเห็นจากประเทศสมาชิกและหน่วยงานกฎหมายของยุโรปอีกมาก ก่อนจะผ่านไปเป็นกฎหมายได้จริง และเธอก็คิดว่าน่าจะหาจุดร่วมกับ Apple ได้ในอนาคต</p>\n<p>ที่มา - <a href=\"https://www.reuters.com/technology/exclusive-eus-vestager-warns-apple-against-using-privacy-security-limit-2021-07-02/\">Reuters</a></p>\n<p><img src=\"https://www.blognone.com/sites/default/files/externals/5a84b1811bf13dcd52ad90dcd7642242.png\" /></p>\n</div></div></div><div><div>Topics: </div><div><div><a href=\"/topics/european-commission\">European Commission</a></div><div><a href=\"/topics/apple\">Apple</a></div><div><a href=\"/topics/antitrust\">Antitrust</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b211e372ab2f0351ac7d7d3056bbe042b4e4f7cf64aa8f13387c239bbe2f5ec8","category":"Thai"}