{"title":"กูเกิลปล่อยชุดพัฒนาปัญญาประดิษฐ์สำหรับทดสอบเกม อาศัยเลียนแบบการเล่นจากมนุษย์","link":"https://www.blognone.com/node/123656","date":1625997053000,"content":"<div><div><div><p>กูเกิลปล่อยโครงการ Falken ชุดซอฟต์แวร์สำหรับพัฒนาปัญญาประดิษฐ์เพื่อเล่นเกมในการทดสอบ ลดการพึ่งพาคนทดสอบคุณภาพเกม</p>\n<p>กระบวนการพัฒนาเกมทุกวันนี้นอกจากต้องอาศัยนักพัฒนาเป็นจำนวนมากแล้ว เกมที่ซับซ้อนขึ้นก็ทำให้ต้องอาศัยผู้ทดสอบจำนวนมาก ทดสอบเกมซ้ำๆ ในแต่ละรอบของการพัฒนาเป็นเวลานา</p>\n<p>แม้ที่ผ่านมาจะมีปัญญาประดิษฐ์เล่นเกมอยู่แล้วจำนวนมาก งานวิจัยที่ผ่านมามักเน้นไปที่การสร้างปัญญาประดิษฐ์ให้เล่นเกมอย่างเก่งกาจ โดยอาศัยการฝึกเล่นซ้ำๆ เพื่อให้ได้คะแนนสูงสุด (reinforcement learning - RL) ซึ่งต้องอาศัยการฝึกเป็นเวลานานใช้รอบการเล่นมหาศาล แต่สำหรับการทดสอบเกมนั้นนักพัฒนาไม่ต้องการปัญญาประดิษฐ์ที่เล่นเกมเก่ง เพียงแค่เล่นให้เหมือนคนก็เพียงพอ กูเกิลเสนอให้ใช้ปัญญาประดิษฐ์แบบเลียนแบบ (imitation learning - IL) ที่จะมองการเล่นของนักพัฒนาแล้วพยายามเลียนแบบตาม หาพบจุดผิดพลาดก็เพียงดึงเกมมาเล่นเองแล้วปล่อยให้ปัญญาประดิษฐ์เล่นต่อ</p>\n<p>กูเกิลระบุว่าไลบรารี Falken นี้สามารถสร้างปัญญาประดิษฐ์ที่ทดสอบเกมได้ภายในชั่วโมงเดียวเท่านั้น ตัวโครงการ Falken มี C++ SDK และ Unity SDK มาให้ในตัว</p>\n<p>ที่มา - <a href=\"https://ai.googleblog.com/2021/06/quickly-training-game-playing-agents.html\">Google AI Blog</a></p>\n<p><img src=\"https://www.blognone.com/sites/default/files/externals/91f34a5a5ae569ffd7a372a267852f7a.png\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6150047eeb1f82c02490b7c61a3ea7b99cedb8d7ec7c4a95ec29a764738271aa","category":"Thai"}