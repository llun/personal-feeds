{"title":"Microsoft Office แอพรวม Word, Excel, PowerPoint รองรับการใช้งานบน iPadOS แล้ว","link":"https://www.blognone.com/node/121443","date":1614525508000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังจากที่ไมโครซอฟท์ได้ปล่อยแอพ Microsoft Office ตัวใหม่ ที่เป็นการรวมฟังก์ชันของ Word, Excel และ PowerPoint เข้ามาอยู่ภายในแอพเดียว ให้ผู้ใช้ iPhone และ Android ได้ใช้งาน มา<a href=\"https://www.blognone.com/node/114724\">ตั้งแต่เดือนกุมภาพันธ์</a>ปีที่แล้ว</p>\n<p>ซึ่งแม้ว่าแอพเวอร์ชัน iOS ที่ออกมานั้นจะสามารถติดตั้งใช้กับแท็บเล็ตอย่าง iPad ได้เช่นกัน แต่ด้วยความที่ตัวแอพไม่ได้รับการปรับแต่งมาให้ใช้งานกับระบบปฏิบัติการ iPadOS ทำให้แอพ Office บน iPad ในขณะนั้นไม่สามารถใช้งานแบบเต็มจอได้</p>\n<p>แต่เมื่อไม่มานานนี้ไมโครซอฟท์ก็ได้ออกอัพเดตเพื่อปรับปรุงแอพ Office ให้รองรับการใช้งาน iPadOS อย่างสมบูรณ์เป็นที่เป็นเรียบร้อย ทำให้สามารถใช้แอพแบบเต็มหน้าจอบน iPad ได้แล้วและสามารถใช้งานร่วมกับฟีเจอร์ multitasking ของ iPadOS (เช่นเปิดแอพสองหน้าต่างพร้อมกัน) ได้อีกด้วย</p>\n<p><img alt=\"alt=&quot;ภาพแอพ Microsoft Office บน iPad จาก App Store&quot;\" src=\"https://www.blognone.com/sites/default/files/externals/f489779806a4d08d293a104fbf387700.png\" ></p>\n<p>นอกเหนือจากการเป็นแอพที่รวมฟังก์ชันของ Word, Excel และ PowerPoint แล้วแอพ Office ยังสามารถใช้จด Sticky Notes (ซิงก์กับ <a href=\"https://www.blognone.com/node/105566\">Sticky Notes บน Windows 10</a>), สแกนเอกสาร/รูปภาพและ<a href=\"https://www.blognone.com/node/110078\">ตาราง</a>, สแกน QR, เซ็นเอกสาร PDF ไปจนถึงสามารถใช้รับส่งไฟล์ระหว่างตัวอุปกรณ์และพีซี</p>\n<p>ดาวน์โหลดแอพ Microsoft Office ได้แล้วที่ <a href=\"https://apps.apple.com/us/app/-/id541164041#?platform=ipad\">App Store</a> สามารถสร้างและแก้ไขเอกสารได้ฟรีหากเข้าใช้งานแอพด้วย Microsoft account บนอุปกรณ์ที่มีหน้าจอเล็กกว่า 10.1 นิ้ว ส่วนอุปกรณ์ที่มีขนาดหน้าจอใหญ่กว่าจำเป็นต้องสมัครเป็นสมาชิกบริการ Microsoft 365 ครับ</p>\n<p>ที่มา - <a href=\"https://arstechnica.com/gadgets/2021/02/microsoft-releases-new-all-in-one-office-app-for-ipads/\">Ars Technica</a>, <a href=\"https://www.windowscentral.com/microsofts-unified-office-app-now-optimized-ipad\">Windows Central</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-office\">Microsoft Office</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/ipados\">iPadOS</a></div></div></div>","author":"Job_The_Gamer","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0aea9dc8ddccab0c94eb86175a155d9a28351a6bf8e6502b2089504de41c47f9","category":"Thai"}