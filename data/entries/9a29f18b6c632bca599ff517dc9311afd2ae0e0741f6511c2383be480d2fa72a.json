{"title":"Sony เข้าถือหุ้นเกือบ 2% ใน Kadokawa บริษัทสื่อญี่ปุ่น บริษัทแม่ของ FromSoftware","link":"https://www.blognone.com/node/121053","date":1612599558000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Sony เข้าถือหุ้น 1.93% ใน Kadokawa Corporation บริษัทสื่อรายใหญ่ของญี่ปุ่น และบริษัทแม่ของสตูดิโอเกม FromSoftware และ Spike Chunsoft</p>\n<p>Kadokawa Corporation เป็นบริษัทสื่อยักษ์ใหญ่ที่มีธุรกิจทั้งนิตยสาร สิ่งพิมพ์ ภาพยนตร์ เกม อนิเมะ (สตูดิโอในเครืออย่างเช่น ASCII Media Works, Enterbrain, Media Factory)</p>\n<p>Kadokawa ประกาศแผนการเป็นพันธมิตรกับ Sony และ CyberAgent บริษัทโฆษณาดิจิทัล (บริษัทแม่ของสตูดิโอเกมมือถือ Cygames เจ้าของเกม Granblue Fantasy) โดยทั้ง Sony และ CyberAgent จะเข้ามาถือหุ้น Kadokawa สัดส่วนรายละ 1.93%</p>\n<p>ภายใต้ยุทธศาสตร์นี้ Kadokawa จะนำเนื้อหาของตัวเองในสื่อต่างๆ ไปขยายผลเป็นเกมมือถือผ่าน CyberAgent และนำเกม-อนิเมะไปทำตลาดนอกญี่ปุ่นผ่านเครือข่ายของ Sony ที่มีอยู่ทั่วโลก</p>\n<p><img alt=\"No Description\" src=\"https://www.blognone.com/sites/default/files/externals/c2778e1b195a6f805399eacc06860b1f.png\" ></p>\n<p>ในฝั่งอนิเมะคงเข้าใจได้ไม่ยากนัก เพราะ <a href=\"https://www.blognone.com/node/120048\">Sony เป็นเจ้าของบริการสตรีมมิ่งอนิเมะทั้ง Funimation และ Crunchyroll (ที่เพิ่งซื้อกิจการมา)</a> การนำอนิเมะของ Kadokawa ไปทำตลาดนอกญี่ปุ่นผ่านบริการเหล่านี้จึงตรงไปตรงมา</p>\n<p>ฝั่งของเกมกลับยังไม่ชัดเจนมากนัก ปัจจุบัน Kadokawa เป็นเจ้าของสตูดิโอเกมใหญ่ๆ สองแห่งคือ FromSoftware กับ Spike Chunsoft ซึ่งที่ผ่านมา เกมของ FromSoftware มักเลือกใช้ Bandai Namco เป็นผู้จัดจำหน่ายนอกญี่ปุ่น (ยกเว้น Sekiro ใช้บริการ Activision และ Bloodbourne ที่เป็นเอ็กซ์คลูซีฟ PS4)</p>\n<p>การผนึกกำลังเป็นพันธมิตรกับ Sony จึงเป็นไปได้ว่าเราอาจเห็นดีลคล้ายๆ Bloodbourne เกิดขึ้นอีก (Bloodbourne 2?)</p>\n<p>ตอนนี้ <a href=\"https://www.blognone.com/node/110237\">FromSoftware กำลังพัฒนาเกมใหม่ Elden Ring</a> ที่ยังไม่ระบุวันวางขาย โดยตอนเปิดตัวเกมนี้ FromSoftware ใช้เวทีของไมโครซอฟท์ที่งาน E3 2019 (แต่เกมเป็นมัลติแพตลฟอร์ม ลงทั้ง PS, Xbox, PC)</p>\n<p>ที่มา - <a href=\"https://ssl4.eir-parts.net/doc/9468/ir_material_for_fiscal_ym7/94862/00.pdf\">Kadokawa</a>, <a href=\"https://www.gematsu.com/2021/02/kadokawa-corporation-forms-capital-alliance-with-cyberagent-and-sony-to-strengthen-game-and-animation-businesses\">Gematsu</a>, <a href=\"https://www.dualshockers.com/sony-from-software-capital-alliance/\">DualShockers</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/sony\">Sony</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/from-software\">FromSoftware</a></div><div class=\"field-item odd\"><a href=\"/topics/cygames\">Cygames</a></div><div class=\"field-item even\"><a href=\"/topics/kadokawa\">Kadokawa</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a29f18b6c632bca599ff517dc9311afd2ae0e0741f6511c2383be480d2fa72a","category":"Thai"}