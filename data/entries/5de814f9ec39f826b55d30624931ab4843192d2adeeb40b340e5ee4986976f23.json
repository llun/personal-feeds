{"title":"Apple เปิดราคาอุปกรณ์เสริม AirTag เริ่มต้นที่ 1,190 บาท ซึ่งแพงกว่าตัว AirTag","link":"https://www.blognone.com/node/122278","date":1618972531000,"content":"<div><div><div><p>นอกจาก <a href=\"https://www.blognone.com/node/122267\">AirTag</a> แท็กติดตามอุปกรณ์บลูทูธที่แอปเปิลเปิดตัวไปเมื่อคืนนี้ ซึ่งสามารถใส่ไว้ในซองหรือกระเป๋าเพื่อติดตามสิ่งของ แอปเปิลยังขายอุปกรณ์เสริมสำหรับ AirTag ที่มีลักษณะเป็นห่วงคล้องหรือพวงกุญแจ ทำให้ผู้ใช้นำไปติดกับสิ่งของได้สะดวก และเพิ่มความสวยงามได้ด้วย</p>\n<p>โดยอุปกรณ์เสริมของ AirTag มีทั้งห่วงคล้องโพลียูรีเทน ห่วงคล้องหนังยุโรป และพวงกุญแจหนัง นอกจากนี้ยังมี AirTag Hermès ที่แอปเปิลร่วมมือกับ Hermès ด้วย ซึ่งมีทั้งเครื่องประดับห้อยกระเป๋า (Charm) แท็กกระเป๋าเดินทาง และพวงกุญแจ</p>\n<p>ที่น่าสนใจคือ<a href=\"https://www.apple.com/th/shop/accessories/all/airtag\">ราคาขาย</a>ซึ่งอุปกรณ์เสริมมีราคาแพงกว่าตัว AirTag (990 บาท) โดยห่วงคล้องโพลียูรีเทน ราคา 1,190 บาท พวงกุญแจหนัง 1,390 บาท ห่วงคล้องแบบหนัง 1,590 บาท ส่วน AirTag Hermès เริ่มต้นที่ 9,990 บาท</p>\n<p>ที่มา: <a href=\"https://9to5mac.com/2021/04/20/apple-announces-airtag-accessories-that-cost-more-than-the-device/\">9to5Mac</a></p>\n<p><img src=\"https://www.blognone.com/sites/default/files/externals/842bf9e00a0c3ae59b2d3ba47047b339.jpg\" /></p>\n<p><img src=\"https://www.blognone.com/sites/default/files/externals/ad3470f26e2548798f1851db76b8caa4.png\" /></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5de814f9ec39f826b55d30624931ab4843192d2adeeb40b340e5ee4986976f23","category":"Thai"}