{"title":"ไม่ต้องรอ Geoff Keighley ยืนยัน ไม่มีการเปิดตัว GTA ภาคใหม่ ในงาน E3 ปีนี้","link":"https://www.blognone.com/node/123171","date":1623641330000,"content":"<div><div><div><p>Geoff Keighley ผู้จัด The Game Awards และผู้คร่ำหวอดในวงการเกม ตอบคำถามในไลฟ์เกี่ยวกับงานแถลงข่าวของ Take-Two Interactive บริษัทแม่ของ Rockstar Games ผู้สร้าง Grand Theft Auto และ เจ้าของลิขสิทธิ์เกม Bioshock ที่จะจัดขึ้น เวลา 00.15 น. ของวันที่ 15 มิถุนายนนี้ ตามเวลาประเทศไทย</p>\n<p>Geoff ยืนยันว่าในงานแถลงของ Take-Two จะเป็นการพูดถึงการยอมรับความหลากหลายในวงการเกมเท่านั้น และจะไม่มีการประกาศเกมใหม่ใดๆ ทั้งสิ้น</p>\n<p>ทั้งนี้ไม่ได้แปลว่า GTA VI ไม่ได้กำลังถูกพัฒนาอยู่ แค่ตัวเกมอาจยังไม่อยู่ในสถานะที่ควรประกาศหรือเริ่มทำการตลาด ส่วน Bioshock ภาคใหม่ ก็กำลังถูกพัฒนาโดยทีม Cloud Chamber <a href=\"https://www.dsogaming.com/news/first-bioshock-4-details-surface-unreal-engine-4-narrative-systems-driven-experience-new-world/\">ข้อมูลจากการประกาศหางานของบริษัท</a> ทำให้คาดได้ว่าตัวเกมจะรันบน Unreal Engine 4 จะเป็นเกมที่ขับเคลื่อนด้วยเนื้อเรื่อง และเนื้อเรื่องจะเกิดขึ้นบนโลกในเกมโลกใหม่</p>\n<p>ที่มา - <a href=\"https://www.dsogaming.com/pc-performance-analyses/take-two-will-not-reveal-grand-theft-auto-6-bioshock-4-or-any-other-game-at-e3-2021/\">DSO Gaming</a></p>\n<p><img src=\"https://www.blognone.com/sites/default/files/externals/ddafee4654585be8cb51d1757fe2da07.jpg\" /></p>\n<p><em>ช่วงที่ Geoff Keighley พูดถึงงานแถลงของ Take-Two</em></p>\n</div></div></div><div><div>Topics: </div><div><div><a href=\"/topics/take-two-interactive\">Take-Two Interactive</a></div><div><a href=\"/topics/rockstar\">Rockstar</a></div><div><a href=\"/topics/gta\">GTA</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d84a70663f7c044669a3125b92aab6d972be68c9aa30c8259ab1e6d8b12b661f","category":"Thai"}