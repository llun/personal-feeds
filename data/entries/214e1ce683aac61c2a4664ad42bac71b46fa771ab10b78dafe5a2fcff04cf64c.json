{"title":"CDPR เผยคนขอคืนเงินเกม Cyberpunk 2077 จำนวน 3 หมื่นชุด เฉพาะผ่านช่องทางบริษัท","link":"https://www.blognone.com/node/122311","date":1619144673000,"content":"<div><div><div><p>CD PROJEKT Group เผยผลประกอบการปี 2020 สิ่งที่ทุกคนสนใจย่อมเป็นสถิติของ Cyberpunk 2077 สุดยอดเกมสร้างข่าวต่อเนื่องตลอดทั้งปี 2020</p>\n<p><a href=\"https://www.blognone.com/node/120233\">ยอดขายของ Cyberpunk 2077 ณ สิ้นปี 2020 อยู่ที่ 13.7 ล้านชุด</a> ตามที่เคยเปิดเผยไปแล้ว ส่วนตัวเลขขอคืนเงิน (<a href=\"https://www.blognone.com/node/120185\">เฉพาะ refund ผ่านช่องทางของ CD Projekt เอง</a>) ที่ 30,000 ชุด ยังไม่รวมการคืนเงินผ่านร้านตัวแทนจำหน่ายอื่นๆ</p>\n<p>สถิติอื่นที่น่าสนใจคือ</p>\n<ul>\n<li>ยอดขาย Cyberpunk 2077 มาจากการขายแบบดิจิทัล 73% และการขายแบบแผ่นแค่เพียง 27%</li>\n<li>แพลตฟอร์มที่ขายดีที่สุดคือ PC/Stadia รวมกัน 56% ตามด้วย PS4 28% (แม้โซนี่หยุดขายชั่วคราว) ส่วน Xbox One ที่ 17%</li>\n<li>ภูมิภาคที่ขายดีที่สุดคือ อเมริกาเหนือ 38% ยุโรป 34% เอเชีย 20%</li>\n</ul>\n<p>แผนการพัฒนาเกม Cyberpunk 2077 ยังเป็นไปตามที่ประกาศไว้คือ จะออก DLC ฟรีหนึ่งตัว และออกเกมเวอร์ชันคอนโซล new-gen ในช่วงครึ่งหลังของปี 2021</p>\n<p><img src=\"https://www.blognone.com/sites/default/files/externals/2bbe13faa33c8f3e79e2e7da328e4a38.jpg\" /></p>\n<p><img src=\"https://www.blognone.com/sites/default/files/externals/565adb3afb1f3a6343aaf59051530890.jpg\" /></p>\n<p><img src=\"https://www.blognone.com/sites/default/files/externals/9cae2cba578bf05594a84456ae94e07a.jpg\" /></p>\n<p>ที่มา - <a href=\"https://www.cdprojekt.com/en/media/news/cd-projekt-looks-back-at-2020/\">CD Projekt</a>, <a href=\"https://www.gamesindustry.biz/articles/2021-04-22-cd-projekt-refunded-around-30-000-cyberpunk-2077-copies\">GamesIndustry</a></p>\n</div></div></div><div><div>Topics: </div><div><div><a href=\"/topics/cyberpunk-2077\">Cyberpunk 2077</a></div><div><a href=\"/topics/games\">Games</a></div><div><a href=\"/topics/cd-projekt-red\">CD Projekt RED</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"214e1ce683aac61c2a4664ad42bac71b46fa771ab10b78dafe5a2fcff04cf64c","category":"Thai"}