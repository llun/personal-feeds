{"title":"Apple ประกาศจัดงาน WWDC21 ในรูปแบบออนไลน์ 7-11 มิถุนายนนี้","link":"https://www.blognone.com/node/121951","date":1617110586000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แอปเปิลประกาศจัดงานสัมมนานักพัฒนาประจำปี หรือ WWDC ประจำปี 2021 โดยยังคงเป็นรูปออนไลน์ทั้งหมด ระหว่างวันที่ 7 ถึง 11 มิถุนายน ซึ่งเนื้อหาในงานเน้นสำหรับนักพัฒนาทั้งบน iOS, iPadOS, macOS, watchOS และ tvOS และแอปเปิลมักประกาศฟีเจอร์ของซอฟต์แวร์ระบบปฏิบัติการเวอร์ชันใหม่ที่เตรียมเปิดตัวในคีย์โน้ตของงานนี้</p>\n<p>นอกจากนี้แอปเปิลยังจัดการแข่งขันเขียนโค้ด Swift Student Challenge โดยนักเรียน-นักศึกษาสามารถสมัครเข้าร่วมได้ถึงวันที่ 18 เมษายนนี้ ทางเว็บของ <a href=\"https://developer.apple.com/wwdc21/swift-student-challenge/\">Swift Student Challenge</a> และแอปเปิลยังประกาศมอบเงิน 1 ล้านดอลลาร์ให้กับ SJ Aspires หน่วยงานส่งเสริมความเท่าเทียมทางการศึกษาของเมือง San José ซึ่งใช้เป็นสถานที่จัดงาน WWDC ทุกปี แต่ปีที่แล้วและปีนี้ยังไม่สามารถจัดงานในเมืองได้</p>\n<p>แอปเปิลจะประกาศรายละเอียดของงาน WWDC21 เพิ่มเติม ทางแอป Apple Developer, เว็บไซต์ <a href=\"https://developer.apple.com/\">Apple Developer</a> และทางอีเมลของนักพัฒนา</p>\n<p>ที่มา: <a href=\"https://www.apple.com/newsroom/2021/03/apples-worldwide-developers-conference-is-back-in-its-all-online-format/\">แอปเปิล</a></p>\n<p><img alt=\"alt=&quot;WWDC21&quot;\" src=\"https://www.blognone.com/sites/default/files/externals/ceee3b6943248d0b85df6447507d8396.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/wwdc\">WWDC</a></div><div class=\"field-item even\"><a href=\"/topics/wwdc21\">WWDC21</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f763d4f351c957974c999216f4dbbb88c058e46fef8e2dcb1ba010d8ed895cc","category":"Thai"}