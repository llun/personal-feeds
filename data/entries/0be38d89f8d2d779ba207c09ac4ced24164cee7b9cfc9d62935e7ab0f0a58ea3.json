{"title":"รัฐบาลเมียนมาสั่งโอเปอเรเตอร์ติดตั้งระบบดักข้อมูล, ห้ามผู้บริหารออกนอกประเทศ","link":"https://www.blognone.com/node/123578","date":1625487742000,"content":"<div><div><div><p>สำนักข่าว Reuters รายงานว่าบริษัทโทรคมนาคมหลายแห่งในเมียนมา ได้รับคำสั่งลับจากรัฐบาลทหารเมียนมา ห้ามผู้บริหารระดับสูงเดินทางออกนอกประเทศโดยไม่ได้รับอนุญาต ไม่ว่าเป็นผู้บริหารชาวเมียนมาหรือชาวต่างชาติก็ตาม</p>\n<p>นอกจากนี้ บริษัทโทรคมนาคมเหล่านี้ยังได้รับคำสั่งให้ติดตั้งระบบดักจับข้อมูล โดยมีกำหนดว่าต้องเสร็จภายในวันที่ 5 กรกฎาคม (วันนี้) ซึ่งรัฐบาลทหารมีแรงกดดันอย่างต่อเนื่องให้บริษัทเหล่านี้ติดตั้งระบบดักจับข้อมูลให้เสร็จโดยเร็ว</p>\n<p>เมียนมามีโอเปอเรเตอร์โทรศัพท์มือถือรายใหญ่ 4 ราย ได้แก่</p>\n<ul>\n<li>MPT รัฐวิสาหกิจ ที่ร่วมลงทุนกับ KDDI และ Sumimoto ของญี่ปุ่น</li>\n<li>Telenor จากนอร์เวย์</li>\n<li>Ooredoo จากกาตาร์</li>\n<li>Mytel ของกองทัพเมียนมา ร่วมลงทุนกับ Viettel ของกองทัพเวียดนาม</li>\n</ul>\n<p>โอเปอเรเตอร์ทั้ง 4 รายไม่แสดงความเห็นต่อข่าวของ Reuters แต่ <a href=\"https://www.telenor.com/media/announcement/telenor-evaluates-options-in-myanmar\">Telenor เพิ่งประกาศลงหน้าเว็บของบริษัทเมื่อวันที่ 2 กรกฎาคม</a> ว่ากำลังประเมิน \"ทางเลือก\" ต่างๆ ที่เป็นไปได้ ถึงแม้ไม่ได้บอกตรงๆ แต่ก็น่าจะตีความได้ว่ารวมถึงการถอนตัวออกจากตลาดเมียนมาด้วย</p>\n<p>หน้าเว็บ Mytel โอเปอเรเตอร์ของกองทัพเมียนมา</p>\n<p><img src=\"https://www.blognone.com/sites/default/files/externals/736c1ecfcda872202d4b82fbb07fa12f.jpg\" /></p>\n<p>ที่มา - <a href=\"https://www.reuters.com/world/asia-pacific/exclusive-after-pressuring-telecom-firms-myanmars-junta-bans-executives-leaving-2021-07-05/\">Reuters</a></p>\n</div></div></div><div><div>Topics: </div><div><div><a href=\"/topics/myanmar\">Myanmar</a></div><div><a href=\"/topics/telecom\">Telecom</a></div><div><a href=\"/topics/surveillance\">Surveillance</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0be38d89f8d2d779ba207c09ac4ced24164cee7b9cfc9d62935e7ab0f0a58ea3","category":"Thai"}