{"title":"Kubernetes กลบมิด Apache Mesos ใกล้ตาย ทีมพัฒนาหารือว่าควรเลิกพัฒนาต่อหรือไม่","link":"https://www.blognone.com/node/122177","date":1618470043000,"content":"<div><div><div><p>โครงการ Apache Mesos ที่เป็นคู่แข่งโดยตรงของ Kubernetes เงียบเหงาลงไปมากในช่วงหลัง โดยปี 2020 มีการออกรุ่นใหม่เพียงครั้งเดียว (ปี 2019 ออก 2 รุ่นใหญ่ 5 รุ่นย่อย) จนล่าสุดทีมพัฒนา Mesos เริ่มหารือกันว่าจะยุติการพัฒนาโครงการนี้แล้ว</p>\n<p>Apache Mesos เป็นโครงการที่เริ่มตั้งแต่ปี 2009 โดย<a href=\"https://www.blognone.com/node/79425\">ทีมพัฒนาชุดแรกได้ก่อตั้งบริษัท Mesosphere มาหารายได้ในเชิงพาณิชย์</a> แต่ช่วงหลังกลับทานกระแส Kubernetes ไม่ไหว จน<a href=\"https://www.blognone.com/node/114461\">บริษัท Mesosphere ต้องเปลี่ยนชื่อตัวเองเป็น D2iQ และหันมาทำธุรกิจกับ Kubernetes แทน</a> ความสนใจพัฒนา Mesos จึงลดลงไปมาก</p>\n<p>Mesos เป็นโครงการในสังกัด Apache Software Foundation (ASF) ซึ่งมีจำนวนมาก แนวทางของ ASF คือโครงการไหนที่ไม่มีคนสนใจพัฒนาต่อแล้ว จะถูกเก็บเข้าห้องใต้หลังคา (<a href=\"https://attic.apache.org/\">Attic</a>) เพื่อลดภาระในการดูแล ตัวซอร์สโค้ดยังเปิดเป็นโอเพนซอร์ส หากในอนาคตมีนักพัฒนาสนใจก็สามารถ fork โครงการไปทำต่อเองได้</p>\n<p>อย่างไรก็ตาม จากการหารือในชุมชนนักพัฒนา Mesos ได้ข้อยุติว่ายังมีนักพัฒนาบางคนสนใจทำต่อ ซึ่งจะเข้ากระบวนการคัดเลือกทีมงานหลักกันใหม่ เท่ากับว่า Mesos ยังรอดตายไปอีกสักพักหนึ่ง ส่วนในอนาคตจะกลับมาได้อีกรอบหรือไม่คงต้องติดตามกัน</p>\n<p><img src=\"https://www.blognone.com/sites/default/files/externals/f3819777b0c146919c747294c5a3bdec.jpg\" /></p>\n<p>ที่มา - <a href=\"https://thenewstack.io/apache-mesos-narrowly-avoids-a-move-to-the-attic-for-now/\">The New Stack</a></p>\n</div></div></div><div><div>Topics: </div><div><div><a href=\"/topics/mesosphere\">Mesosphere</a></div><div><a href=\"/topics/open-source\">Open Source</a></div><div><a href=\"/topics/apache\">Apache</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0f26c1ac62866522ec47a3fe1b64573fceac688ee0d4ed4a62073aae54943640","category":"Thai"}