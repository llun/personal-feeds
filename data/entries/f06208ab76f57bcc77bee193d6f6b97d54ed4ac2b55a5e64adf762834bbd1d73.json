{"title":"กูเกิลตั้งกลุ่ม Android Ready SE พัฒนากุญแจรถ-ใบขับขี่ดิจิทัล เก็บในชิป Secure Element","link":"https://www.blognone.com/node/121882","date":1616715750000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลประกาศตั้งกลุ่มพันธมิตร Android Ready SE Alliance พัฒนาเทคโนโลยีความปลอดภัยฝั่งฮาร์ดแวร์ (เก็บคีย์ไว้ในโมดูลฮาร์ดแวร์แยกเฉพาะที่ปลอดภัย เช่น <a href=\"https://www.blognone.com/node/105968\">Titan M ของ Pixel 3</a> แต่รวมถึงชิป Secure Element หรือ SE ยี่ห้ออื่นๆ ได้ด้วย)</p>\n<p>กลุ่ม Android Ready SE Alliance ตั้งขึ้นเพื่อผลักดันให้เกิดการใช้งานชิป Secure Element และแพลตฟอร์มซอฟต์แวร์ StrongBox ของ Android (นับรวม Android TV, Android Auto, Wear OS) ในด้านต่างๆ เช่น กุญแจรถ-กุญแจบ้านดิจิทัล, ใบขับขี่, บัตรประจำตัวประชาชน, พาสปอร์ต, บริการด้านการเงิน</p>\n<p>พันธมิตรที่เข้าร่วม Android Ready SE ตอนนี้คือบริษัทสายผลิตชิปอย่าง NXP, STMicroelectronics บริษัทความปลอดภัย Thales, บริษัทผลิตซิมการ์ด Kigen, บริษัทด้านระบบจ่ายเงิน Giesecke+Devrient</p>\n<p>ในเบื้องต้น กูเกิลจะเน้นการใช้งานกุญแจรถดิจิทัลและการเก็บใบขับขี่-บัตรประชาชน บนฮาร์ดแวร์ SE ของพาร์ทเนอร์ที่เข้าร่วม โดยกูเกิลจะทดสอบและรับรองการทำงานของฮาร์ดแวร์เหล่านี้ เพื่อให้ OEM มั่นใจและสะดวกในการนำโซลูชัน SE ไปใช้งานต่อได้เร็วขึ้น แต่ยังไม่เปิดเผยว่ามี OEM รายใดเข้าร่วมแล้วบ้าง</p>\n<p><img alt=\"No Description\" src=\"https://www.blognone.com/sites/default/files/externals/41bad4bb69db839f45ea33c20a4c267a.png\" ></p>\n<p>ที่มา - <a href=\"https://security.googleblog.com/2021/03/announcing-android-ready-se-alliance.html\">Google</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/android\">Android</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/security\">Security</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f06208ab76f57bcc77bee193d6f6b97d54ed4ac2b55a5e64adf762834bbd1d73","category":"Thai"}