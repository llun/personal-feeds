{"title":"YouTube บน iOS ออกอัพเดตเป็นครั้งแรกใน 2 เดือน พร้อมแสดงข้อมูลที่จัดเก็บ","link":"https://www.blognone.com/node/121175","date":1613194651000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลออกอัพเดตแอป <a href=\"https://apps.apple.com/th/app/-/id544007664\">YouTube บน iOS</a> เป็นครั้งแรกในรอบมากกว่า 2 เดือน ทำให้เป็นแอปที่มีฐานผู้ใช้งานสูงแอปแรกของกูเกิล ที่ออกอัพเดตบน iOS หลังจาก<a href=\"https://www.blognone.com/node/119454\">แอปเปิลออกกฎใหม่</a> ให้นักพัฒนาต้องเปิดเผยว่าเก็บข้อมูลใดบ้าง</p>\n<p>ในช่วง 2 เดือนที่ผ่านมา กูเกิล<a href=\"https://www.blognone.com/node/120723\">ไม่ได้ออกอัพเดต</a>แอปบน iOS จากปกติที่มีความถี่ในการอัพเดตสม่ำเสมอ จนเกิด<a href=\"https://www.blognone.com/node/120394\">ข้อสงสัย</a>ตามมา แต่กูเกิลก็<a href=\"https://www.blognone.com/node/120395\">ยืนยัน</a>ในตอนนั้นว่าจะออกอัพเดตแน่นอน</p>\n<p>ทั้งนี้กูเกิลได้เพิ่มรายละเอียดข้อมูลที่จัดเก็บของแอป YouTube บน App Store ไปตั้งแต่สัปดาห์ที่แล้ว แต่เพิ่งออกอัพเดตแอปตามมา ส่วนแอปยอดนิยมอื่นของกูเกิล เช่น Google, Chrome, Gmail, Google Maps ยังไม่มีอัพเดตออกมาตอนนี้</p>\n<p>ที่มา: <a href=\"https://www.macrumors.com/2021/02/12/youtube-ios-update/\">MacRumors</a></p>\n<p><img alt=\"alt=&quot;YouTube iOS&quot;\" src=\"https://www.blognone.com/sites/default/files/externals/ce0f4bbe5775ff8acea49fbd802341ea.png\" ></p>\n<p><img alt=\"alt=&quot;YouTube iOS&quot;\" src=\"https://www.blognone.com/sites/default/files/externals/12625d1c8c060fc883617ed258f7072c.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/youtube\">YouTube</a></div><div class=\"field-item odd\"><a href=\"/topics/google\">Google</a></div><div class=\"field-item even\"><a href=\"/topics/app-store\">App Store</a></div><div class=\"field-item odd\"><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c7927b783e1d83538416854d082344f5ed2b6c67bcb419098ff8134155227e3","category":"Thai"}