{"title":"รู้จัก SafeCore เทคโนโลยีป้องกันแบตเตอรี่ไฟไหม้ ถึงโดนยิงก็ไม่ระเบิด","link":"https://www.blognone.com/node/122263","date":1618911290000,"content":"<div><div><div><p><a href=\"https://www.amionxsafecore.com/\">SafeCore</a> เป็นเทคโนโลยีป้องกันแบตเตอรี่ไฟไหม้ที่จดสิทธิบัตรโดยบริษัท Amionx บริษัทลูกของ American Lithium Energy หรือ ALE ที่ได้งบจากกระทรวงพลังงานของสหรัฐ เพื่อวิจัยเทคโนโลยีแบตเตอรี่แบบใหม่ ซึ่งปลอดภัยจนสามารถใช้เป็นเครื่องป้องกันในรถยนต์ไฟฟ้าได้ รวมถึงยังเป็นการพัฒนาต่อยอดจากแบตเตอรีที่ไม่ลุกไหม้แม้จะถูกยิง ที่ ALE ทำร่วมกับกองทัพสหรัฐฯ นอกจากนี้ยังได้รับเงินลงทุน<a href=\"https://www.qualcomm.com/news/releases/2017/06/20/qualcomm-makes-strategic-investment-amionx\">จาก Qualcomm ตั้งแต่ปี 2017 อีกด้วย</a></p>\n<p>SafeCore เป็นระบบแบตเตอรี่พร้อมตัวตัดกระแส <a href=\"https://patents.justia.com/patent/20160149269\">สิทธิบัตรของ Jiang Fan และ Dengguo Wu ผู้ร่วมก่อตั้ง ALE จดทะเบียนครั้งแรกในปี 2015</a> และ<a href=\"https://patents.justia.com/patent/20210028506\">อีกเวอร์ชั่นในปี 2020</a></p>\n<p><img src=\"https://www.blognone.com/sites/default/files/externals/fafebac94c59204467ab5f7dc9a39f4f.png\" /></p>\n<p>สิทธิบัตรกล่าวถึงแบตเตอรี่ที่มีชั้นตัดกระแสที่จะทำงานเมื่อมีเกิดความร้อน เป็นวัสดุที่จะกลายเป็นแก๊สเมื่อเกิดอุณหภูมิสูงถึงจุดหนึ่ง ซึ่งแก๊สตัวนี้จะทำให้ชั้นป้องกันกระแสนี้พองออก ทำหน้าที่เหมือนเป็นฟิวส์หยุดการไหลของกระแสเมื่อเกิดความร้อนจาก thermal runaway และป้องกันการลุกไหม้หรือระเบิดที่เกิดจากสามสาเหตุหลัก คือกระแสไฟเกิน, ไฟชอร์ต, หรือจากความร้อนภายนอก และสามารถนำไปใช้ได้กับแบตเตอรี่ลิเที่ยมไอออนทุกชนิด รวมถึงแบตเตอรี่ Solid State ในอนาคต</p>\n<p>นอกจากนี้ชั้นป้องกันกระแสของ SafeCore ยังเป็นวัสดุที่มีน้ำหนักเบา ราคาไม่แพง และสามารถเพิ่มเข้าไปในไลน์การผลิตแบตเตอรี่ได้โดยง่าย ทำให้นอกจากจะเพิ่มต้นทุนเพียงเล็กน้อยแล้ว ยังเพิ่มประสิทธิภาพให้กับแบตเตอรี่ ได้โดยการลดความจำเป็นที่จะต้องใส่ระบบป้องกันอื่น ทำให้แบตเตอรี่มีน้ำหนักเบาลง ปลอดภัยขึ้น และหากนำไปใช้ในรถยนต์ไฟฟ้า หมายถึงระยะที่รถวิ่งได้ ก็จะมากขึ้นด้วย</p>\n<p><img src=\"https://www.blognone.com/sites/default/files/externals/8e5f8d75e956f23b046e37a89e689ea6.png\" /></p>\n<p>หลายครั้งที่อุบัติเหตุรถยนต์ไฟฟ้า มักจะตามมาด้วยการเกิดเพลิงไหม้จากแบตเตอรี่ ซึ่งเพิ่มความเสี่ยงให้คนขับและผู้โดยสาร แม้ตัวรถเองจะมีความปลอดภัยสูง เช่น<a href=\"https://www.blognone.com/node/122235\">อุบัติเหตุ Tesla ที่ชนต้นไม้จนไฟลุกไหม้ และมีมีผู้เสียชีวิตสองราย</a> เมื่อวันเสาร์ที่ 17 เมษายนที่ผ่านมานี้ ทำให้เทคโนโลยีความปลอดภัยของแบตเตอรี่เช่น SafeCore น่าจะเป็นอีกสิ่งที่สำคัญต่อวงการยานยนต์ไฟฟ้าในอนาคต</p>\n<p>อย่างไรก็ตามเทคโนโลยี SafeCore ของ Amionx นั้น <a href=\"https://www.prnewswire.com/news-releases/amionx-revolutionizes-lithium-ion-battery-safety-with-introduction-of-new-technology-300422937.html\">เปิดขายอย่างเป็นทางการตั้งแต่ปี 2017</a> แต่ปัจจุบันก็ยังไม่ถูกนำไปใช้อย่างแพร่หลายนัก อาจเพราะถึงอย่างไรก็เป็นการเพิ่มต้นทุนของแบตเตอรี่และต้องมีการเปลี่ยนแปลงไลน์ผลิตอยู่ดี และผลดีในเชิงพาณิชย์ อาจยังไม่คุ้มค่ากับต้นทุนที่เพิ่มขึ้น คงต้องรอดูในอนาคต ว่าจะมีการเปลี่ยนแปลงหรือไม่ต่อไป</p>\n<p>ที่มา - <a href=\"https://www.amionxsafecore.com/the-safecore-solution/\">Amionx SafeCore</a></p>\n</div></div></div><div><div>Topics: </div><div><div><a href=\"/topics/safecore\">SafeCore</a></div><div><a href=\"/topics/battery\">Battery</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4c6e7798d5be94fa61bc429ae65c399f1f8558881bc3ca096d9478f539930f97","category":"Thai"}