{"title":"ฟีเจอร์อัพโหลดวิดีโอของ GitHub เปิดให้ใช้งานแล้ว อัพโหลดวิดีโอได้ทั้งเว็บและแอป","link":"https://www.blognone.com/node/122665","date":1620925519000,"content":"<div><div><div><p>GitHub ประกาศเปิดฟีเจอร์อัพโหลดวิดีโอให้ใช้งานแบบ GA แล้ว หลังจากที่ทางแพลฟอร์มทดสอบฟีเจอร์นี้แบบเบต้ามาสักพักใหญ่ โดยผู้ใช้ GitHub ทุกคนสามารถอัพโหลดวิดีโอได้ทุกที่ใน GitHub เช่น issue, pull request, discussion สามารถอัพโหลดได้ทุกแพลตฟอร์ม ตั้งแต่เบราว์เซอร์บนพีซี ไปจนถึงแอปบน iOS และ Android ก็ซัพพอร์ตฟีเจอร์นี้</p>\n<p>ระบบอัพโหลดวิดีโอของ GitHub รองรับไฟล์ประเภท .mp4 และ .mov ซึ่งการโพสต์วิดีโอลงไปในจุดต่าง ๆ ของ GitHub ได้จะช่วยให้ผู้ใช้งานสะดวกมากขึ้น ไม่ต้องอัพโหลดไฟล์ผ่านบริการฝากวิดีโอและแปะลิงก์เข้ามา โดยระบบวิดีโอมีประโยชน์หลายอย่าง เช่น ใช้อธิบายบั๊กหรือฟีเจอร์ที่เป็นขั้นตอนได้สะดวกและชัดเจนกว่าการใช้รูปภาพ</p>\n<p>ที่มา - <a href=\"https://github.blog/2021-05-13-video-uploads-available-github/\">GitHub</a></p>\n<p><img src=\"https://www.blognone.com/sites/default/files/externals/cf7ae15a4e2d0d1263317f8484313480.jpg\" /><br />\nภาพจาก GitHub</p>\n</div></div></div><div><div>Topics: </div><div><div><a href=\"/topics/github\">GitHub</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c6b43bfceb848506b29914ac80984022836339527b42c7d76c5cb668a2423aa","category":"Thai"}