{"title":"รีวิว Asus ExpertCenter D5 Series เดสก์ท็อปพีซีสำหรับธุรกิจ ทนทาน พอร์ตครบ รองรับ Windows 10 Pro","link":"https://www.blognone.com/node/121260","date":1614569074000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ปัจจุบันแทบจะทุกธุรกิจมีความจำเป็นที่จะต้องใช้งานคอมพิวเตอร์ เพื่อความสะดวกและรวดเร็วทั้งในการทำงานและเพื่อการเติบโต โดยคอมพิวเตอร์เดสก์ท็อปสำหรับธุรกิจควรจะมีคุณสมบัติครบถ้วน ทั้งสเปกที่เพียงพอในการใช้งาน ความทนทาน กะทัดรัด ติดตั้งง่าย สะดวกต่อการขนย้าย และมีการรักษาความปลอดภัยของข้อมูลที่ครบถ้วน</p>\n<p>Asus ExpertCenter D500SA และ D500MA เป็นเดสก์ท็อปพีซีสำหรับธุรกิจ ที่ออกแบบมาเพื่อตอบโจทย์ที่กล่าวไปข้างต้น เพราะนอกจากสเปกที่มาพร้อมกับ Intel Core 10th Gen แล้ว ยังมีความทนทานตามมาตรฐาน US Military Grade ใช้ 100% Solid Capacitor ทำให้สามารถทำงานต่อเนื่องได้ยาวนาน และมี ตัวเลือก Windows 10 Pro ที่เหมาะสำหรับธุรกิจ ที่มีฟีเจอร์ความปลอดภัยมาอย่างครบถ้วน</p>\n<p><img alt=\"No Description\" src=\"https://www.blognone.com/sites/default/files/externals/134a206101a9c72285699e6f3bcb2883.jpg\" ></p>\n<p><strong>D500SA รุ่นกะทัดรัด และ D500MA พี่ใหญ่ไซส์กลาง</strong></p>\n<p>ExpertCenter D500SA มาในขนาดกระทัดรัด ประหยัดพื้นที่ สะดวกต่อการเคลื่อนย้าย สามารถใช้งานบนโต๊ะหรือใส่ในแรคก็ได้ และยังจัดวางได้ทั้งแนวตั้ง แนวนอน เพื่อให้เหมาะสมกับพื้นที่การทำงาน</p>\n<p>และเพราะความทนทานระดับ US Military Grade ทำให้ไม่ต้องคอยกังวลในขั้นตอนการขนย้าย ส่วนการใช้ 100% Solid Capacitor บนเมนบอร์ด ก็จะมาช่วยเรื่องอายุการใช้งานที่ยาวนานกว่า แม้จะต้องเปิดเครื่องทิ้งไว้ตลอด 24 ชั่วโมง ติดต่อกันยาวนาน</p>\n<p><img alt=\"No Description\" src=\"https://www.blognone.com/sites/default/files/externals/5dbe4830c3866eb15588ab623020b4a3.jpg\" ></p>\n<p>ส่วน ExpertCenter D500MA จะมาในเคสขนาดมินิทาวเวอร์ มีพื้นที่สำหรับระบายความร้อนมากกว่า และเป็นดีไซน์เคสแบบ tool-free คือไม่ต้องใช้อุปกรณ์ช่างเพื่อแกะเคสอัพเกรดภายใน รวมทั้งทนทานระดับ US Military Grade และใช้ 100% Solid Capacitor เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/94dbe351084677cff3ea3027dc5a8281.jpg\" ><img alt=\"No Description\" src=\"https://www.blognone.com/sites/default/files/externals/f4e6fd0c6ae253223ffc832fb581b629.jpg\" ></p>\n<p><strong>สเปกภายใน</strong></p>\n<p>สเปกมีตั้งแต่ Intel Celeron G5900 ไปจนถึงสูงสุด Intel Core i7-10700 ส่วนรุ่นที่ผู้เขียนได้มารีวิว เป็นรุ่น Core i5-10500 แรม DDR4 16GB (8GB x2) และการ์ดจอ NVIDIA GeForce GT 710 ทั้งสองเครื่อง ฮาร์ดดิสก์ ExpertCenter D500SA มาพร้อมกับฮาร์ดดิสก์ SATA 7200RPM ขนาด 2.5 นิ้ว ความจุ 1TB ส่วน D500MA มาพร้อมฮาร์ดดิสก์ SATA 7200RPM ขนาด 3.5 นิ้ว ความจุ 2TB</p>\n<p>ทั้งสองรุ่น เป็นรุ่นกลางๆ ยอดนิยมของธุรกิจที่สเปกกำลังดี ใช้ทำงานเอกสาร ท่องเว็บ หรือจะทำภาพ งานอาร์ตเบาๆ ได้อย่างไม่มีปัญหา เพราะมาพร้อมการ์ดจอแยกที่แม้จะไม่ใช่รุ่นท็อป แต่เพียงพอสำหรับงานธุรกิจแน่นอน</p>\n<p>ข้อแตกต่างเล็กน้อย จากขนาดที่ต่างกันของทั้งสองรุ่น คือ D500SA จะมีตัวเลือกการ์ดจอแยกแค่ GeForce GT 710 กับ GeForce GT 1030 เท่านั้น ส่วน ExpertCenter D500MA จะมีตัวเลือกการ์ดจอ GeForce GTX 1650, GTX 1660 Super และ RTX 2060 เพิ่มเข้ามา</p>\n<p><strong>พอร์ตเชื่อมต่อครบครัน</strong></p>\n<p>ทั้งสองรุ่นให้พอร์ตเชื่อมต่อมาครบครัน ด้านหน้ามีพอร์ต USB 3.2 Gen 1 สี่พอร์ต พอร์ตหูฟังแบบ 3.5 มิลลิเมตรให้มาสองแบบ คือแบบคอมโบหนึ่งช่อง และพอร์ตหูฟังอย่างเดียวอีกหนึ่งช่อง ยังมี optical disc drive สำหรับธุรกิจที่ต้องการอ่านแผ่นซีดีอยู่ รวมถึงมีช่องอ่าน smart card และ SD Card</p>\n<p><img alt=\"No Description\" src=\"https://www.blognone.com/sites/default/files/externals/7ed96c77b7605f89270b6de0ae396099.jpg\" ><img alt=\"No Description\" src=\"https://www.blognone.com/sites/default/files/externals/aff9435dffd3c484e4d6aa2a2ee1a1f2.jpg\" ></p>\n<p>ด้านหลังมีทั้งพอร์ต PS/2 สำหรับเม้าส์และคีย์บอร์ด พอร์ต USB 2.0 สี่พอร์ต พอร์ตภาพหลักมีทั้ง HDMI, DisplayPort, VGA อย่างละหนึ่งพอร์ต, มี Parallel Port, พอร์ต LAN (RJ-45) ส่วนด้านเสียงมีพอร์ต Line in, Line out และ Mic in แบบ 3.5 มิลลิเมตร</p>\n<p><img alt=\"No Description\" src=\"https://www.blognone.com/sites/default/files/externals/92accc74f6396fb41879f1363ccdb96d.jpg\" ></p>\n<p>สำหรับเครื่องรีวิว ที่การ์ดจอแยกจะมีพอร์ต DVI, HDMI และ VGA เพิ่มเติมมาอีกอย่างละหนึ่งพอร์ต ส่วนรุ่น D500SA จะมีการ์ด Wi-Fi พร้อมช่องต่อเสา WiFi แบบสองเสามาด้วย แต่รุ่น D500MA ก็มีตัวเลือกใส่การ์ด WiFi ได้เหมือนกัน สเปกสูงสุดคือรองรับ WiFi 6 และ Bluetooth 5.0 ทั้งสองรุ่น</p>\n<p><strong>ฟีเจอร์ความปลอดภัยครบครัน รองรับ Windows 10 Pro เพื่อธุรกิจ</strong></p>\n<p>ExpertCenter D500SA และ D500MA มาพร้อมกับชิป TPM, Kensington Lock ตัวควบคุมการเปิดปิดการใช้งาน USB และยังสามารถเลือก OS เป็น Windows 10 Pro ที่ติดตั้งแบบพร้อมใช้งานมาจากโรงงานได้ ซึ่ง Windows 10 Pro มีฟีเจอร์ความปลอดภัยเพิ่มเติม ดังนี้</p>\n<p>Windows Information Protection (WIP) หรือในชื่อเก่าคือ enterprise data protection (EDP) ช่วยในการรักษาความปลอดภัยของข้อมูลบนเครื่องและในแอป โดยมีการจัดการ</p>\n<p>Bitlocker Encryption ฟีเจอร์เข้ารหัสข้อมูล Bitlocker เพื่อล็อกข้อมูลในฮาร์ดดิสก์ เป็นฟีเจอร์เพิ่มเติมที่ใช้ปกป้องข้อมูลสำคัญของธุรกิจให้ปลอดภัยจากการโจรกรรม หรือการเข้าถึงที่ไม่ถูกต้อง</p>\n<p><img alt=\"No Description\" src=\"https://www.blognone.com/sites/default/files/externals/c6d2d3c2b80e92dd9391f1aa216bc3e7.jpg\" ></p>\n<p>นอกจากนี้ยังมีฟีเจอร์อื่นๆ ที่มีเฉพาะใน <strong>Windows 10 Pro</strong> เช่น <strong>Remote Desktop</strong> ทำให้สามารถรีโมตเข้ามาจัดการหรือแก้ไขข้อมูลบนเครื่องจากนอกสถานที่ได้ โดยไม่จำเป็นต้องใช้โปรแกรมอื่น ซึ่งในยุคที่การทำงานไม่ได้อยู่แค่ในออฟฟิศอีกต่อไป ฟีเจอร์นี้น่าจะมีความจำเป็นมากขึ้นเรื่อยๆ</p>\n<p><strong>Hyper-V Virtualization</strong> สำหรับบางธุรกิจที่ต้องมีการใช้งาน <strong>Virtual Machine</strong> เพื่อเป็นฮาร์ดแวร์เสมือน ในการทดสอบซอฟต์แวร์หรืออื่นๆ โดยไม่กระทบกับเครื่องหลัก <strong>Windows 10 Pro</strong> ก็มาพร้อมกับฟีเจอร์ Hyper-V ให้ใช้งานได้โดยไม่ต้องใช้โปรแกรมอื่น</p>\n<p><strong>Windows Update for Business</strong> ระบบการจัดการการอัพเดตที่ดีขึ้น ลดความกังวลว่าอัพเดตแล้วจะมีปัญหา หรือโปรแกรมบางโปรแกรมจะใช้งานไม่ได้หลังอัพเดต และ <strong>Microsoft Store for Business</strong> ศูนย์รวมแอปบน Windows ที่แยกออกมาเฉพาะสำหรับผู้ใช้งานธุรกิจ</p>\n<p><img alt=\"No Description\" src=\"https://www.blognone.com/sites/default/files/externals/e48a7d1b7d54210e270f88d6b86008a4.jpg\" ></p>\n<p><strong>สรุป</strong></p>\n<p>Asus ExpertCenter D500SA และ D500MA เป็นเดสก์ท็อปพีซีสำหรับธุรกิจที่ครบครันทั้งด้านสเปกที่ปรับแต่งได้หลากหลาย ความทนทานที่เชื่อถือได้ ทั้งจาก US Military Grade และการใช้ 100% Solid Capacitor ที่ยืดอายุการใช้งานให้ยาวนานขึ้น</p>\n<p>นอกจากนี้ยังมีพอร์ตเชื่อมต่อที่ครบครัน สามารถการอัปเกรตเครื่องได้ง่าย เพื่อรองรับการใช้งานในอนาคต มีฟีเจอร์ความปลอดภัยที่ครบถ้วนทั้งชิป TPM, Kensington Lock ตัวควบคุม USB และฟีเจอร์ความปลอดภัยเพิ่มเติมจาก Windows 10 Pro ทำให้ทั้ง ExpertCenter D500SA และ D500MA เป็นเดสก์ท็อปพีซีที่ตอบโจทย์การใช้งานธุรกิจครบถ้วนทุกด้าน</p>\n<p>ในด้านการรับประกันก็ครบครัน เพราะให้มาทั้ง</p>\n<ul>\n<li>รับประกัน 3 ปี ซ่อมฟรีถึงที่ Onsite Service</li>\n<li>รับประกัน 3 ปี แบบ Global Warranty (ครอบคลุม 83 ประเทศทั่วโลก)</li>\n<li>รับประกันอุบัติเหตุ 1 ปีแรก<br />\n<em>เงื่อนไขเป็นไปตามที่บริษัทกำหนด</em></li>\n</ul>\n<p>อ่านข้อมูลเพิ่มเติมได้ที่ : <a href=\"https://bit.ly/2NKSiwc\">หน้าเว็บของ ASUS D500 Series</a></p>\n<p><img alt=\"No Description\" src=\"https://www.blognone.com/sites/default/files/externals/a5da6a33130dffebf9b264d613ca95ad.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/asus\">ASUS</a></div><div class=\"field-item odd\"><a href=\"/topics/desktop-computer\">Desktop Computer</a></div><div class=\"field-item even\"><a href=\"/topics/expertcenter\">ExpertCenter</a></div><div class=\"field-item odd\"><a href=\"/topics/review\">Review</a></div><div class=\"field-item even\"><a href=\"/topics/sponsored\">Sponsored</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5b008e4bf516ece6af490c27f2f9a27e14318002b983f2613e5a68d342bd92a3","category":"Thai"}