{"title":"Tesla จดทะเบียนเครื่องหมายการค้าด้านธุรกิจอาหารใหม่ คาดเตรียมเปิดร้านอาหารในสถานีชาร์จรถยนต์","link":"https://www.blognone.com/node/122968","date":1622597445000,"content":"<div><div><div><p>Tesla จดทะเบียนเครื่องหมายการค้าใหม่ โดยระบุว่าเป็นแบรนด์ด้านธุรกิจอาหาร เป็นสัญญาณว่าบริษัทเตรียมเดินเครื่องดำเนินธุรกิจด้านร้านอาหารอย่างจริงจังแล้ว หลังจากที่ Elon Musk เคยทวีตไว้ช่วงต้นปี 2018</p>\n<p>ข้อมูลจากเอกสารที่ยื่นต่อ USPTO เมื่อวันที่ 27 พฤษภาคมระบุว่า Tesla ได้ยื่นจดทะเบียนเครื่องหมายการค้าใหม่ 3 รายการ ครอบคลุมในหมวดบริการร้านอาหาร, บริการร้านอาหารแบบป๊อปอัพ, ร้านอาหารแบบบริการตัวเอง และบริการร้านอาหารแบบเทคเอาท์ ซึ่งตอนนี้กำลังอยู่ระหว่างตรวจสอบรายละเอียดก่อนการอนุมัติ</p>\n<p>ไอเดียของ Tesla ในการพัฒนาสถานีชาร์จรถยนต์พลังงานไฟฟ้าให้มีสิ่งอำนวยความสะดวกนั้นไม่ใช่เรื่องใหม่ ก่อนหน้านี้ทางบริษัทก็เคย<a href=\"https://www.blognone.com/node/97317\">เปิดตัว</a>สถานี Supercharger ที่มีเลาจน์ให้นั่งฟรีมาแล้ว และครั้งนี้เป็นการส่งสัญญาณว่า Tesla น่าจะขยับขยายสถานี Supercharger ให้มีสิ่งอำนวยความสะดวกมากกว่าปัจจุบัน</p>\n<p>ที่มา - <a href=\"https://techcrunch.com/2021/06/01/tesla-files-trademark-hinting-at-elon-musks-restaurant-concept-plans/\">TechCrunch</a>, <a href=\"https://uspto.report/TM/90740074/APP20210531123730/\">USPTO.report</a></p>\n<p><img src=\"https://www.blognone.com/sites/default/files/externals/f3b37dca2471edac26c7735beb6fe998.jpeg\" /><br />\nภาพประกอบข่าวจากเว็บไซต์ <a href=\"https://www.tesla.com/supercharger\">Tesla</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/trademark\">Trademark</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc9a0fb5916e6688f87bd9ebf6caabe8207022f0b0b3e963d611cc0c13ef5327","category":"Thai"}