{"title":"[Bloomberg] โจ ไบเดน สั่ง FTC ร่างกฎ Right-to-Repair ผู้บริโภคควรมีสิทธิ์นำอุปกรณ์ไปซ่อมที่อื่นได้","link":"https://www.blognone.com/node/123614","date":1625717430000,"content":"<div><div><div><p>เมื่อโทรศัพท์ แท็บเล็ตหรืออุปกรณ์ใดๆ มีปัญหา แต่ถูกบังคับให้ซ่อมในจุดที่ผู้ผลิตให้การรับรองเท่านั้น ผลปรากฏว่าค่าซ่อมนั้นแพงกว่าที่อื่น ล่าสุด โจ ไบเดน ประธานาธิบดีสหรัฐฯ เตรียมแก้ปัญหานี้  Bloomberg รายงานว่า ไบเดนจะให้คณะกรรมการด้านการค้าของสหรัฐ (Federal Trade Commission หรือ FTC) ร่างกฎหมาย  Right-to-Repair</p>\n<p>เป้าหมายของกฎ Right-to-Repair คือ หยุดผู้ผลิตจากการจำกัดความสามารถของผู้บริโภคในการซ่อมผลิตภัณฑ์ในร้านค้าอิสระหรือซ่อมด้วยตนเอง ส่วน FTC จะรับผิดชอบการออกแนวทางและขอบเขตของคำสั่ง ซึ่งคาดว่าจะมีผลต่อผู้ผลิตโทรศัพท์มือถือและผู้รับเหมาของกระทรวงกลาโหม คาดว่าการลงนามคำสั่งของไบเดนจะเกิดขึ้นภายในไม่กี่วันข้างหน้า</p>\n<p>หากมีการลงนามคำสั่งจริง คาดว่าจะเกิดกระแสต้านจากบริษัทผู้ผลิต ด้วยเหตุผลเรื่องความปลอดภัย การติดตั้งดัดแปลงอุปกรณ์ไม่ถูกต้องอาจส่งผลให้เกิดอันตรายภายหลังได้</p>\n<p>สหรัฐฯ ไม่ได้เป็นเพียงประเทศเดียวที่ผลักดันให้มี Right-to-Repair คณะกรรมาธิการยุโรปยังประกาศแผนการที่จะกำหนดกฎเกณฑ์ต่างๆ ครอบคลุมสมาร์ทโฟน แท็บเล็ต และแล็ปท็อป นักเคลื่อนไหวด้านสิ่งแวดล้อมมองว่ากฎนี้สามารถยับยั้งขยะอิเล็กทรอนิกส์ได้ เนื่องจากผู้บริโภคจะไม่ทิ้งอุปกรณ์ที่ชำรุดอีกต่อไป เนื่องจากมีค่าซ่อมสูง</p>\n<p><img src=\"https://www.blognone.com/sites/default/files/externals/69d21da509a6b1ccf6549b714428b8e9.jpg\" /><br />\nPhoto by Kristin Hardwick on StockSnap</p>\n<p>ที่มา - <a href=\"https://androidcommunity.com/president-biden-asks-ftc-to-draft-right-to-repair-directive-20210707/amp/\">Android Community</a></p>\n</div></div></div><div><div>Topics: </div><div><div><a href=\"/topics/joe-biden\">Joe Biden</a></div><div><a href=\"/topics/usa\">USA</a></div><div><a href=\"/topics/ftc\">FTC</a></div><div><a href=\"/topics/mobile\">Mobile</a></div><div><a href=\"/topics/tablet\">Tablet</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7144610ce3fbafc9f50a40fed1a22a0db5bf12153e45376e1932874fb1bb15a3","category":"Thai"}