{"title":"เครื่อง Wii ทองคำที่ THQ พยายามส่งให้พระราชินีอังกฤษ ถูกนำมาขายบน eBay ที่ราคาราว 9.4 ล้านบาท","link":"https://www.blognone.com/node/122402","date":1619595071000,"content":"<div><div><div><p>เมื่อปี 2009 บริษัท THQ ผู้จัดจำหน่ายเกม Big Family Games ของเครื่อง Wii ที่เป็นเกมเลียนแบบ Wii Sports แต่เป็นกิจกรรมโยนเกือกม้าและอื่นๆ ที่บ้านๆ กว่า ทำแคมเปญโปรโมตเกมนี้ด้วยการทำเครื่อง Wii พร้อม Wii Remote ที่เป็นทองคำ 24k และพยายามจัดส่งไปให้พระราชินีอลิซาเบธที่สอง ถึงพระราชวังบัคกิ้งแฮม แต่สุดท้ายแล้ว กฎของพระราชวังบัคกิ้งแฮมมีอยู่ว่าจะไม่รับของขวัญหรือพัสดุใดๆ Wii ทองคำเครื่องนี้ จึงถูกตีกลับไปที่ THQ</p>\n<p>ภายหลัง Wii เครื่องนี้ตกมาถึงมือ Donny Fillerup นักสะสมเครื่องเกมคอนโซลชื่อดังและผู้สร้างเว็บไซต์ฐานข้อมูลเครื่องคอนโซล <a href=\"https://consolevariations.com/\">consolevariations.com</a> ซึ่งล่าสุดเขาได้เขียน<a href=\"https://consolevariations.com/blog/the-24-karat-queens-golden-wii-is-for-sale\">บล็อก</a>ระบุว่าเขากำลังจะหาที่อยู่ใหม่ และกำลังลงขายเครื่อง Wii ทองคำพร้อม Wii Remote และเกม  Big Family Games บน eBay ในราคา 300,000 ดอลลาร์ หรือราว 9.4 ล้านบาท</p>\n<p>ใครที่เป็นนักสะสมเครื่องเกมเก่า มีเงินเหลือเฟือสัก 9.5 ล้าน (รวมค่าจัดส่ง) และอยากได้เครื่อง Wii ที่มีเรื่องราวน่าสนใจ สามารถเข้าไปดูรายการลงขายนี้และกดซื้อได้ทันทีบน <a href=\"https://www.ebay.com/itm/164836881855?epid=1100044231&amp;hash=item26610b35bf:g:OasAAOSwq05gfyJF&amp;mkcid=1&amp;mkrid=707-53477-19255-0&amp;siteid=77&amp;campid=5338666854&amp;toolid=20008&amp;mkevt=1\">eBay</a></p>\n<p>ที่มา - <a href=\"https://consolevariations.com/blog/the-24-karat-queens-golden-wii-is-for-sale\">Consolevariations.com</a> via <a href=\"https://kotaku.com/a-golden-wii-made-for-queen-elizabeth-ii-is-now-for-sal-1846777107\">Kotaku</a></p>\n<p><img src=\"https://www.blognone.com/sites/default/files/externals/b8c7d18a5c6637cb4bdd168e9a45fac0.jpg\" /></p>\n<p><em>คลิปเล่าประวัติ Wii ทองคำเครื่องนี้ จาก Youtube: People Make Games</em></p>\n</div></div></div><div><div>Topics: </div><div><div><a href=\"/topics/wii\">Wii</a></div><div><a href=\"/topics/console\">Console</a></div><div><a href=\"/topics/united-kingdom\">United Kingdom</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ab01c107d5a40245cd53fd557a9427e4da97d24dfe314035ca2ec7734ea11085","category":"Thai"}