{"title":"สมาชิกสภารัฐอิลลินอยส์ เตรียมยื่นร่างกฎหมายแบนการวางจำหน่ายเกมที่มีความรุนแรง","link":"https://www.blognone.com/node/121359","date":1614150299000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Marcus C. Evans, Jr. สมาชิกสภาผู้แทนราษฎรรัฐอิลลินอยส์ สหรัฐอเมริกา เตรียมยื่นร่างกฎหมาย House Bill 3531 เพื่อแบนการจำหน่าย “เกมที่มีความรุนแรง” ในรัฐอิลลินอยส์ และผู้ฝ่าฝืนจะต้องเสียค่าปรับ 1,000 ดอลลาร์สหรัฐ</p>\n<p>ในร่างกฎหมายขยายความคำว่าความรุนแรงไว้ว่าเป็นเกมที่ “อนุญาตให้ผู้เล่นควบคุมตัวละครในวิดีโอเกม ที่สนับสนุนให้เกิดการก่อความรุนแรงระหว่างมนุษย์กับมนุษย์ ด้วยการให้ผู้เล่นสังหาร หรือก่อความเสียหายอย่างร้ายแรงทางกายภาพหรือจิตใจกับมนุษย์หรือสัตว์”</p>\n<p>นอกจากนี้ในร่างกฎหมายยังมีการยื่นตีความให้รวมการโจรกรรมรถยนต์ อยู่ในคำว่า “ก่อความเสียหายอย่างร้ายแรงทางกายภาพ” อีกด้วย เนื่องจากคดีโจรกรรมรถยนต์ในเมืองชิคาโก รัฐอิลลินนอยส์ที่พุ่งขึ้นสูง และเกิดเหตุถึง 218 คดี แค่ในเดือนมกราคมที่ผ่านมา</p>\n<p><img src=\"https://www.blognone.com/sites/default/files/externals/a77a813c504f5409d6f8ad37b1bf531d.jpg\" alt=\"\" /><em>Grand Theft Auto V น่าจะเป็นหนึ่งในเกมที่เสียงโดนห้ามขาย หากกฎหมายนี้ผ่าน</em></p>\n<p>ร่างกฎหมายนี้น่าจะเจอแรงต้านพอสมควร เพราะในปี 2011 ศาลสูงรัฐแคลิฟอร์เนีย <a href=\"https://www.theverge.com/2011/6/27/2515183/supreme-court-video-games-protected-free-speech-analysis\">ตีความว่าวิดีโอเกมถูกจัดอยู่ในขอบเขตของฟรีสปีช</a>เช่นเดียวกับหนังสือ ละคร หรือภาพยนตร์ และได้รับการคุ้มครองโดยมาตราแรกของรัฐธรรมนูญสหรัฐฯ</p>\n<p>นอกจากนี้สมาคมจิตวิทยาอเมริกัน (American Psycological Association) ยัง<a href=\"https://www.apa.org/news/press/releases/2020/03/violent-video-games-behavior\">ออกแถลงการในปี 2020</a> ระบุว่าไม่มีหลักฐานทางการวิจัยมากพอที่จะเชื่อมโยงปัญหาพฤติกรรมใช้ความรุนแรงกับวิดีโอเกมได้ นอกเหนือไปจากพฤติกรรมเบื้องต้นแค่การตะโกนหรือผลักเท่านั้น</p>\n<p>สามารถอ่านร่างกฎหมายและสถานะของ Bill 3531 ฉบับเต็มได้<a href=\"https://www.ilga.gov/legislation/BillStatus.asp?DocNum=3531&amp;GAID=16&amp;DocTypeID=HB&amp;LegId=132549&amp;SessionID=110&amp;GA=102\">ที่นี่</a></p>\n<p>ที่มา - <a href=\"https://www.polygon.com/2021/2/23/22297837/illinois-house-rep-evans-ban-violent-video-games\">Polygon</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/usa\">USA</a></div><div class=\"field-item odd\"><a href=\"/topics/government\">Government</a></div><div class=\"field-item even\"><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb036108786e0e51dc1a60655fa0a56f4edc1ff282a83e32b6695538a13446ec","category":"Thai"}