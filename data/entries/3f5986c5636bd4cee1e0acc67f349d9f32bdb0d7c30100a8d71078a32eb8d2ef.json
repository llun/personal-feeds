{"title":"UiPath RPA ตัวช่วยเพิ่มประสิทธิภาพในการทำงานด้วยการลดงานซ้ำซ้อนให้หมดไป","link":"https://www.blognone.com/node/121703","date":1615874526000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลายคนคงเคยได้ยินว่า ข้อมูลคือน้ำมันในโลกยุคใหม่ (Data is the new oil.) และสงสัยว่าทำไมนักธุรกิจจำนวนไม่น้อยมองว่าข้อมูลนั้นมีความสำคัญ และข้อมูลจะสามารถเข้ามาเปลี่ยนแปลงโลกธุรกิจได้จริงหรือไม่ และจะเปลี่ยนไปอย่างไร</p>\n<p><img alt=\"No Description\" src=\"https://www.blognone.com/sites/default/files/externals/185d8118cc0d37065db00ced9863241d.jpg\" ></p>\n<p>หากเรามองโลกธุรกิจในช่วงสิบกว่าปีที่ผ่านมา การดำเนินธุรกิจแบบเดิมๆ นั้นหายไปจากโลกอย่างรวดเร็ว การอาศัยความชำนาญส่วนบุคคลในการทำนายสภาพแวดล้อมทางธุรกิจไม่สามารถตอบสนองต่อธุรกิจทุกวันนี้ได้ ในยุคหนึ่งเราอาจจะอาศัยความเชี่ยวชาญของผู้จัดการหรือผู้บริหารในการทำนายยอดสั่งซื้อ เตรียมจัดหาสินค้ามาสต็อกไว้ล่วงหน้า หรือประเมินผลประกอบการในช่วงเวลาต่างๆ ว่าดีขึ้นหรือแย่ลงจากยอดสั่งซื้อ แต่ธุรกิจยุคใหม่มีความซับซ้อนสูงขึ้นเรื่อยๆ หลายครั้งธุรกิจต้องปรับตัวจากความเปลี่ยนแปลงที่รวดเร็ว สินค้าสักตัวอาจจะเป็นไวรัลในโลกอินเทอร์เน็ตและเป็นที่ต้องการอย่างมหาศาล ขณะที่สินค้าบางตัวอาจจะมีปัญหาและต้องการทีมงานเข้าไปดูแลแก้ไขให้ทันท่วงทีก่อนจะเป็นข่าวจนองค์กรเสียหาย</p>\n<p><img alt=\"No Description\" src=\"https://www.blognone.com/sites/default/files/externals/530c028fe5c5fa737215beaadada8477.jpg\" ></p>\n<p>ข้อมูลธุรกิจที่อาจจะอยู่ในไฟล์บัญชีสักไฟล์จึงควรต้องแปลงออกมาเป็นรูปแบบที่เข้าใจได้ง่าย หรือการทำ Data Visualization ที่แปลงข้อมูลมาเป็นกราฟ แผนภูมิ หรือภาพเคลื่อนไหว ที่ทำให้องค์กรสามารถเข้าถึง Insight ในมุมองที่หลากหลายทำให้เห็นคุณค่าของข้อมูล ซึ่งการทำ Data Visualization จะช่วยให้มองเห็นภาพรวมของธุรกิจ ต้นทุนจริงของการทำงาน หรือสามารถทำนายผลประกอบการว่าจะสร้างกำไรในอนาคตได้มากน้อยเพียงใด ตลอดจนสามารถคาดการณ์ได้ว่าหากเปิดบริการรูปแบบใหม่ๆ แนวโน้มการทำกำไรจะเติบโตได้ดีขึ้นหรือไม่</p>\n<p>แนวทางเช่นนี้ไม่ใช่เรื่องใหม่ แต่เมื่อผู้บริหารต้องการข้อมูลประกอบการตัดสินใจมากขึ้นเรื่อยๆ กระบวนการรวบรวมข้อมูลกลายเป็นงานซ้ำๆ ที่ทีมงานอาจจะต้องรวบรวมข้อมูลจากแหล่งต่างๆ มานำเสนอเป็นข้อมูลประกอบการตัดสินใจให้ผู้บริหาร ข้อมูลอาจจะอยู่ในแหล่งต่างๆ กัน ทั้งซอฟต์แวร์บัญชี, อีเมลพูดคุยกับลูกค้า, ไปจนถึงยอดผู้เข้าหน้าเว็บ งานรวบรวมข้อมูลอาจจะกลายเป็นงานก้อนใหญ่ของพนักงานจำนวนมาก แหล่งข้อมูลจำนวนมากไม่ได้อยู่ในรูปแบบที่รวบรวมได้ง่าย ไม่มี API เข้าถึงข้อมูลที่ชัดเจน หรือข้อมูลบางอย่างอาจจะฝังอยู่ในรูปภาพ จนอาจจะต้องรวบรวมโดยอาศัยคนอ่านข้อมูลออกมา กระบวนการเหล่านี้กินเวลานานและมีโอกาสผิดพลาดสูง</p>\n<p><img alt=\"No Description\" src=\"https://www.blognone.com/sites/default/files/externals/1686b55e96c91bcc883eee80c1b3b1a9.jpg\" ></p>\n<p>Robotic Process Automation หรือ RPA จึงอีกทางเลือกที่น่าสนใจ ที่จะมาช่วยในจัดการข้อมูลเพื่อนำไปประยุกต์ใช้สำหรับองค์กร ที่เปิดให้องค์กรได้พัฒนา robot เข้ามาช่วยรวบรวมข้อมูลมาเก็บไว้ในรูปแบบที่พร้อมประมวลผลได้ง่าย ทั้งมีคุณภาพและประสิทธิภาพ ไม่ว่าข้อมูลนั้นจะมาจากเว็บ, แอปพลิเคชันบนคอมพิวเตอร์, หรือช่องทางอื่นๆ RPA ยังสามารถทำงานได้ตลอด 24 ชั่วโมง ให้ตรวจสอบความเคลื่อนไหวของแหล่งข้อมูลตลอดเวลา โดยมีโอกาสผิดพลาดต่ำเกือบเป็นศูนย์ และยังสามารถตั้งเวลาเพื่อให้ทำงานตามตารางเวลาตามที่ต้องการได้อีกด้วย</p>\n<h3>ความง่ายในการใช้งาน RPA ของ UiPath</h3>\n<p>RPA ของ UiPath สามารถทำงานร่วมกับระบบงานระดับองค์กรได้เป็นอย่างดี ความสามารถของกระบวนการทำงานอัติโนมัติโดยบอตที่สร้างขึ้นใน UiPath จะช่วยจัดการงานที่ซ้ำซากในหลากหลายอุตสาหกรรม ที่สำคัญยังตอบโจทย์การใช้งานในธุรกิจภาคการเงิน รองรับการทำงานแบบ Digital Workforce ด้วยเทคโนโลยีความปลอดภัยที่ได้มาตรฐาน ในด้านความมั่นคงปลอดภัยของข้อมูลถือเป็นเรื่องสำคัญ เพราะ RPA จะช่วยลดโอกาสที่ข้อมูลรั่วไหลไปภายนอกเพราะพนักงานส่วนที่ใช้งาน RPA เองก็เข้าถึงข้อมูลน้อยลงไปด้วยเช่นกัน การดำเนินการแบบนี้ยิ่งทำให้ช่วยลดต้นทุนการดำเนินงานได้อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/d34f9c68822be08cde819b20632edaf1.jpg\" ></p>\n<p><a href=\"https://www.mfec.co.th/\">MFEC บริษัทผู้ให้คำปรึกษาด้านระบบไอทีชั้นนำของไทย</a>เสนอ RPA Platform ชั้นนำระดับโลกจาก UiPath ที่นักพัฒนาสามารถสร้างกระบวนการทำงานได้อย่างอัตโนมัติ ลดต้นทุนจากการพัฒนาซอฟต์แวร์เฉพาะทางสำหรับงานโปรเซสต่างๆ ขององค์กร โดย RPA ของ UiPath สามารถอ่านข้อมูลจากไฟล์เอกสารและกรอกลงระบบต่างๆ ได้อย่างถูกต้องแม่นยำ และยังสามารถกเชื่อมต่อกับผู้ให้บริการ AI อื่นๆ อย่าง Microsoft, Google ได้อย่างง่ายดาย</p>\n<p>นอกจากนี้ RPA ของ UiPath ยังสามารถนำมาประยุกต์ใช้กับเทคโนโลยีจำพวกการแปลง OCR (Optical Character Recognition) เพื่อแปลงตัวอักษรและตัวเลขให้อยู่ในรูปแบบที่คอมพิวเตอร์สามารถเข้าใจได้ และนำข้อมูลที่ได้เหล่านั้นไปเก็บไว้ยังฐานข้อมูลที่เกี่ยวข้องหรือเชื่อมต่อไปยังระบบอื่นๆ ตัวอย่างเช่น การเก็บข้อมูลบัตรประชาชนที่ใช้ในธนาคารต่างๆ หรือแม้กระทั่งการเก็บข้อมูลทะเบียนรถยนต์ของตำรวจ เพื่อนำข้อมูลเหล่านี้เข้าสู่ระบบ Big Data เพื่อเป็นข้อมูลพื้นฐานให้นักวิทยาศาสตร์ข้อมูลสร้าง Model ความเชื่อมโยงกับงานทางด้านต่างๆ เพื่อพัฒนากระบวนการทำงานต่อไป</p>\n<p><img alt=\"No Description\" src=\"https://www.blognone.com/sites/default/files/externals/de31a375808dabbcfb52aea6e4a06267.jpg\" ></p>\n<p>ส่วนในกรณีที่เราอาจต้องเชื่อมต่อกับโปรแกรมหรือแอปพลิเคชัน ที่ไม่สามารถเชื่อมต่อได้ด้วย API ทำให้การเข้าถึงข้อมูลเป็นไปได้ยาก แต่ด้วยเทคโนโลยีของ AI Computer Vision จะช่วยให้ UiPath Robot สามารถมองเห็นทุกองค์ประกอบบนหน้าจอคอมพิวเตอร์ได้ เปรียบเสมือนพนักงานทำงานหน้าเครื่อง (virtul workforce) ที่สามารถเป็นผู้ช่วยที่ดีในการพัฒนาการทำงานให้มีประสิทธิภาพมากขึ้น</p>\n<p><img alt=\"No Description\" src=\"https://www.blognone.com/sites/default/files/externals/dd931f3bd55e1dfbef8a4d690b07e086.jpg\" ></p>\n<p>การที่เข้าถึงแหล่งข้อมูล หรือจัดการกับข้อมูลด้วยเครื่องมือที่ทันสมัย อย่าง RPA นั้น เป็นส่วนที่ช่วยพัฒนาและทำให้องค์กรหรือธุรกิจของเราสามารถจัดการข้อมูลที่มีปริมาณมหาศาล หรือ Big data และนำข้อมูลเหล่านั้นไปวิเคราะห์และ เพิ่มโอกาส เพิ่มขีดความสามารถในการขยายธุรกิจให้เติบโตรวดเร็วและนำองค์กรเข้าสู่ digital transformation ได้อย่างมีประสิทธิภาพอีกด้วย</p>\n<p>สนใจรับคำปรึกษาการปรับองค์กรไปสู่การทำงานอัตโนมัติเต็มรูปแบบติดต่อ</p>\n<p>email : <a href=\"mailto:ps-bsm@mfec.co.th\">ps-bsm@mfec.co.th</a> หรือ scan QR code ผ่านช่องทาง LINE OA</p>\n<p><img alt=\"alt=&quot;Qr code&quot;\" src=\"https://www.blognone.com/sites/default/files/externals/3b1ddda0d3b4906bd55846b49df7f550.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/e7526eb2c9ae80b283dda7548947b24f.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/mfec\">MFEC</a></div><div class=\"field-item odd\"><a href=\"/topics/darpa\">DARPA</a></div><div class=\"field-item even\"><a href=\"/topics/uipath\">UiPath</a></div><div class=\"field-item odd\"><a href=\"/topics/advertorial\">Advertorial</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f5986c5636bd4cee1e0acc67f349d9f32bdb0d7c30100a8d71078a32eb8d2ef","category":"Thai"}