{"title":"ข้อมูลในสิทธิบัตรชี้ AMD กำลังทำซีพียู x86 แบบ big.LITTLE ด้วย","link":"https://www.blognone.com/node/123291","date":1624067583000,"content":"<div><div><div><p>สถาปัตยกรรมซีพียูแบบคอร์เล็ก+ใหญ่ผสมกัน หรือ big.LITTLE ที่เราเห็นจากซีพียูฝั่ง Arm กลายเป็นมาตรฐานในโลกอุปกรณ์พกพา ด้วยเหตุผลว่าประหยัดพลังงานกว่า แยกโหลดงานตามขนาดคอร์ได้</p>\n<p>เทรนด์นี้กำลังเริ่มลามมายังซีพียูตระกูล x86 แล้ว ฝั่งอินเทลมี<a href=\"https://www.blognone.com/node/116832\">ซีพียู Lakefield เปิดตัวในปี 2020</a> ข้างในเป็น Core 1 คอร์ + Atom 4 คอร์ และซีพียูสายหลักรุ่นหน้า <a href=\"https://www.blognone.com/node/121837\">Gen 12 ที่จะออกปลายปีนี้ Alder Lake ก็ใช้แนวทางเดียวกัน (8+8 คอร์)</a></p>\n<p>ล่าสุดมีคนไปเจอสิทธิบัตรของฝั่ง AMD ว่ากำลังทำซีพียู big.LITTLE อยู่เช่นกัน สิทธิบัตรฉบับนี้ชื่อว่า <a href=\"https://www.freepatentsonline.com/y2021/0173715.html\">Method of Task Transition Between Heterogenous Processors</a> เน้นไปที่กระบวนการย้ายโหลดงานจากซีพียูที่ต่างขนาดกัน ข้อมูลในสิทธิบัตรยังไม่ลงรายละเอียดของฮาร์ดแวร์มากนัก (ใช้คำแค่ว่า Big processor กับ Little processor) แต่อย่างน้อยก็เป็นหลักฐานบ่งชี้ว่า AMD กำลังพัฒนาซีพียูแนวทางนี้อยู่จริง</p>\n<p><img src=\"https://www.blognone.com/sites/default/files/externals/1ffd376cd18f61483b0f7273797e7822.png\" /></p>\n<blockquote><p>More details on AMD's version of big.LITTLE<a href=\"https://t.co/OwsdshPV7G\">https://t.co/OwsdshPV7G</a> <a href=\"https://t.co/T55kM5Yg1w\">pic.twitter.com/T55kM5Yg1w</a></p>\n<p>— Kepler (@Kepler_L2) <a href=\"https://twitter.com/Kepler_L2/status/1403846269756489735?ref_src=twsrc%5Etfw\">June 12, 2021</a></p></blockquote>\n<p>ที่มา - <a href=\"https://www.extremetech.com/computing/323713-amd-is-working-on-its-own-hybrid-x86-cpu-patent-filing\">ExtremeTech</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/patent\">Patent</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a983d1c9a705d40467e209338abbb213f4620ecf1e400c57506ab51fd1d9b34","category":"Thai"}