{"title":"Tencent ไตรมาส 4/2020 รายได้เติบโตทุกกลุ่มธุรกิจ","link":"https://www.blognone.com/node/121869","date":1616629502000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Tencent รายงานผลประกอบการของไตรมาสที่ 4 ปี 2020 รายได้รวมเพิ่มขึ้น 26% จากช่วงเดียวกันในปีก่อนเป็น 20,486 ล้านดอลลาร์ และมีกำไรสุทธิ 5,089 ล้านดอลลาร์ เพิ่มขึ้น 30% ตามมาตรฐานบัญชี non-IFRS</p>\n<p>ซีอีโอ Ma Huateng กล่าวถึงผลการดำเนินงานตลอดปี 2020 ว่าแม้เป็นปีที่ผันผวนและท้าทายมาก แต่ผลลัพธ์ที่ออกมาสะท้อนว่าธุรกิจของบริษัทยังแข็งแกร่ง บริษัทยังคงเป็นผู้นำในผลิตภัณฑ์บนอินเทอร์เน็ต และขยายสู่ตลาดต่างประเทศ โดยเฉพาะในธุรกิจเกม</p>\n<p>Tencent อัพเดตข้อมูลของกลุ่มธุรกิจเกม โดย Honour of Kings ยังเป็นเกมยอดนิยมติดต่อกันเป็นปีที่สอง นอกจากนี้ยังเปิดตัวเกมใหม่ Moonlight Blade ในไตรมาสที่ผ่านมา ส่วน Nintendo Switch ที่บริษัทได้สิทธิจัดจำหน่ายในจีน ขายไปได้แล้วมากกว่า 1 ล้านเครื่อง ส่วนธุรกิจโซเชียล WeChat หรือ Weixin ในจีน มีจำนวนผู้ใช้งานแบบ MAU รวม 1,225 ล้านบัญชี</p>\n<p>ที่มา: <a href=\"https://static.www.tencent.com/uploads/2021/03/24/b83f5784d0579b51cf8515cf560b4256.pdf\">Tencent</a> (pdf)</p>\n<p><img src=\"https://www.blognone.com/sites/default/files/externals/6cede8f9bbb4dd7af220f4429d8c4ece.jpg\" alt=\"Tencent\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/tencent\">Tencent</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4a6ced7253fe1df33b69c09ede106f4599ede8217a5e52c0d4478dc3e98657a0","category":"Thai"}