{"title":"Apple ระบุ iPad Pro 12.9 นิ้วตัวใหม่ ใช้กับ Magic Keyboard รุ่นแรกได้ แต่อาจปิดได้ไม่สนิท","link":"https://www.blognone.com/node/122449","date":1619753308000,"content":"<div><div><div><p>Apple ระบุใน<a href=\"https://support.apple.com/en-us/HT211091\">เอกสารซัพพอร์ตใหม่ของ Magic Keyboard</a> ระบุว่า <a href=\"https://www.blognone.com/node/122273\">iPad Pro 12.9 นิ้วรุ่นใหม่</a> จะสามารถใช้งานกับ Magic Keyboard รุ่นแรก รหัส A1998 ที่วางจำหน่ายในปี 2020 ได้ แต่เนื่องจากตัวเครื่องรุ่น 12.9 นิ้วใหม่นี้หนาขึ้นเล็กน้อย (0.5 มิลลิเมตร) อาจทำให้ปิดฝาได้ไม่สนิท โดยเฉพาะหากติดกระจกกันรอยไว้</p>\n<p>ส่วน iPad Pro 11 นิ้วรุ่นใหม่ ความหนาไม่เปลี่ยนแปลง สามารถใช้กับ Magic Keyboard รุ่นแรกได้ตามปกติ และ iPad Pro รุ่นใหม่ทั้งสองขนาด เริ่มสั่งซื้อได้ภายในวันที่ 30 เมษายนนี้ และจะจัดส่งภายในช่วงครึ่งเดือนหลังของเดือนพฤษภาคม</p>\n<p>ที่มา - <a href=\"https://support.apple.com/en-us/HT211091\">Apple</a> via <a href=\"https://9to5mac.com/2021/04/29/12-9-inch-ipad-pro-magic-keyboard-fit/\">9to5Mac</a></p>\n<p><img src=\"https://www.blognone.com/sites/default/files/externals/bd31483c1a6dd3f65d97c883240d0494.jpg\" /></p>\n</div></div></div><div><div>Topics: </div><div><div><a href=\"/topics/ipad-pro\">iPad Pro</a></div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0549620173ed483bc98b3705fd1d495777c9b8b38d07eb9e757b0464e4fc8c9f","category":"Thai"}