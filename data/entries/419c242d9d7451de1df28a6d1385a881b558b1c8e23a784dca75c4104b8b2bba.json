{"title":"Google เปิดตัว Search Console Insights แสดงผลว่าเนื้อหาใดในเว็บของเราที่ประสิทธิภาพดีบน Google","link":"https://www.blognone.com/node/123230","date":1623814875000,"content":"<div><div><div><p>ปัจจุบัน Google มีเครื่องมือ Search Console เป็นบริการฟรีจาก Google ชื่อเดิมคือ Webmaster Tools ที่ช่วยตรวจสอบและติดตามเว็บไซต์ที่ปรากฏในผลการค้นหา</p>\n<p>ล่าสุด Google เปิดตัว Search Console Insights ผสานความสามารถของ  Search Console และ Google Analytics เข้ามาเสริมเพื่อให้ภาพรวมว่าเว็บไซต์ของผู้ใช้งานนั้นแสดงผลบน Google ได้ดีขนาดไหน และผลงานชิ้นไหนที่กำลังขึ้นเทรนด์ในขณะนี้</p>\n<p>Google ระบุว่า ความสามารถหลักของ Search Console คือช่วยให้คนสร้างงานรู้ว่า เนื้อหาที่มีประสิทธิภาพดีที่สุดของเราคืออะไร, เนื้อหาชิ้นใหม่มีประสิทธิภาพอย่างไร, ผู้คนค้นพบเนื้อหาบนเว็บได้อย่างไร, ผู้คนค้นหาอะไรใน Google ก่อนเข้าชมเนื้อหาของเรา และบทความใดมีการอ้างอิงผู้ใช้ไปยังเว็บไซต์และเนื้อหาของเราบ้าง โดยทั้งหมดเสนอผ่านหน้าตาการใช้งานที่ง่าย</p>\n<p><img src=\"https://www.blognone.com/sites/default/files/externals/7f21deb5bfb1ba8c63d1b1fa0de7b749.png\" /></p>\n<p>จากรูปภาพจะมองเห็นว่าระบบแสดงหน้าตาเนื้อหาที่ได้รับความนิยม นอกเหนือจากกราฟ สถิติตัวเลข ช่วยให้เรามองเห็นภาพรวมง่ายขึ้น Google ระบุด้วยว่า ผู้ที่ปกติแล้วไม่ได้ใช้งาน Google Analytics ก็สามารถใช้งาน Search Console Insights ได้ แต่เพื่อประสบการณ์ที่ดีควรเชื่อมบัญชีเว็บไซต์ทั้งใน Google Analytic และ Search Console ด้วย</p>\n<p>ที่มา - <a href=\"https://blog.google/web-creators/improve-your-content-search-console-insights/?utm_source=feedburner&amp;utm_medium=feed&amp;utm_campaign=Feed%3A+blogspot%2FMKuf+%28The+Keyword+%7C+Official+Google+Blog%29\">Google</a></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-search\">Google Search</a></div><div><a href=\"/topics/website\">Website</a></div><div><a href=\"/topics/google-analytics\">Google Analytics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"419c242d9d7451de1df28a6d1385a881b558b1c8e23a784dca75c4104b8b2bba","category":"Thai"}