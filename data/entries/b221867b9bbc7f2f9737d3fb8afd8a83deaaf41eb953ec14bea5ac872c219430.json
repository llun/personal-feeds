{"title":"ออสเตรเลียยอมปรับกฎหมายสื่อ เฟซบุ๊กเตรียมกู้คืนการมองเห็นและแชร์ข่าวให้ผู้ใช้ในประเทศ","link":"https://www.blognone.com/node/121331","date":1614069027000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็นเฟซบุ๊กตอบโต้กฎหมายใหม่ออสเตรเลียด้วยการ<a href=\"https://www.blognone.com/node/121247\">บล็อกการมองเห็นและแชร์ข่าวแก่ผู้ใช้งานในประเทศ</a> ล่าสุด เฟซบุ๊กบอกจะกู้การมองเห็นให้กลับมาเป็นเหมือนเดิม เพราะได้เจรจากับรัฐบาลออสเตรเลียแล้วและได้ผลที่น่าพอใจ โดยรัฐบาลยอมปรับกฎหมายและรับฟังข้อกังวลของแพลตฟอร์มออนไลน์มากขึ้น</p>\n<p>Josh Frydenberg รัฐมนตรีกระทรวงการคลังออสเตรเลียบอกว่า มีการปรับกฎหมายเพื่อให้ความชัดเจนเพิ่มเติมแก่ทั้งฝ่ายแพลตฟอร์ม และฝ่ายธุรกิจข่าว โดยจะเพิ่มระยะเวลาไกล่เกลี่ย 2 เดือน ในการทำข้อตกลงร่วมกันระหว่างแพลตฟอร์มและสื่อ ก่อนเข้าสู่กระบวนการบังคับใช้กฎหมาย ซึ่งทั้งเฟซบุ๊ก และ  Frydenberg ไม่ได้บอกรายละเอียดว่าจะปรับกฎหมายข้อไหน และรายละเอียดทำข้อตกลงระหว่างแพลตฟอร์มกับสื่อมีอะไรบ้าง</p>\n<p>จากการถูกบล็อกข่าว ส่งผลให้ทราฟิกเว็บข่าวออสเตรเลีย<a href=\"https://www.blognone.com/node/121290\">หายไปราว 20%</a> น่าสนใจว่าการปรับกฎหมายจะส่งผลดีต่อกูเกิลที่ยอมปฏิบัติตามกฎใหม่ด้วยหรือไม่</p>\n<p><img src=\"https://www.blognone.com/sites/default/files/externals/6e600c14c74a022921e4a9d4c1b4d5db.jpg\" /></p>\n<p>ที่มา - <a href=\"https://techcrunch.com/2021/02/22/facebook-to-restore-news-sharing-in-australia-after-government-makes-amendments-to-proposed-law/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a>, <a href=\"https://about.fb.com/news/2021/02/changes-to-sharing-and-viewing-news-on-facebook-in-australia/\">เฟซบุ๊ก</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/australia\">Australia</a></div><div class=\"field-item even\"><a href=\"/topics/news\">News</a></div><div class=\"field-item odd\"><a href=\"/topics/law\">Law</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b221867b9bbc7f2f9737d3fb8afd8a83deaaf41eb953ec14bea5ac872c219430","category":"Thai"}