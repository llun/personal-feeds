{"title":"Zoom เปิดตัว Immersive View นำผู้เข้าประชุมมาอยู่ใต้แบคกราวน์เดียวกัน","link":"https://www.blognone.com/node/122360","date":1619446244000,"content":"<div><div><div><p>Zoom เปิดตัวฟีเจอร์วิดีโอแบคกราวน์แบบใหม่เรียกว่า Immersive View เป็นวิดีโอแบคกราวน์ที่ปรับรูปแบบให้ทุกคนอยู่ในแบคกราวน์เดียวกัน เช่น แบคกราวน์ห้องประชุม, ห้องเรียน หรือ art gallery เพื่อสร้างบรรยากาศการสนทนาให้ดูสนุกสนานยิ่งขึ้น โดยเป็นฟีเจอร์ที่พัฒนาบน virtual background ที่มีอยู่แล้วของ Zoom</p>\n<p>วิธีเปิดใช้ Immersive View จะต้องให้โฮสต์เป็นผู้เปิด และ Zoom จะวางผู้เข้าประชุมทั้งหมดใน virtual scene ให้ โดยโฮสต์สามารถปรับแต่งได้ เช่น ย่อขยาย, ย้าย หรืออัพโหลด scene เอง ซึ่งตามทฤษฎีแล้วรูปไหนก็สามารถใช้เป็น Zoom Immersive View ได้ แต่ Zoom ก็มี<a href=\"https://support.zoom.us/hc/en-us/articles/210707503#h_01ED77TMFJXBJGY9KKJBC916FK\">แนะนำขนาดของวิดีโอ</a>เพื่อให้ได้แบคกราวน์ที่สวยด้วย</p>\n<p>Immersive View มีข้อจำกัดเล็กน้อย คือสามารถใช้ได้เฉพาะมีตติ้งที่มีผู้ร่วมประชุมไม่เกิน 25 คนเท่านั้น ถ้าเกิน 25 คน ที่เหลือจะถูกวางเป็น thumbnail ด้านบนของ scene และผู้ใช้ที่จะเห็น Immersive View จะต้องเป็นผู้ใช้ที่รันไคลเอนท์ Zoom เวอร์ชันล่าสุดเท่านั้น</p>\n<p>ที่มา - <a href=\"https://www.theverge.com/2021/4/26/22400362/zoom-immersive-view-meeting-virtual-backgrounds\">The Verge</a></p>\n<p><img src=\"https://www.blognone.com/sites/default/files/externals/c80d1b1954717560d6b9dc58448fb903.jpg\" /><br />\nภาพจาก Zoom</p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e4c3ecc155496a7111e1c45f5372dcb86dd0154b43c071594241950d7aec10b1","category":"Thai"}