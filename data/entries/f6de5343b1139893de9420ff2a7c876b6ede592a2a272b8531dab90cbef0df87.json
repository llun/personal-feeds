{"title":"IBM ประกาศความสำเร็จทดลองผลิตชิปเทคโนโลยี 2 นาโนเมตร ใช้พลังงานน้อยลง 75%","link":"https://www.blognone.com/node/122561","date":1620377704000,"content":"<div><div><div><p>IBM ประกาศความสำเร็จในการผลิตชิปด้วยเทคโนโลยี nanosheet ระดับ 2 นาโนเมตร นับเป็นเทคโนโลยีที่ดีทีสุดในอุตสาหกรรมตอนนี้ โดยหากใช้งานจริงได้ชิปจะมีประสิทธิภาพสูงขึ้น 45% แต่กินพลังงานลดลง 75% เทียบกับเทคโนโลยีการผลิต 7 นาโนเมตรที่ใช้งานเชิงการค้ากันทุกวันนี้</p>\n<p>เทคโนโลยีการผลิต nanosheet เป็นเทคโนโลยีที่ไอบีเอ็มร่วมพัฒนากับผู้ผลิตชิปรายใหญ่ เช่น GLOBALFOUNDRIES และซัมซุง รวมถึงผู้ผลิตเครื่องจักรผลิตชิป โดยความก้าวหน้าครั้งล่าสุดคือการผลิตชิปที่เทคโนโลยี 5 นาโนเมตรเมื่อปี 2017</p>\n<p>อย่างไรก็ดีการปรับจากงานวิจัยมาเป็นการผลิตเชิงการค้านั้นใช้เวลาอีกหลายปี ตัวอย่างเช่นเทคโนโลยีการผลิต 7 นาโนเมตรของไอบีเอ็มเองก็วิจัยสำเร็จตั้งแต่ปี 2015 แต่ทางไอบีเอ็มสามารถนำมาใช้ผลิตชิป POWER10 ได้ในปีนี้</p>\n<p>ที่มา - <a href=\"https://newsroom.ibm.com/2021-05-06-IBM-Unveils-Worlds-First-2-Nanometer-Chip-Technology,-Opening-a-New-Frontier-for-Semiconductors#assets_all\">IBM</a></p>\n<p><img src=\"https://www.blognone.com/sites/default/files/externals/0a28eb1e882a2c2a29253a073505c28f.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/semiconductor\">Semiconductor</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f6de5343b1139893de9420ff2a7c876b6ede592a2a272b8531dab90cbef0df87","category":"Thai"}