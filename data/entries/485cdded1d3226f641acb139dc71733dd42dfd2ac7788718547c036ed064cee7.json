{"title":"เปิดตัว OnePlus 9 กล้อง Hasselblad ชิป Snapdragon 888 เริ่มต้น 729 ดอลลาร์","link":"https://www.blognone.com/node/121853","date":1616558437000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>OnePlus เปิดตัว OnePlus 9 และ 9 Pro มือถือเรือธงรุ่นใหม่ พร้อมกล้องที่ร่วมมือผลิตกับ Hasselblad แบรนด์กล้องจากสวีเดน ทั้งสองรุ่น เริ่มเปิดจองในสหรัฐ 26 มีนาคมนี้ และจะเริ่มจำหน่ายอย่างเป็นทางการวันที่ 2 เมษายน</p>\n<p>รุ่น <strong>OnePlus 9 Pro</strong> ชูกล้องจาก Hasselblad เน้นสีที่เป็นธรรมชาติ (Natural Color Calibration) ใช้เซ็นเซอร์ Sony IMX789 แบบคัสตอม ที่ OnePlus บอกว่าขนาดใหญ่พอๆ กับ iPhone 12 Pro Max</p>\n<p>หน้าจอเป็น AMOLED ชนิด LTPO (วัสดุ Low-Temperature Polycrystalline Oxide สามารถปรับอัตรารีเฟรชได้ต่ำลงเพื่อประหยัดพลังงาน) และเป็นแบบ Adaptive Refresh Rate ปรับได้ต่ำสุด 1Hz สูงสุด 120Hz สเปกอื่นๆ ดังนี้</p>\n<p><strong>OnePlus 9 Pro</strong></p>\n<ul>\n<li>หน้าจอ Fluid AMOLED (LTPO) ขนาด 6.7 นิ้ว</li>\n<li>อัตรารีเฟรช 1hz-120Hz (Adaptive Refresh Rate)</li>\n<li>ความละเอียด 1080 x 2400 พิกเซล ความสว่างสูงสุด 1300 nits</li>\n<li>ชิป Snapdragon 888</li>\n<li>แรม 8GB/12GB</li>\n<li>หน่วยความจำ 128GB/256GB</li>\n<li>กล้องหน้า 16 MP, f/2.4</li>\n<li>กล้องหลัง 4 ตัว กล้องหลัก 48 MP, f/1.8, กล้องเทเลโฟโต้ 8 MP, f/2.4, กล้องอัลตร้าไวด์ 50 MP, f/2.2, depth sensor 2 MP, f/2.4</li>\n<li>ถ่ายวิดีโอ 8K 30fps, 4K 120fps</li>\n<li>แบตเตอรี่ 4,500 mAh</li>\n<li>ชาร์จเร็ว 65W ชาร์จไร้สาย 50W</li>\n<li>รองรับ 5G, Wi-Fi 6, Bluetooth 5.2</li>\n<li>รัน Android 11 ครอบด้วย OxygenOS 11</li>\n</ul>\n<p>OnePlus 9 Pro มีสามสี คือ Morning Mist (เงิน), Pine Green (เขียว), Stellar Black (ดำ)</p>\n<ul>\n<li>ราคารุ่น 8GB + 128GB อยู่ที่ 969 ดอลลาร์ (ราว 30,100 บาท)</li>\n<li>ราคารุ่น 12GB + 256GB อยู่ที่ 1069 ดอลลาร์ (ราว 33,200 บาท)</li>\n</ul>\n<p><img alt=\"No Description\" src=\"https://www.blognone.com/sites/default/files/externals/ac7e48ecb97f3420e538e3a8cff3135a.jpg\" ><img alt=\"No Description\" src=\"https://www.blognone.com/sites/default/files/externals/1d243aedd81d0815c5214c58f01ca8e8.jpg\" ></p>\n<p>รุ่น <strong>OnePlus 9</strong> มีกล้องหลังหลักเป็น Hasselblad เช่นกัน แต่ตัดกล้องเทเลโฟโต้ออกไป (กล้องหลังเหลือ 3 ตัว) หน้าจอไม่ได้เป็น Adaptive Refresh Rate เป็น AMOLED มีอัตรารีเฟรชคงที่ ที่ 120Hz และไม่รองรับการชาร์จไร้สาย สเปกอื่นๆ ดังนี้</p>\n<p><strong>OnePlus 9</strong></p>\n<ul>\n<li>หน้าจอ AMOLED ขนาด 6.7 นิ้ว อัตรารีเฟรช 120Hz</li>\n<li>ความละเอียด 1080 x 2400 พิกเซล ความสว่างสูงสุด 1100 nits</li>\n<li>ชิป Snapdragon 888</li>\n<li>แรม 8GB/12GB</li>\n<li>หน่วยความจำ 128GB/256GB</li>\n<li>กล้องหน้า 16 MP, f/2.4</li>\n<li>กล้องหลัง 3 ตัว กล้องหลัก 48 MP, f/1.8, กล้องอัลตร้าไวด์ 50 MP, f/2.2, depth sensor 2 MP, f/2.4</li>\n<li>ถ่ายวิดีโอ 8K 30fps, 4K 30fps/60fps</li>\n<li>แบตเตอรี่ 4,500 mAh</li>\n<li>ชาร์จเร็ว 65W</li>\n<li>รองรับ 5G, WiFi6, Bluetooth 5.2</li>\n<li>รัน Android 11 ครอบด้วย OxygenOS 11</li>\n</ul>\n<p>OnePlus 9 มีสามสีเช่นกัน คือ Winter Mist (เงิน), Astral Black (ดำ), Arctic Sky (ฟ้า)</p>\n<ul>\n<li>ราคารุ่น 8GB + 128GB อยู่ที่ 729 ดอลลาร์ (ราว 22,700 บาท)</li>\n<li>ราคารุ่น 12GB + 256GB อยู่ที่ 829 ดอลลาร์ (ราว 25,800 บาท)</li>\n</ul>\n<p>ราคาเริ่มต้นถือว่าค่อนข้างแพง ถ้าเทียบกับมือถือจีนที่ใช้ชิป Snapdragon 888 รุ่นอื่นในปีนี้ เช่น <a href=\"https://www.blognone.com/node/120504\">Redmi K40</a> ที่เริ่มต้น 2,999 หยวน (ราว 14,000 บาท) หรือ <a href=\"https://www.blognone.com/node/121540\">Realme GT</a> ที่ 2,799 หยวน (ราว 13,200 บาท) แต่ก็มีจุดขายคือมีกล้อง Hasselblad และราคาก็ยังใกล้เคียงกับราคาไทยของ <a href=\"https://www.blognone.com/node/121399\">Xiaomi Mi 11</a> ที่เริ่มต้น 21,990 บาท</p>\n<p><img alt=\"No Description\" src=\"https://www.blognone.com/sites/default/files/externals/f5edcd8bc2b80ae7346ef59156eda6ac.jpg\" ></p>\n<p>ที่มา - <a href=\"https://www.techradar.com/news/oneplus-9-and-oneplus-9-pro-revealed-heres-what-we-know\">TechRadar</a>, <a href=\"https://www.gsmarena.com/oneplus_9-10747.php\">GSMArena</a>, <a href=\"https://www.gsmarena.com/oneplus_9_pro-10806.php\">GSMArena</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oneplus\">OnePlus</a></div><div class=\"field-item odd\"><a href=\"/topics/oneplus-9\">OnePlus 9</a></div><div class=\"field-item even\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"485cdded1d3226f641acb139dc71733dd42dfd2ac7788718547c036ed064cee7","category":"Thai"}