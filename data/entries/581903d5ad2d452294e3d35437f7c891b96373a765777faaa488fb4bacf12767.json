{"title":"IBM เปิดตัว AutoSQL เอนจินคิวรีข้อมูลที่ใช้ได้กับฐานข้อมูลทุกแบบ","link":"https://www.blognone.com/node/122627","date":1620739759000,"content":"<div><div><div><p><a href=\"https://www.blognone.com/node/116990\">IBM ยุคหลังควบรวม Red Hat หันมาโฟกัสที่ไฮบริดคลาวด์</a> โดยมี OpenShift เป็นแกนกลาง และ<a href=\"https://www.blognone.com/node/111169\">นำแอปพลิเคชันของ IBM เดิมมาจัดชุดใหม่เป็น Cloud Pak สำหรับงานแต่ละประเภท</a></p>\n<p>ล่าสุด IBM ประกาศฟีเจอร์ใหม่ให้ชุดซอฟต์แวร์สายข้อมูล Cloud Pak for Data คือ AutoSQL เอนจินสำหรับคิวรีตรงกลาง ที่ใช้คิวรีเดียวค้นหาข้อมูลได้ทุกประเภท</p>\n<p>Cloud Pak for Data เป็นซอฟต์แวร์ที่รวมฐานข้อมูลหลากหลาย ทั้ง structured และ unstructured (Hadoop/Spark) จึงมีความลำบากในการเรียกข้อมูลประเภทที่ต่างกัน</p>\n<p>IBM เรียก AutoSQL ว่าเป็น universal query engine ที่ทำงานแบบ distributed/virtualized โดยยังคงประสิทธิภาพสูง (คู่แข่งที่เปรียบเทียบคือ Azure Synapse SQL และ Snowflake) และสามารถใช้ค้นข้อมูลฟอร์แมตเปิดได้ทุกค่าย</p>\n<p>ผมลองหารายละเอียดดูแล้วยังไม่มีข้อมูลของ AutoSQL มากนัก มีเพียงแผนภาพด้านล่างที่บอกโครงสร้างการทำงาน และในประกาศของ IBM เองก็ยังไม่บอกว่า AutoSQL พร้อมให้บริการเมื่อใด</p>\n<p><img src=\"https://www.blognone.com/sites/default/files/externals/d4d3350595fde714154f62f3b2ffb0bf.png\" /></p>\n<p>ที่มา - <a href=\"https://www.ibm.com/blogs/journey-to-ai/2021/05/manage-all-of-your-data/\">IBM</a>, <a href=\"https://newsroom.ibm.com/5-Things-to-Know-about-Cloud-Pak-for-Data-and-New-Data-Fabric\">IBM</a></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/database\">Database</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"581903d5ad2d452294e3d35437f7c891b96373a765777faaa488fb4bacf12767","category":"Thai"}