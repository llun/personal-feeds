{"title":"Xiaomi ไตรมาสล่าสุด รายได้ทำสถิติสูงสุดอีกครั้ง ส่งมอบสมาร์ทโฟน 49.4 ล้านเครื่อง","link":"https://www.blognone.com/node/122860","date":1622033768000,"content":"<div><div><div><p>Xiaomi รายงานผลประกอบการประจำไตรมาสที่ 1 ปี 2021 โดยรายได้รวมทำสถิติสูงสุดอีกครั้งที่ 76,900 ล้านหยวน เพิ่มขึ้น 54.7% เทียบกับช่วงเดียวกันในปีก่อน และมีกำไรสุทธิ 6,100 ล้านหยวน ตามบัญชี non-IFRS</p>\n<p>Xiaomi บอกว่าผลประกอบการที่เติบโตสูงนี้สะท้อนว่าแผนธุรกิจ และการดำเนินงานของบริษัททำได้ตามกลยุทธ์ โดยจำนวนสมาร์ทโฟนที่ส่งมอบยังคงขยายฐานไปยังลูกค้าใหม่ ๆ ทั่วโลก ส่วนแพลตฟอร์ม AIoT ยังคงขยายตัวต่อเนื่อง และเมื่อเดือนมีนาคม บริษัทยัง<a href=\"https://www.blognone.com/node/121949\">ประกาศแผนสำคัญ</a>ในการเข้าสู่ธุรกิจรถยนต์ไฟฟ้า ภายใต้แบรนด์ Xiaomi</p>\n<p>ไตรมาสที่ผ่านมา Xiaomi ส่งมอบสมาร์ทโฟน 49.4 ล้านเครื่อง มีส่วนแบ่งตลาดทั่วโลกอันดับที่ 3 จาก<a href=\"https://www.blognone.com/node/122450\">ข้อมูลของบริษัทวิจัย Canalys</a> ส่วนกลุ่มธุรกิจ AIoT ยังคงขยายตัวโดดเด่น สมาร์ททีวี ส่งมอบไป 2.6 ล้านเครื่อง เช่นเดียวกับสินค้าไลฟ์สไตล์อื่นอย่าง สกูตเตอร์ไฟฟ้า, เครื่องฟอกอากาศ, Mi Box ที่ยังมีลูกค้าใหม่เพิ่มขึ้นมาตลอด</p>\n<p>ที่มา: <a href=\"https://blog.mi.com/en/2021/05/26/xiaomi-posts-record-results-as-2021-q1-revenue-and-profit-hit-historical-high-levels/\">Xiaomi</a></p>\n<p><img src=\"https://www.blognone.com/sites/default/files/externals/04c960b447ecebd73c54c197854ffabc.png\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e06627c1165a6ebfa05698c66efd744b14cc670640400f4e3028828341cd6d4e","category":"Thai"}