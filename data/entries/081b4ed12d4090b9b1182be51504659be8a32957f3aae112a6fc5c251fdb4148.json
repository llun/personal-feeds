{"title":"ไมโครซอฟท์ประกาศแผน ถอน Flash ออกจาก Windows อย่างถาวรเดือน ก.ค. 2021","link":"https://www.blognone.com/node/122491","date":1620099932000,"content":"<div><div><div><p><a href=\"https://www.blognone.com/node/120327\">Adobe Flash สิ้นอายุขัยไปตั้งแต่ 31 ธันวาคม 2020</a> แต่ในทางปฏิบัติ ระบบปฏิบัติการรุ่นเก่าหน่อยยังมี Flash ฝังเก็บไว้อยู่</p>\n<p><a href=\"https://www.blognone.com/node/119273\">ไมโครซอฟท์เคยออกแพตช์สำหรับถอน Flash ออกจากระบบมาตั้งแต่เดือนตุลาคม 2020</a> โดยที่ผ่านมายังใช้วิธีให้ดาวน์โหลดมาติดตั้งกันแบบสมัครใจ ล่าสุดไมโครซอฟท์ประกาศแผนการปล่อยอัพเดตถอน Flash ผ่าน Windows Update ดังนี้</p>\n<ul>\n<li><strong>มิถุนายน 2021</strong> จะออก KB4577586 สำหรับ Windows 10 v1809 ขึ้นไป</li>\n<li><strong>กรกฎาคม 2021</strong> จะออก KB4577586 สำหรับ Windows 10 v1607 และ v1507 รวมไปถึงระบบปฏิบัติการเก่าคือ Windows 8.1, Windows Server 2012, Windows Embedded 8 Standard ด้วย</li>\n</ul>\n<p>ส่วนระบบปฏิบัติการรุ่นใหม่คือ <a href=\"https://www.blognone.com/node/122418\">Windows 10 v21H1 ที่จะออกในเร็วๆ นี้</a> จะไม่มี Flash รวมมาให้แล้ว</p>\n<p>ที่มา - <a href=\"https://blogs.windows.com/msedgedev/2020/09/04/update-adobe-flash-end-support/\">Microsoft</a> via <a href=\"https://www.xda-developers.com/microsoft-finally-killing-off-adobe-flash-windows-10-summer/\">XDA</a></p>\n<p><img src=\"https://www.blognone.com/sites/default/files/externals/1e1d731fb4a1327f4224b0dec640d302.jpg\" /></p>\n</div></div></div><div><div>Topics: </div><div><div><a href=\"/topics/adobe-flash\">Adobe Flash</a></div><div><a href=\"/topics/microsoft\">Microsoft</a></div><div><a href=\"/topics/windows-10\">Windows 10</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"081b4ed12d4090b9b1182be51504659be8a32957f3aae112a6fc5c251fdb4148","category":"Thai"}