{"title":"เว็บไซต์ Reuters เตรียมเก็บค่าอ่านข่าวเดือนละประมาณ 1,000 บาท หลังทำเว็บเวอร์ชั่นใหม่","link":"https://www.blognone.com/node/122201","date":1618537693000,"content":"<div><div><div><p>เว็บไซต์ Reuters เป็นเว็บข่าวรายใหญ่อีกรายที่เก็บเงินค่าอ่านแบบ The New York Times, The Wall Street Journal, Bloomberg เก็บเดือนละ 34.99 เหรียญ หรือราวเดือนละ 1,000 บาท คนอ่านยังอ่านได้ฟรี 5 ข่าวในช่วงพรีวิว หลังจากนั้นระบบจะให้ลงทะเบียนเพื่อจ่าย ซึ่งยังไม่ระบุว่าจะเริ่มเก็บเงินเมื่อไร</p>\n<p>ทาง Reuters ระบุว่า ปัจจุบันมีคนอ่านข่าวบนเว็บแอคทีฟรายเดือนถึง 41 ล้านราย มีรายได้ครึ่งหนึ่งจากลูกค้ารายใหญ่คือ Refinitiv บริษัทการเงิน และรายได้อีกส่วนจากโฆษณาออนไลน์ หลังจากนี้มีแผนจะลงทุนในเนื้อหาข่าวกฎหมาย และทำช่องทางสตรีมอีเว้นท์ออนไลน์</p>\n<p>ราคารายเดือนของ Reuters ถือว่าสูงกว่า The New York Times (18.42 เหรียญ) และถูกกว่า The Wall Street Journal (38.99) ซึ่ง WSJ เริ่มให้คนจ่ายเพื่ออ่านมาตั้งแต่ปี 1996 แล้ว ส่วน Bloomberg ราคา 34.99 เหรียญ เริ่มให้จ่ายตั้งแต่ปี 2018</p>\n<p>Reuters ถือเป็นหนึ่งในแหล่งข่าวใหญ่ที่<a href=\"https://www.blognone.com/node/120725\">นำข่าวลง Google News Showcase ด้วย</a></p>\n<p><img src=\"https://www.blognone.com/sites/default/files/externals/6b0db218e0efa13fc6daa63f5b6675ee.jpg\" /><em>ภาพอาคาร Reuters ที่ New York</em><br />\nภาพจาก <a href=\"https://en.wikipedia.org/wiki/Reuters\">วิกิพีเดีย</a></p>\n<p>ที่มา - <a href=\"https://www.theverge.com/2021/4/15/22386037/reuters-paywall-online-news-content-publishers\">The Verge</a>, <a href=\"https://www.reuters.com/business/reuters-website-goes-behind-paywall-new-strategy-2021-04-15/?fbclid=IwAR1WfoXMVNQSACNsESRV8r-mqn9KLACFqIOlhy7nyifhFxlYIBRG6vkmSE0\">Reuters</a></p>\n</div></div></div><div><div>Topics: </div><div><div><a href=\"/topics/reuters\">Reuters</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc1ed7614b951101643be524cc229cf4188136494adb00bc767f0638baa654f8","category":"Thai"}