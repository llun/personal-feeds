{"title":"สิงคโปร์ร่วมมือเฟซบุ๊ก เปิดโครงการวิจัยศูนย์ข้อมูลประสิทธิภาพสูงในเขตร้อน","link":"https://www.blognone.com/node/123277","date":1623992201000,"content":"<div><div><div><p>มหาวิทยาลัย National University of Singapore (NUS) และ Nanyang Technological University (NTU) ประกาศความร่วมมือกับเฟซบุ๊ก เปิดโครงการวิจัยการพัฒนาศูนย์ข้อมูลในเขตร้อน เพื่อให้ได้ศูนย์ข้อมูลประสิทธิภาพสูง</p>\n<p>โครงการวิจัยนี้มีมูลค่า 23 ล้านดอลลาร์สิงคโปร์ โดยสร้างศูนย์ข้อมูลทดสอบการออกแบบระบบทำความเย็นเพื่อพัฒนาประสิทธิภาพการใช้พลังงาน โดยอาศัยระบบนำความร้อนด้วยของเหลว, การดึงความร้อนออกจากชิปโดยตรง, และพัฒนาเทคโนโลยีการดำเนินงานศูนย์ข้อมูล เช่นการนำปัญญาประดิษฐ์มาช่วยจัดการ</p>\n<p>ศูนย์ข้อมูลในสิงคโปร์ใช้พลังงานรวมถึง 7% ของพลังงานรวมในประเทศ และอุตสาหกรรมศูนย์ข้อมูลนับเป็น<a href=\"https://www.blognone.com/node/98528\">อุตสาหกรรมขนาดใหญ่ที่มีอัตราการเติบโตสูงมาก</a></p>\n<p>ที่มา - <a href=\"https://news.nus.edu.sg/nus-and-ntu-launch-first-of-its-kind-tropical-data-centre-testbed/\">NUS</a></p>\n<p><img src=\"https://www.blognone.com/sites/default/files/externals/b7710467c0952a32539490aeaf57c754.jpg\" /></p>\n</div></div></div><div><div>Topics: </div><div><div><a href=\"/topics/singapore\">Singapore</a></div><div><a href=\"/topics/datacenter\">Datacenter</a></div><div><a href=\"/topics/facebook\">Facebook</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bc48930a9b42e4852d0f8cfd26c0e8868205a60d3cb512b6d1b4c92e4ff2adb2","category":"Thai"}