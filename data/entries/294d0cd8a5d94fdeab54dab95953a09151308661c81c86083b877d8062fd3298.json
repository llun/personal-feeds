{"title":"Canon เปิดตัว Photo Culling แอปแนะนำรูปที่ดีที่สุดจากอัลบั้มโดยใช้ AI วิเคราะห์","link":"https://www.blognone.com/node/121167","date":1613100847000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Canon เปิดตัวแอป Photo Culling แอปสำหรับแนะนำคัดรูปภาพโดยใช้ Computer Vision Artificial Intelligence Engine ของ Canon ที่จะแนะนำรูปภาพที่ควรเก็บไว้ในกลุ่มภาพที่ถ่ายมาจำนวนมาก</p>\n<p>Canon ระบุว่า Photo Culling มีตัวเลือกคัดรูปสองแบบ คือคัดรูปทั้งหมด ​(Whole Culling) จะพิจารณาจากความคมชัด, สัญญาณรบกวน, อารมณ์ในรูปภาพ และการปิดของดวงตาออกมาเป็นคะแนน ผู้ใช้สามารถกำหนด threshold ว่าคะแนนเท่าไรจึงเก็บไว้ ส่วนคัดเฉพาะรูปคล้าย (Similar Culling) จะคัดเฉพาะรูปที่ถ่ายมาหลาย ๆ ช็อตคล้าย ๆ กันโดยให้คะแนนภาพถ่าย และจะแนะนำเฉพาะภาพถ่ายที่ได้คะแนน 2 อันดับแรก</p>\n<p>เมื่อคัดรูปภาพที่ดีที่สุดออกมาให้แล้วก็จะแนะนำให้ลบรูปที่เหลือทิ้งเพื่อประหยัดพื้นที่บน iPhone รวมถึงมีฟีเจอร์สร้างอัลบั้มที่เน้นเหตุการณ์หรือช่วงเวลาจากในอดีตได้</p>\n<p>ตัวแอป Photo Culling เปิดให้ดาวน์โหลดแล้วบน iOS ตัวแอปให้ดาวน์โหลดเพื่อมาทดลองใช้งานฟรี 3 วัน หลังจากนั้นผู้ใช้จะต้องจ่าย 2.99 ดอลลาร์ต่อเดือนหรือ 14.99 ดอลลาร์ต่อปีเพื่อใช้งานแอปต่อไป</p>\n<p>ที่มา - <a href=\"https://www.prnewswire.com/news-releases/need-a-digital-photo-assistant-canon-usa-has-you-covered-with-the-companys-first-ever-photo-culling-app-301226523.html\">PR Newswire</a>, <a href=\"https://www.engadget.com/canon-photo-culling-app-213409056.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/fcb19e9c8bfc8d5dc538a700c68c1980.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/canon\">Canon</a></div><div class=\"field-item odd\"><a href=\"/topics/mobile-app\">Mobile App</a></div><div class=\"field-item even\"><a href=\"/topics/computer-vision\">Computer Vision</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"294d0cd8a5d94fdeab54dab95953a09151308661c81c86083b877d8062fd3298","category":"Thai"}