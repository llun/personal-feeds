{"title":"Alibaba เข้าลงทุนใน Nice Tuan แพลตฟอร์มขายของสด-ของชำแบบ Group Buying ในจีน","link":"https://www.blognone.com/node/121977","date":1617194227000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กลุ่มนักลงทุนนำโดย Alibaba และ DST Global ประกาศเข้าลงทุนใน Nice Tuan สตาร์ทอัพให้บริการสั่งซื้อของสดของชำผ่านแอปมือถือในจีน เป็นจำนวนเงินลงทุนรวม 750 ล้านดอลลาร์</p>\n<p>Nice Tuan สตาร์ทอัพที่ก่อตั้งเมื่อปี 2018 นี้ ระบุว่าจะนำเงินก้อนใหม่นี้มาลงทุนด้านซัพพลายเชน และเพิ่มตัวเลือกสินค้าอาหารสด</p>\n<p>ในช่วงไม่กี่ปีที่ผ่านมา ธุรกิจที่มาแรงในจีนคือบริการสั่งซื้อของสดของชำ ในรูปแบบสั่งซื้อเป็นกลุ่ม (Group Buying) ซึ่งทำให้ได้สินค้าในราคาที่ถูกกว่าเดิม และกระบวนการจัดการส่งสินค้าก็ทำได้ง่ายขึ้นในฝั่งผู้ให้บริการ มีการเติบโตสูงในเมืองรองของจีน เมื่อมีสถานการณ์ของโควิด-19 เข้ามา ก็เป็นตัวเร่งให้ธุรกิจกลุ่มนี้เติบโตมากขึ้นอีก ปัจจุบันบริษัทเทคโนโลยีรายใหญ่ของจีนทั้ง Tencent, JD.com และ Meituan ต่างมีการลงทุนในสตาร์ทอัพกลุ่มนี้</p>\n<p>Nice Tuan ปัจจุบันให้บริการใน 1,598 เมืองทั่วประเทศจีน และมีออเดอร์สูงถึงกว่า 15 ล้านคำสั่งต่อวัน</p>\n<p>ที่มา: <a href=\"https://www.dealstreetasia.com/stories/alibaba-dst-nice-tuan-234290/\">Deal Street Asia</a></p>\n<p><img alt=\"alt=&quot;Nice Tuan&quot;\" src=\"https://www.blognone.com/sites/default/files/externals/4a8aff49231648ab8dac53303cd13983.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alibaba\">Alibaba</a></div><div class=\"field-item odd\"><a href=\"/topics/grocery\">Grocery</a></div><div class=\"field-item even\"><a href=\"/topics/e-commerce\">E-commerce</a></div><div class=\"field-item odd\"><a href=\"/topics/social-commerce\">Social Commerce</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2add3a00b06597014117fda7609297128719c336f653a8a603ebf86b87be4d38","category":"Thai"}