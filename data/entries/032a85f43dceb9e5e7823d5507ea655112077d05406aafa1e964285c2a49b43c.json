{"title":"Twitter เปิดตัว Tomorrow แหล่งข่าวพยากรณ์อากาศ เสริมกำลังบริการข่าวพรีเมี่ยม","link":"https://www.blognone.com/node/122979","date":1622624097000,"content":"<div><div><div><p>Twitter ร่วมมือกับ Eric Holthaus ผู้ผลิตเนื้อหาข่าวสารสภาพอากาศผ่านสื่อสิ่งพิมพ์เช่น Grist, The Wall Street Journal และ Slate นำเนื้อหามาลงบริการข่าวพยากรณ์อากาศในชื่อว่า Tomorrow</p>\n<p>บริการข่าว Tomorrow จะมีทีมงานผลิตจดหมายข่าวและเนื้อหาแบบยาวพิเศษส่งให้สมาชิกรับข่าวสารผ่าน Revue และทำเนื้อหาสั้นๆ สำหรับผู้ใช้งานทั่วไปผ่านฟังก์ชั่น Ticket ใน Spaces และ ฟังก์ชั่น Q&amp;A เป็นต้น</p>\n<p>Tomorrow เริ่มเปิดตัวใน 16 เมืองในอเมริกาเหนือคือ แอตแลนตา, บอสตัน, ชาร์ล็อต, ชิคาโก, ดัลลาส/ฟอร์ตเวิร์ธ, ดีทรอยต์, ฮูสตัน, มินนีแอโพลิส, นิวยอร์กซิตี้, ฟิลาเดลเฟีย, พอร์ตแลนด์, ซานอันโตนิโอ, ซานฟรานซิสโก, โตรอนโต วอชิงตัน ดี.ซี. และโดมินิกัน</p>\n<p>Twitter กำลังปั้นฟีเจอร์พรีเมี่ยม Twitter Blue ที่รวมเอาหลากหลายความสามารถเข้าไว้ด้วยกัน ไม่ว่าจะเป็น Undo Send,<br />\n Bookmarks/Collections, และคาดว่ามีตัวลบโฆษณาและจดหมายข่าว Revue ที่เข้าซื้อมาด้วย</p>\n<p><img src=\"https://www.blognone.com/sites/default/files/externals/925af990f3f46b68ad81c2b46466eb4a.png\" /></p>\n<p>ที่มา - <a href=\"https://www.axios.com/twitter-holthaus-tomorrow-weather-meteorologists-6ca8692a-112c-45a4-92f2-3fae5ea813f0.html\">Axios</a>, <a href=\"https://9to5mac.com/2021/06/01/twitter-tomorrow-local-weather-news-service/\">9to5Mac</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/weather\">Weather</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"032a85f43dceb9e5e7823d5507ea655112077d05406aafa1e964285c2a49b43c","category":"Thai"}