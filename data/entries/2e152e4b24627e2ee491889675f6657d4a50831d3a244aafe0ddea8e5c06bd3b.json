{"title":"[ลือ] Netflix สนใจเข้าสู่ธุรกิจวิดีโอเกมแบบสตรีมมิ่ง","link":"https://www.blognone.com/node/122807","date":1621676367000,"content":"<div><div><div><p>มีรายงานจาก The Information อ้างแหล่งข่าวที่เกี่ยวข้อง เผยว่า Netflix ได้เริ่มติดต่อทาบทามผู้บริหารผู้เชี่ยวชาญในอุตสาหกรรมวิดีโอเกม เพื่อมาร่วมงานกับบริษัท เนื่องจาก Netflix มีแผนจะขยายไปสู่ธุรกิจวิดีโอเกม</p>\n<p>รูปแบบบริการที่คาดว่า Netflix จะทำ น่าจะเหมือนกับ Apple Arcade นั่นคือเก็บค่าบริการรายเดือน และสามารถเล่นเกมได้ทั้งหมดที่มีให้ ยังไม่มีข้อมูลเพิ่มเติมว่า Netflix จะเป็นผู้พัฒนาเกมเองด้วยหรือไม่ แต่มีข้อมูลว่าตัวเกมจะไม่มีการแทรกโฆษณาเข้ามา</p>\n<p>ตัวแทนของ Netflix ชี้แจงกับข่าวดังกล่าวว่าบริษัทมีการขยายรูปแบบคอนเทนต์มาโดยตลอด ทั้งคอนเทนต์แบบผู้ชมเลือกแนวทางตอนจบอย่าง <a href=\"https://www.blognone.com/node/107242\">Black Mirror: Bandersnatch</a> หรือเกมที่ต่อยอดจากซีรี่ส์ <a href=\"https://www.blognone.com/node/106887\">Stranger Things</a> บริษัทจึงพร้อมที่จะขยายไปสู่ความบันเทิงแบบใหม่อยู่แล้ว</p>\n<p>ที่มา: <a href=\"https://www.ign.com/articles/netflix-is-seemingly-hiring-to-help-it-make-more-games\">IGN</a></p>\n<p><img src=\"https://www.blognone.com/sites/default/files/externals/70a3ef681bdb7d6ffb67b235e3287089.png\" /></p>\n</div></div></div><div><div>Topics: </div><div><div><a href=\"/topics/netflix\">Netflix</a></div><div><a href=\"/topics/game-streaming\">Game Streaming</a></div><div><a href=\"/topics/rumors\">Rumors</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e152e4b24627e2ee491889675f6657d4a50831d3a244aafe0ddea8e5c06bd3b","category":"Thai"}