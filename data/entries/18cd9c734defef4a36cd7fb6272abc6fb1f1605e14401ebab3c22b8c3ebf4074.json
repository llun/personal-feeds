{"title":"Riot Games แจกเพลงฟรี 37 เพลง ให้สตรีมเมอร์ใช้โดยไม่ต้องกังวลปัญหาลิขสิทธิ์","link":"https://www.blognone.com/node/123565","date":1625404838000,"content":"<div><div><div><p>Riot Games ต้นสังกัดของ League of Legends, Valorant และเกมอื่นๆ เปิดตัวอัลบั้มเพลง Sessions: Vi ที่มีเพลงฟังสบาย 37 เพลง เป็นเพลงแบบไม่เก็บค่าลิขสิทธิ์ทั้งหมด (royalty-free) สตรีมเมอร์สามารถนำไปใช้ประกอบการสตรีมได้ โดยไม่ต้องกลัวว่าคลิปจะถูกลบจากระบบจับลิขสิทธิ์เพลง</p>\n<p>โครงการ Sessions เป็นโครงการที่ Riot Games ตั้งใจทำมาเพื่อแก้ปัญหานี้ของสตรีมเมอร์ โดยอัลบั้มแรกใช้ชื่อว่า Sessions: Vi นำชื่อมาจาก<a href=\"https://na.leagueoflegends.com/en-us/champions/vi/\">ตัวละคร Vi ในเกม LoL</a> แต่ละแทร็คเป็นผลงานของศิลปิน 37 คนแตกต่างกันไป และ Riot บอกว่าจะทำเพิ่มอีก</p>\n<p>เพลงมีทั้งเวอร์ชันเป็นคลิปพร้อมมิวสิควิดีโอแอนิเมชันบน YouTube, เวอร์ชันบนบริการเพลงสตรีมมิ่งแทบทุกตัว (Spotify, YouTube Music, Apple Music, Amazon Music, Deezer) และสามารถดาวน์โหลดไฟล์อัลบั้มเต็มไปใช้ได้อย่างเสรี จะนำไปใช้ในงานอื่นๆ ที่ไม่เกี่ยวข้องกับเกมของ Riot เลยก็ได้ ทาง Riot บอกว่าถ้าใส่ชื่อศิลปินกำกับไว้ด้วยก็จะขอบคุณมาก แต่จะไม่ใส่เครดิตอะไรเลยก็ได้เช่นกัน</p>\n<p><img src=\"https://www.blognone.com/sites/default/files/externals/8d19321d7b76a02a50744af2513389aa.jpg\" /></p>\n<p>ที่มา - <a href=\"https://sessions.riotgames.com/en-us/event/sessions/\">Riot Games</a>, <a href=\"https://www.polygon.com/22560644/riot-games-league-of-legends-new-music-lofi-chill-streamer-friendly-dmca\">The Verge</a></p>\n</div></div></div><div><div>Topics: </div><div><div><a href=\"/topics/riot-games\">Riot Games</a></div><div><a href=\"/topics/music\">Music</a></div><div><a href=\"/topics/copyright\">Copyright</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"18cd9c734defef4a36cd7fb6272abc6fb1f1605e14401ebab3c22b8c3ebf4074","category":"Thai"}