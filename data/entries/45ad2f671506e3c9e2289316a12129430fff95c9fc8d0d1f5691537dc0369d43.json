{"title":"ไมโครซอฟท์เผยเทคนิค CodeQL ที่ใช้ตรวจหามัลแวร์ SolarWinds ในซอร์สโค้ด เปิดเป็นโอเพนซอร์ส","link":"https://www.blognone.com/node/121446","date":1614566450000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/120220\">กรณีการแฮ็ก SolarWinds ที่เป็นระดับ supply chain attack ถือว่ามีความซับซ้อนสูงมาก ตรวจเจอได้ยากมาก</a> ทำให้เกิดคำถามตามมาว่า เราจะป้องกันเหตุการณ์ลักษณะเดียวกันได้อย่างไร</p>\n<p>องค์กรที่เกี่ยวข้องกับการแฮ็กคือ <a href=\"https://www.blognone.com/node/120712\">FireEye ซึ่งตรวจเจอมัลแวร์เป็นรายแรก เคยออกมาแชร์ชุดเครื่องมือตรวจสอบมัลแวร์แบบนี้แล้ว</a> เทคนิคของ FireEye เป็นการตรวจสอบพฤติกรรมของคอนฟิกในระบบว่ามีการเปลี่ยนแปลงที่ผิดปกติหรือไม่</p>\n<p>ล่าสุดฝั่งไมโครซอฟท์ออกมาแจกเครื่องมือตรวจสอบที่ระดับซอร์สโค้ด ดูว่าซอร์สโค้ดถูกฝังอะไรที่ผิดปกติหรือไม่ เทคนิคของไมโครซอฟท์ใช้ <a href=\"https://www.blognone.com/node/113310\">CodeQL ภาษาคิวรีซอร์สโค้ดที่สร้างโดย GitHub</a> แต่ไมโครซอฟท์ก็เปิดเผยคิวรีที่ใช้งานเป็นโอเพนซอร์ส เพื่อให้องค์กรอื่นๆ นำไปใช้ตรวจสอบซอร์สโค้ดของตัวเองได้เช่นกัน</p>\n<p><img alt=\"No Description\" src=\"https://www.blognone.com/sites/default/files/externals/598379ebe0457110933f735e53b564ff.png\" ></p>\n<p>เทคนิคการทำงานของ CodeQL ใช้วิธีคอมไพล์ซอร์สโค้ดเป็นไบนารีก่อน แต่ไม่ต้องคอมไพล์เป็นไบนารีสมบูรณ์ เพราะ CodeQL จะ parse ซอร์สโค้ดเป็น abstract syntax tree model แทน มองว่ามันเป็นฐานข้อมูลตัวหนึ่ง แล้วคิวรีหาข้อมูลต่างๆ จากฐานข้อมูลนี้อีกที</p>\n<p>ไมโครซอฟท์บอกว่าเทคนิคนี้ช่วยให้วิเคราะห์ข้อมูลได้แม่นยำขึ้น และสามารถนำฐานข้อมูลที่ CodeQL แปลงแล้วหลายๆ ตัวมาเปรียบเทียบกัน หาความเชื่อมโยงระหว่างกันได้ด้วย ทำให้ค้นหาร่องรอยของมัลแวร์ SolarWinds ได้เร็วกว่าเดิมมาก</p>\n<p>ส่วนเทคนิคเจาะจงที่ใช้ตรวจจับมัลแวร์ตัวนี้ ใช้สองเทคนิคร่วมกันคือ การค้นหา syntax ของมัลแวร์แบบเจาะจง และการค้นหาแพทเทิร์นในภาพรวม ช่วยให้ตามรอยได้ หากแฮ็กเกอร์เปลี่ยนวิธีแก้โค้ด แต่ยังใช้ syntax คล้ายๆ ของเดิม</p>\n<p><img alt=\"No Description\" src=\"https://www.blognone.com/sites/default/files/externals/273036519f396f0b3c456ed22c0c4424.png\" ></p>\n<p>รายละเอียดเพิ่มเติมอ่านได้จาก <a href=\"https://www.microsoft.com/security/blog/2021/02/25/microsoft-open-sources-codeql-queries-used-to-hunt-for-solorigate-activity/\">Microsoft Security</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/solarwinds\">SolarWinds</a></div><div class=\"field-item odd\"><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"45ad2f671506e3c9e2289316a12129430fff95c9fc8d0d1f5691537dc0369d43","category":"Thai"}