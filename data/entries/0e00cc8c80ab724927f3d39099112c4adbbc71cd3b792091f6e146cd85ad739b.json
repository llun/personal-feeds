{"title":"KBTG แถลงยุทธศาสตร์ เน้นการทำงานอัตโนมัติ, ปัญญาประดิษฐ์, เตรียมเข้าสู่ DeFi","link":"https://www.blognone.com/node/122072","date":1617786365000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>KBTG บริษัทเทคโนโลยีในเครือธนาคารกสิกรไทย นำโดย นายเรืองโรจน์ พูนผล หรือกระทิง ประธาน KBTG จัดแถลงวิสัยทัศน์และยุทธศาสตร์การดำเนินธุรกิจและพัฒนาเทคโนโลยีในอนาคต ระบุว่า ตอนนี้ KBTG กำลังเข้าสู่การปรับตัว หรือ Digital Transformation เฟสสองแล้ว หลักๆคือ การนำระบบ Automation มาใช้ในการพัฒนาผลิตภัณฑ์, สร้าง AI Factory และการเข้าสู่วงการ DeFi หรือ Decentralized Finance</p>\n<p><img alt=\"No Description\" src=\"https://www.blognone.com/sites/default/files/externals/bea5b73476a1517f18bae01cf8ad3f3e.png\" ></p>\n<p>ประเด็นแรกคือ DeFi หรือ Decentralized Finance  แนวคิดการเงินไร้ศูนย์กลางทำงานบนบล็อกเชน ซึ่งอาจเป็นเทรนด์ในอนาคตของโลกการเงิน ที่ผ่านมา KBTG ได้เริ่มก้าวเข้าสู่วงการ DeFi ด้วยการเปิดบริษัท <a href=\"https://www.blognone.com/node/121783\">คิวบิกซ์ (Kubix) ให้บริการระบบเสนอขายโทเคนดิจิทัลผ่านบล็อกเชน</a>, และร่วมมือกับ<a href=\"https://www.blognone.com/node/119057\">ตลาดหลักทรัพย์แห่งประเทศไทยหรือ SET ประกาศพัฒนาแพลตฟอร์มสินทรัพย์ดิจิทัล</a> เพื่อแสดงให้เห็นว่า ทางบริษัทเตรียมรับมือกับเทรนด์และ Disruption ที่อาจเกิดขึ้น</p>\n<p><img alt=\"No Description\" src=\"https://www.blognone.com/sites/default/files/externals/e22b5f48980916ee2a5ffe8b95482764.png\" ></p>\n<p>ทาง KBTG เชื่อว่า DeFi จะช่วยพัฒนาการทำธุรกรรมให้ก้าวหน้า ลดความล่าช้าลงได้ นอกจากนี้ยังเชื่อว่าสินทรัพย์บนโลกดิจิทัลควรมีมูลค่าทางเศรษฐกิจจริง นายเรืองโรจน์ระบุด้วยว่า ตัวผลิตภัณฑ์จากบริษัท Kubix จะเห็นผลภายในปีนี้</p>\n<p>ประเด็นต่อมาคือ การนำระบบ Automation มาใช้ในการพัฒนาผลิตภัณฑ์ นายเรืองโรจน์ระบุว่า ขั้นตอนปกติของการพัฒนาผลิตภัณฑ์คือพัฒนาซอฟต์แวร์ และให้ผู้ใช้งานทดสอบระบบ จากนี้ไปการทดสอบระบบจะใช้ระบบ Test Automation มากขึ้น ถัดมาคือการทำ Dev Sec Ops หรือการใช้ระบบ Automation มาสแกนโค้ด สแกนโปรแกรมที่เขียนขึ้นมาว่ามีความปลอดภัยระดับใด ด้านการขึ้น Operation ทาง KBTG มีศูนย์ข้อมูลถึงสองที่ มีบริการคลาวด์หลายก้อน ทำให้การขึ้น Operation สามารถทำได้คล่องตัว และพัฒนา AI Factory ภายในองค์กร เพื่อให้พัฒนาโมเดล AI ได้เร็วขึ้น 12 เท่า</p>\n<p><img alt=\"No Description\" src=\"https://www.blognone.com/sites/default/files/externals/e8c1e0b701fd7a4b853d5fc075cf6c00.jpeg\" ></p>\n<p>สำหรับการพัฒนาของใหม่ในอนาคต จากเดิมที่เป็นรูปแบบแอปพลิเคชั่นใหม่ ฟีเจอร์ใหม่ ต่อไปนี้จะมองเห็นการออกผลิตภัณฑ์เชิงวิจัย Deep Tech ที่ KBTG ทำร่วมกับมหาวิทยาลัยมากขึ้น เห็นได้จากการเปิดตัวโครงการ <a href=\"https://www.blognone.com/node/121976\">Tech Campus</a> เป็นโครงการเข้าไปร่วมพัฒนาหลักสูตรในมหาวิทยาลัยและเป็นความร่วมมือเชิงวิจัยด้วย</p>\n<p>นายเรืองโรจน์ กล่าวตอนท้ายว่า KBTG ตั้งเป้าหมายการเป็นบริษัทเทคโนโลยีแห่งภูมิภาคเต็มรูปแบบ ภายในปี 2568 พร้อมรองรับธนาคารกสิกรไทยที่จะขยายสู่ภูมิภาคด้วยแนวทาง asset light และไปแบบ digital first ด้วยความพร้อมทั้งโครงสร้างพื้นฐาน ศักยภาพบุคลากร การรีสกิล ทักษะด้านภาษา ตั้งเป้าหมายปี 2564 จะมีพนักงาน KBTG ทั่วภูมิภาค เพิ่มจาก 1,500 คน เป็น 1,900 คน</p>\n<p>ที่มา - งานแถลงข่าว</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/kbtg\">KBTG</a></div><div class=\"field-item odd\"><a href=\"/topics/blockchain\">Blockchain</a></div><div class=\"field-item even\"><a href=\"/topics/internet-banking\">Internet Banking</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0e00cc8c80ab724927f3d39099112c4adbbc71cd3b792091f6e146cd85ad739b","category":"Thai"}