{"title":"Google Cloud ร่วมมือ Automation Anywhere พัฒนาบริการ RPA","link":"https://www.blognone.com/node/121722","date":1615917360000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Google Cloud ประกาศความร่วมมือกับ Automation Anywhere ผู้ให้บริการ RPA นำบริการ RPA ให้บริการบน Google Cloud</p>\n<p>ทาง Automation Anywhere มีแพลตฟอร์ม Automation 360 ให้บริการบนคลาวด์และ on-premise อยู่แล้ว แต่ความร่วมมือครั้งนี้ทั้งสองบริษัทจะร่วมกันพัฒนาให้ RPA ทำงานร่วมกับบริการต่างๆ ของ Google Cloud เช่น บริการ Apigee, Appsheet, และ AI Platform</p>\n<p>ในบรรดาผู้ให้บริการคลาวด์รายหลัก Microsoft Azure เป็นผู้ให้บริการที่มีบริการ RPA ของตัวเองค่อนข้างครบถ้วน ขณะที่ผู้ให้บริการ RPA เช่น UiPath หรือ Automation Anywhere มักให้บริการทางช่องทาง marketplace ของผู้ให้บริการคลาวด์รายหลักๆ</p>\n<p>ภายใต้ความตกลงนี้ Automation Anywhere จะย้ายโหลดงานมารันบน Google Cloud เป็นหลัก ส่วน Google Cloud ก็จะถือว่า Automation Anywhere เป็นพันธมิตรพิเศษ (preferred RPA partner)</p>\n<p>ที่มา - <a href=\"https://www.prnewswire.com/news-releases/automation-anywhere-and-google-cloud-partner-to-enable-enterprises-to-automate-common-business-processes-301247296.html\">PRNewsWire</a></p>\n<p><img alt=\"No Description\" src=\"https://www.blognone.com/sites/default/files/externals/786b9435b55a746d3b5c8968085b2a04.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-cloud\">Google Cloud</a></div><div class=\"field-item odd\"><a href=\"/topics/rpa\">RPA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"71b00397ab2eb19c04c3ccf442ec5137ff5142fbd612f2cf061ea27e92df0175","category":"Thai"}