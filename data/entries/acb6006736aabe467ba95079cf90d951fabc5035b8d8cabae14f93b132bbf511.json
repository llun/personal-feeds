{"title":"Pixel 5 ได้แพตช์รอบเมษายน พบประสิทธิภาพกราฟิกดีขึ้นถึง 30-50%","link":"https://www.blognone.com/node/122068","date":1617771002000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เว็บไซต์ไอทีหลายแห่งพบว่า Pixel 5 มีประสิทธิภาพกราฟฟิกดีขึ้นมาก หลังอัพ <a href=\"https://support.google.com/pixelphone/thread/105130965\">แพตช์ความปลอดภัยรอบเดือนเมษายน 2021</a> ที่ระบุถึงการ “ปรับปรุงประสิทธิภาพสำหรับแอพและเกมที่ใช้งานกราฟฟิกหนักบางแอพ” บน Google Pixel 5 และ Pixel 4a 5G</p>\n<p><a href=\"https://twitter.com/suka_hiroaki/status/1379153849559179264\">Andreas Proschofsky</a> จากเว็บไซต์ Der Standard ประเทศเยอรมนี ทวิตว่าคะแนน 3DMark ของ Pixel 5 ที่ใช้ Snapdragon 765G (จีพียู Adreno 620) เพิ่มขึ้นถึงราว 30-50% หลังอัพแพตช์ดังกล่าว</p>\n<p>ส่วน <a href=\"https://twitter.com/andreif7/status/1379143336943058952\">Andrei Frumusanu</a> จาก Anandtech เป็นอีกคนที่ออกมายืนยันเรื่องนี้ เขาพบว่าคะแนนการทดสอบด้านกราฟฟิกของ Pixel 5 เพิ่มเป็นสองเท่าจากคะแนนที่ <a href=\"https://www.anandtech.com/show/16442/the-google-pixel-5-a-minireview/3\">Anandtech เคยรีวิวไว้</a>ตอนเครื่องออกใหม่ๆ</p>\n<p>การเพิ่มประสิทธิภาพกราฟฟิกของมือถือกว่า 50% โดยใช้แค่ซอฟต์แวร์ อาจจะเป็นเรื่องที่ดูเหลือเชื่อ แต่กรณีของ Pixel 5 เป็นเพราะตอนออกใหม่ๆ ประสิทธิภาพด้านกราฟฟิกของ Pixel 5 แย่กว่าที่ควรจะเป็น และแย่กว่ามือถือรุ่นอื่นที่ใช้ชิป Snapdragon 765G เช่น OnePlus Nord พอสมควร จน <a href=\"https://arstechnica.com/gadgets/2020/11/pixel-5-review-google-spends-its-bill-of-materials-budget-unwisely/\">ArsTechnica ระบุไว้ในรีวิว</a>ว่า Pixel 5 เป็นมือถือ Snapdragon 765G ที่ช้าที่สุดในโลก และถ้านับระยะเวลาก่อนที่ Google จะออกอัพเดตประสิทธิภาพนี้ ก็กินเวลาไปกว่า 6 เดือน หลังวางขายเลยทีเดียว</p>\n<p>ที่มา - <a href=\"https://arstechnica.com/gadgets/2021/04/pixel-5-sees-dramatically-improved-gpu-performance-after-april-patch/\">ArsTechnica</a></p>\n<p><img src=\"https://www.blognone.com/sites/default/files/externals/8233cd85e739d4bdaa865f11bbfc8858.png\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-pixel-5\">Google Pixel 5</a></div><div class=\"field-item odd\"><a href=\"/topics/security-patch\">Security Patch</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"acb6006736aabe467ba95079cf90d951fabc5035b8d8cabae14f93b132bbf511","category":"Thai"}