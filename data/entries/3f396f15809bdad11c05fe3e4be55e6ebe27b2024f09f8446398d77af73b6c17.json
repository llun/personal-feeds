{"title":"Google Cloud ออก VM แบบใหม่ Tau เน้นงาน Scale Out ประสิทธิภาพต่อราคาถูกกว่า","link":"https://www.blognone.com/node/123424","date":1624695197000,"content":"<div><div><div><p>Google Cloud Compute ออก VM ชนิดใหม่ชื่อ Tau ที่ออกแบบมาสำหรับงาน scale-out โดยเฉพาะ</p>\n<p>ที่ผ่านมา โลกของคลาวด์มี VM อยู่สองกลุ่มใหญ่ๆ คือ General Purpose รันงานทั่วไป มีสมดุลระหว่างสเปกและราคา กับ Workload-optimized สำหรับงานเฉพาะด้าน เช่น เน้นซีพียู เน้นแรม เน้นจีพียู ตามชนิดของงาน</p>\n<p>Tau VM ถือเป็น VM ชนิดใหม่ในกลุ่ม General Purpose คือรันงานชนิดใดก็ได้ แต่ออกแบบมาสำหรับเวิร์คโหลดยุคใหม่ๆ ที่ขยายตัวด้วยวิธี scale-out (เพิ่มจำนวนเครื่อง) แทนการ scale-up (อัพเกรดเครื่อง) แบบเวิร์คโหลดในอดีต</p>\n<p><img src=\"https://www.blognone.com/sites/default/files/externals/ab154c77bd6ce43806c8f96ee36b0652.png\" /></p>\n<p><img src=\"https://www.blognone.com/sites/default/files/externals/9310f04d58e989d353ba0f102432a5ee.png\" /></p>\n<p>ในเบื้องต้น Tau VM มีเครื่องให้เลือก 1 แบบคือ T2D ที่สเปกเป็น AMD EPYC 3rd Gen (Milan), ใส่ซีพียูได้สูงสุด 60 vCPU ต่อ VM, แรม 4GB ต่อ vCPU</p>\n<p>กูเกิลบอกว่าจุดเด่นของ Tau VM คือราคาต่อประสิทธิภาพที่เหนือกว่าคู่แข่ง ตัวอย่างคือเครื่อง 32 vCPU ที่มีแรม 128GB ราคาอยู่ที่ 1.3520 ดอลลาร์ต่อชั่วโมง ถูกกว่า General Purpose VM ของคลาวด์ยี่ห้ออื่นๆ ประสิทธิภาพต่อราคาถูกกว่า 42% และการที่มันเป็นสถาปัตยกรรม x86 ก็ทำให้เข้ากันได้กับแอพพลิเคชันได้ดีกว่าซีพียู Arm ของคู่แข่ง (ไม่ได้บอกชื่อ แต่น่าจะหมายถึง <a href=\"https://www.blognone.com/topics/graviton\">AWS Graviton</a>)</p>\n<p><img src=\"https://www.blognone.com/sites/default/files/externals/d29c59cea90e6b34c5f5c0a920cb07f5.png\" /></p>\n<p>ตอนนี้มีลูกค้า Google Cloud บางราย เช่น Twitter, Snap ส่วนลูกค้าทั่วไปจะเปิดให้ใช้ในไตรมาส 3/2021</p>\n<p>ที่มา - <a href=\"https://cloud.google.com/blog/topics/developers-practitioners/5-things-you-didnt-know-about-new-tau-vms/\">Google</a></p>\n</div></div></div><div><div>Topics: </div><div><div><a href=\"/topics/google-cloud\">Google Cloud</a></div><div><a href=\"/topics/epyc\">EPYC</a></div><div><a href=\"/topics/cloud-computing\">Cloud Computing</a></div><div><a href=\"/topics/enterprise\">Enterprise</a></div><div><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3f396f15809bdad11c05fe3e4be55e6ebe27b2024f09f8446398d77af73b6c17","category":"Thai"}