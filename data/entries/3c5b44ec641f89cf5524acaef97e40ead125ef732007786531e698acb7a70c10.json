{"title":"Ubiquiti แจ้งเตือนลูกค้าควรเปลี่ยนรหัสผ่าน จากเหตุแฮกเมื่อเดือนมกราคม","link":"https://www.blognone.com/node/122046","date":1617635123000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Ubiquiti Networks ออกประกาศเตือนลูกค้าอีกครั้ง หลังจากบริษัท<a href=\"https://www.blognone.com/node/120543\">ถูกแฮกไปเมื่อเดือนมกราคมที่ผ่านมาและแจ้งเตือนลูกค้าไปแล้ว</a> โดยประกาศก่อนหน้านี้ทาง Ubiquiti ระบุว่าไม่มีหลักฐานว่าแฮกเกอร์เข้าถึงข้อมูลของลูกค้า แต่พยายามข่มขู่บริษัทว่าจะปล่อยซอร์สโค้ดเท่านั้น แต่ตอนนี้บริษัทพบว่าแฮกเกอร์รู้โครงสร้างคลาวด์ของบริษัทเป็นอย่างดี</p>\n<p>เว็บไซต์ Krebs On Security อ้างแหล่งข่าวที่ใช้ชื่อสมมติว่า Adam ระบุว่าเหตุการณ์แฮกครั้งนี้ แฮกเกอร์สามารถเข้าถึงบัญชี LastPass ของ Ubiquiti ได้สำเร็จ ทำให้ได้สิทธิ์ผู้ดูแลระบบคลาวด์ AWS ของ Ubiquiti ทั้งหมด เปิดทางให้แฮกเกอร์เข้าถึงข้อมูลทั้งใน S3, ฐานข้อมูล, และกุญแจสำหรับยืนยัน cookie ในระบบ single sign-on</p>\n<p>ที่มา - <a href=\"https://community.ui.com/questions/Update-to-January-2021-Account-Notification/3813e6f4-b023-4d62-9e10-1035dc51ad2e\">Ubiquiti</a>, <a href=\"https://krebsonsecurity.com/2021/04/ubiquiti-all-but-confirms-breach-response-iniquity/\">Krebs On Security</a></p>\n<p><img alt=\"No Description\" src=\"https://www.blognone.com/sites/default/files/externals/4682bd6faf4b307328f8192e07aac329.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ubiquiti\">Ubiquiti</a></div><div class=\"field-item odd\"><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3c5b44ec641f89cf5524acaef97e40ead125ef732007786531e698acb7a70c10","category":"Thai"}