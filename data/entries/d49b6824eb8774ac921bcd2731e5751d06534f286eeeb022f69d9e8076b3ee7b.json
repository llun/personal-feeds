{"title":"AWS ซื้อกิจการ Wickr แพลตฟอร์มติดต่อสื่อสารแบบเข้ารหัส End-to-end","link":"https://www.blognone.com/node/123421","date":1624681059000,"content":"<div><div><div><p>AWS ประกาศซื้อกิจการ Wickr แพลตฟอร์มติดต่อสื่อสารแบบเข้ารหัส end-to-end รองรับทั้งการส่งข้อความ สนทนาเสียง และวิดีโอคอล โดยมูลค่าของดีลไม่มีการเปิดเผย</p>\n<p>Wickr เริ่มให้บริการตั้งแต่ปี 2012 เน้นขายกลุ่มลูกค้าองค์กร โดยมีกลุ่มลูกค้าทั้งบริษัทขนาดใหญ่ ไปจนถึงหน่วยงานของรัฐ</p>\n<p>Stephen Schmidt รองประธานและหัวหน้าฝ่ายความปลอดภัยข้อมูลของ AWS บอกว่าความต้องการระบบการติดต่อสื่อสาร ที่เข้ารหัสความปลอดภัยมีเพิ่มมากขึ้น ส่วนหนึ่งจากการระบาดของโควิด-19 ที่ทำให้คนต้องทำงานจากที่บ้าน โซลูชันของ Wickr จึงตอบโจทย์สำหรับลูกค้าองค์กรและหน่วยงานรัฐ โดยจะนำมาเป็นส่วนหนึ่งในฟีเจอร์ของ AWS</p>\n<p>ที่มา: <a href=\"https://aws.amazon.com/th/blogs/security/aws-welcomes-wickr-to-the-team/\">Amazon</a></p>\n<p><img src=\"https://www.blognone.com/sites/default/files/externals/5f7927c6fa59bb2e4affcf4032d59a71.jpg\" /></p>\n</div></div></div><div><div>Topics: </div><div><div><a href=\"/topics/aws\">AWS</a></div><div><a href=\"/topics/acquisition\">Acquisition</a></div><div><a href=\"/topics/amazon\">Amazon</a></div><div><a href=\"/topics/information-security\">Information Security</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d49b6824eb8774ac921bcd2731e5751d06534f286eeeb022f69d9e8076b3ee7b","category":"Thai"}