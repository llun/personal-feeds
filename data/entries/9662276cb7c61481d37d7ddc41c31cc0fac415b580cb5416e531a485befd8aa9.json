{"title":"เที่ยวทิพย์อย่างมั่นใจ นักวิจัยกูเกิลแสดงปัญญาประดิษฐ์ปรับแสงภาพตัดต่อให้สมจริงกับพื้นหลัง ไม่ลอยอีกต่อไป","link":"https://www.blognone.com/node/122617","date":1620705818000,"content":"<div><div><div><p>ทีมวิจัยจาก Google Research นำเสนอเฟรมเวิร์ค Total Relighting สำหรับการทำภาพตัดต่อโดยที่แสงในภาพมีความสมจริงเหมือนกับคนในภาพอยู่ในสถานที่ฉากหลังนั้นจริง</p>\n<p>Total Relighting อาศัยโมเดลปัญญาประดิษฐ์หลายชุดประกอบกัน ได้แก่</p>\n<ul>\n<li>Geometry Net: สำหรับการหาความลึกของภาพ</li>\n<li>Albedo Net: สร้างภาพที่เหมือนอยู่ในภาวะแสงฟุ้ง</li>\n<li>Shading Net: ปรับภาพให้มีแสงเงาเหมือนฉากหลัง</li>\n</ul>\n<p>โดเมลเหล่านี้เคยมีงานวิจัยก่อนหน้าแล้วทั้งสิ้น แต่ทีมวิจัยก็นำแสดงให้เห็นว่า โมเดลที่ใช้ในชุดงานวิจัยนี้ให้ผลลัพธ์ที่ดีกว่างานก่อนหน้า แต่ยังมีข้อจำกัดสำคัญคือการให้แสงเงาเสื้อผ้านั้นยังไม่ดีนัก เนื่องจากชุดข้อมูลสำหรับฝึกยังมีข้อมูลเครื่องแต่งกายไม่หลากหลายพอ</p>\n<p>รายงานนี้จะนำเสนอในงานประชุมวิชาการ SIGGRAPH 2021 เดือนสิงหาคมนี้</p>\n<p>ที่มา - <a href=\"https://augmentedperception.github.io/total_relighting/\">Augmented Perception</a></p>\n<p><img src=\"https://www.blognone.com/sites/default/files/externals/ac8d1321f73c502db72bc4dbcfe4cf30.jpg\" /></p>\n</div></div></div><div><div>Topics: </div><div><div><a href=\"/topics/artificial-intelligence\">Artificial Intelligence</a></div><div><a href=\"/topics/google\">Google</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9662276cb7c61481d37d7ddc41c31cc0fac415b580cb5416e531a485befd8aa9","category":"Thai"}