{"title":"Epic Games แจกฟรี Sonic Mania เกม Sonic ย้อนยุคกราฟิก 2D","link":"https://www.blognone.com/node/123403","date":1624600468000,"content":"<div><div><div><p>ช่วงนี้เป็นเทศกาลฉลอง 30 ปี Sonic the Hedgehog ทำให้เราเห็นแคมเปญ Sonic ร่วมกับบริษัทอื่นๆ เช่น <a href=\"https://www.blognone.com/node/123343\">Minecraft ที่ออก DLC Sonic</a></p>\n<p>ฝั่งของ Epic Games ก็แจกเกมฟรี Sonic Mania คู่ไปกับเกมรถแข่ง Horizon Chase Turbo จนถึงวันที่ 1 กรกฎาคมนี้</p>\n<p>สำหรับเกม Sonic Mania ถือว่ามีประวัติน่าสนใจ เพราะเป็นเกมที่สร้างโดย \"แฟนเกม\" มาก่อน เริ่มจาก Christian Whitehead หรือชื่อในวงการคือ Taxman ที่เป็นแฟนเกม Sonic แบบคลั่งไคล้ อยากสร้างเกม Sonic 2D แบบดั้งเดิมขึ้นมา จึงสร้างเกมต้นแบบขึ้นมาเองในปี 2015 (ชื่อเกม Mania สะท้อนถึงความหลงใหลระดับนี้)</p>\n<p>หลังจากนั้น Sega เห็นฝีมือจึงชวน Taxman มาช่วยพอร์ตเกม Sonic ภาคแรกๆ มาสู่เครื่องสมัยใหม่ๆ เขาจึงมีโอกาสเสนอแนวคิดของ Sonic Mania จน Sega อนุมัติและออกมาเป็นเกมอย่างเป็นทางการในปี 2017</p>\n<p>Sonic Mania ได้คะแนนรีวิวค่อนข้างดี คะแนนเฉลี่ยของ Metacritic เวอร์ชันพีซีอยู่ที่ 84/100</p>\n<p><img src=\"https://www.blognone.com/sites/default/files/externals/686bb6edd67f31d19467928e4141b288.png\" /></p>\n<p>ที่มา - <a href=\"https://kotaku.com/psa-sonic-mania-is-free-right-now-1847168370\">Kotaku</a></p>\n</div></div></div><div><div>Topics: </div><div><div><a href=\"/topics/sonic-hedgehog\">Sonic the Hedgehog</a></div><div><a href=\"/topics/games\">Games</a></div><div><a href=\"/topics/epic-games\">Epic Games</a></div><div><a href=\"/topics/sega\">Sega</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"48721572037f71684f04eb9736620eeeaa0a4045802d1d287ffda24e201d7c31","category":"Thai"}