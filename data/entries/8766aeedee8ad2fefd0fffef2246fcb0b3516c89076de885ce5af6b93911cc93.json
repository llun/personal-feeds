{"title":"Firefox 88 ออกแล้ว, เวอร์ชันหน้า Firefox 89 จะมาพร้อม UI แบบใหม่","link":"https://www.blognone.com/node/122280","date":1618974148000,"content":"<div><div><div><p>Mozilla ออก Firefox 88 มีของใหม่ดังนี้</p>\n<ul>\n<li>การอ่านเอกสาร PDF รองรับฟอร์มที่ฝัง JavaScript เพื่อตรวจสอบข้อมูลที่กรอกแล้ว</li>\n<li>รองรับ smooth pinch-zooming ด้วยทัชแพดบนลินุกซ์</li>\n<li><a href=\"https://www.blognone.com/node/122212\">ปิดการทำงานของ FTP</a> ก่อนจะถอดออกถาวรใน Firefox 90</li>\n<li>จะไม่ขอสิทธิการเข้าถึงกล้อง-ไมโครโฟนซ้ำ หากให้สิทธิเว็บนั้นๆ ไปแล้วภายใน 50 วินาทีก่อนหน้า ลดความรำคาญของการตอบคำถามยืนยันสิทธิลง</li>\n<li>ย้ายตำแหน่งของคำสั่ง Take Screenshot จากในเมนูที่ URL bar ไปอยู่ที่เมนูคลิกขวาแทน และสามารถเพิ่มปุ่ม Screenshot ในแถบเครื่องมือได้</li>\n<li>ป้องกันไม่ให้เว็บไซต์ใดๆ สามารถอ่านข้อมูลจากชื่อหน้าต่าง (window.name) เดิมก่อนคลิกลิงก์ แก้ปัญหาข้อมูลส่วนตัวหลุด (ดูภาพประกอบ)</li>\n</ul>\n<p>Mozilla ยังเตรียมนำ UI แบบใหม่ที่เปลี่ยนแท็บเป็นสี่เหลี่ยมลอยๆ เข้ามาใช้ใน Firefox 89 ที่ตอนนี้มีสถานะเป็นรุ่น Beta แล้วเช่นกัน</p>\n<p><img src=\"https://www.blognone.com/sites/default/files/externals/18580c9ffe11d65db9d5419601afc63b.jpg\" /></p>\n<p><em>เดิม: เว็บไซต์ malicious.com อ่านชื่อ window.name ก่อนหน้า ซึ่งอาจมีข้อมูลส่วนตัว เช่น อีเมล</em></p>\n<p><img src=\"https://www.blognone.com/sites/default/files/externals/31a93641b15947976eac03e8f81c23d6.png\" /></p>\n<p><em>ใหม่: เว็บไซต์ malicious.com จะเห็นค่า window.name ว่างๆ แทน</em></p>\n<p><img src=\"https://www.blognone.com/sites/default/files/externals/53c7c5c9534975e7f38317bbad9e7369.png\" /></p>\n<p>ที่มา - <a href=\"https://www.mozilla.org/en-US/firefox/88.0/releasenotes/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8766aeedee8ad2fefd0fffef2246fcb0b3516c89076de885ce5af6b93911cc93","category":"Thai"}