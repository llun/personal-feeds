{"title":"Mastercard เข้าซื้อ Ekata ผู้ทำระบบยืนยันตัวตนออนไลน์ ด้วยมูลค่า 850 ล้านเหรียญ","link":"https://www.blognone.com/node/122257","date":1618887514000,"content":"<div><div><div><p>Mastercard เข้าซื้อ Ekata บริษัททำระบบยืนยันตัวตนด้วยมูลค่า 850 ล้านเหรียญ เพื่อตอบรับการชำระเงินออนไลน์ที่พุ่งสูงขึ้น โดย Ekata ทำโซลูชันที่สามารถยืนยันตัวตนทางออนไลน์ของบุคคลที่ทำธุรกรรมได้แบบเรียลไทม์ โดยใช้สัญญาณต่างๆ รวมถึงการใช้ข้อมูล คะแนนที่สามารถบ่งชี้ได้ว่าเป็นการฉ้อโกงหรือไม่</p>\n<p>Rob Eleveld ซีอีโอของ Ekata กล่าวในแถลงการณ์ว่า เชื่อว่าการรวมโซลูชันการตรวจจับการฉ้อโกงของ Mastercard กับแนวทางการให้คะแนนของ Ekata จะช่วยป้องกันผู้ไม่หวังดี มาใช้แพลตฟอร์มออนไลน์ในการดำเนินธุรกิจได้ ด้าน Ajay Bhalla ประธานฝ่ายโซลูชั่นไซเบอร์ของ Mastercard ระบุว่า การร่วมมือกันนี้จะพัฒนาขีดความสามารถในการระบุตัวตนและสร้างวิธีที่ปลอดภัยยิ่งขึ้นในการพิสูจน์ว่าผู้ทำธุรกรรมเป็นใครในโลกเศรษฐกิจยุคใหม่</p>\n<p>ที่ผ่านมา Ekata ไม่ได้ระดมทุนใดๆ แต่ก็มีลูกค้ารายใหญ่หลายราย เช่น  Lyft, Stripe, Equifax, Checkout.com และ Intuit บริษัท Ekata เคยเป็นส่วนหนึ่งของ White Page Pro และแยกตัวออกมาในปี 2019</p>\n<p><img src=\"https://www.blognone.com/sites/default/files/externals/91270c2e3eecfd8e3486aefaf0a8237e.jpg\" /><br />\nภาพจาก <a href=\"https://www.facebook.com/ekataglobal/photos/a.431982570715526/868860493694396/\">Ekata</a></p>\n<p>ที่มา - <a href=\"https://techcrunch.com/2021/04/19/mastercard-is-acquiring-identity-verification-company-ekata-for-850m/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/mastercard\">Mastercard</a></div><div><a href=\"/topics/acquisition\">Acquisition</a></div><div><a href=\"/topics/invesment\">Invesment</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0bc4dd297ced2fb15aad24bf9e42256e1c461991d53398a0cd60b02901ad4ec","category":"Thai"}