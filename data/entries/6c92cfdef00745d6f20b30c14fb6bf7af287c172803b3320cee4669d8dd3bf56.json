{"title":"Amazon ประกาศขึ้นค่าแรงถาวรให้พนักงานร่วม 5 แสนราย เพิ่มขึ้นชั่วโมงละ 15-100 บาท","link":"https://www.blognone.com/node/122423","date":1619664144000,"content":"<div><div><div><p>Amazon ประกาศขึ้นค่าแรงให้พนักงานถาวรร่วม 5 แสนราย โดยจะเห็นว่าค่าแรงที่ได้รับเพิ่มขึ้นมาชั่วโมงละ 50 เซนต์ ไปจนถึง 3 ดอลลาร์ ซึ่งเป็นผลจากการที่ Amazon ลงทุน 1 พันล้านดอลลาร์เพื่อจ่ายเงินเพิ่มให้กับพนักงาน โดยคำสั่งจะมีผลในกลางเดือน พ.ค. นี้</p>\n<p>ช่วงกลางเดือนเมษายนที่ผ่านมา มีเหตุการณ์สำคัญเกิดขึ้นคือ <a href=\"https://www.blognone.com/node/122138\">แรงงานแพ้ผลโหวตตั้งสหภาพแรงงาน Amazon ในแอละบามา ซึ่งจะเป็นสหภาพแรงงาน Amazon แห่งแรกในสหรัฐฯ</a> และยังมีข่าวลือว่า Amazon กดดันหนักงานที่พยายามจัดตั้งสหภาพ และไล่พนักงานที่หนุนสหภาพแรงงานออกด้วย</p>\n<p>ตั้งแต่เกิดโรคระบาด Amazon ก็ถูกจับตามองมาตลอดเรื่องการดูแลสุขภาวะที่ดีของพนักงานที่ต้องเจอความเสี่ยง รวมถึงปริมาณงานที่หนักขึ้นเมื่อทุกคนหันมาสั่งของออนไลน์</p>\n<p>Amazon ระบุว่าตัวเองเป็นหนึ่งในบริษัทชั้นนำที่ให้ค่าแรงพนักงานอยู่แล้วอย่างน้อย 15 ดอลลาร์ต่อชั่วโมงและลงทุนมากกว่า 2.5 พันล้านดอลลาร์ เพื่อเป็นแรงจูงใจให้กับพนักงาน</p>\n<p><img src=\"https://www.blognone.com/sites/default/files/externals/44a80ec8989b2ba7db1d133fb0511c62.png\" /><br />\nภาพจาก <a href=\"https://www.aboutamazon.com/news/retail/whole-foods-market-named-top-retailer-for-covid-19-response\">Amazon</a></p>\n<p>ที่มา - <a href=\"https://www.theverge.com/2021/4/28/22408440/amazon-hourly-wage-increase-2021-factory-delivery-workers\">The Verge</a>, <a href=\"https://www.aboutamazon.com/news/operations/a-message-from-darcie-henry-amazon-vp-of-people-experience-and-technology-worldwide-consumer\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/labour\">Labour</a></div><div><a href=\"/topics/usa\">USA</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6c92cfdef00745d6f20b30c14fb6bf7af287c172803b3320cee4669d8dd3bf56","category":"Thai"}