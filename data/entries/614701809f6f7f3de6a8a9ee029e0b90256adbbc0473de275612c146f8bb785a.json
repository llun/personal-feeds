{"title":"Discord เพิ่มฟีเจอร์ Stage จัดคิวคนพูดได้ ปิดไมค์ได้ ยกมือได้ เหมือน Clubhouse ทุกอย่าง","link":"https://www.blognone.com/node/122001","date":1617291331000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Discord ประกาศเพิ่มฟีเจอร์ใหม่ Stage เป็นช่อง (channel) ชนิดใหม่ มีฟีเจอร์จัดการได้ว่าให้ใครเป็นคนพูด จัดคิวพูดได้ในลักษณะเดียวกับ Clubhouse</p>\n<p>Discord มีระบบเซิร์ฟเวอร์สนทนาด้วยเสียงมานานแล้ว แต่ออกแบบมาสำหรับการเล่นเกมเป็นหลัก ทุกคนในห้องมีสิทธิพูดเท่ากัน จึงขาดฟีเจอร์หลายอย่างสำหรับงานประเภทสัมภาษณ์แขก หรือชมรมคนอ่านหนังสือที่สลับคิวกันอ่าน ที่คนพูดหลักจะมีสิทธิพูดสูงกว่าคนอื่นๆ ในห้อง</p>\n<p>ฟีเจอร์ของ Stage เปิดให้แอดมินสามารถเพิ่มคนพูด ลบ ปิดไมค์คนที่กำลังพูดอยู่ ส่วนคนฟังก็สามารถ \"ยกมือ\" เพื่อขอพูดได้แบบเดียวกับ Clubhouse</p>\n<p>ฟีเจอร์ Stage สามารถใช้งานได้แล้วบน Discord ที่เป็น Community server (เปิดให้ใครก็ได้เข้าร่วม) บนแอพทุกแพลตฟอร์ม</p>\n<p>ช่วงหลังแอพโซเชียลแทบทุกตัวหันมาทำฟีเจอร์ห้องสนทนาเสียง ไม่ว่าจะเป็น <a href=\"https://www.blognone.com/node/121493\">Twitter Spaces</a>, <a href=\"https://www.blognone.com/node/121140\">Facebook</a>, <a href=\"https://www.blognone.com/node/121963\">LinkedIn</a>, <a href=\"https://www.blognone.com/node/121953\">Spotify</a>, <a href=\"https://www.blognone.com/node/121519\">TikTok</a> ก็น่าสนใจว่า Clubhouse จะเอาตัวรอดได้แค่ไหน</p>\n<p><img alt=\"No Description\" src=\"https://www.blognone.com/sites/default/files/externals/71585771c75feda5a310c602a84859bc.png\" ></p>\n<p>ที่มา - <a href=\"https://blog.discord.com/captivate-your-community-with-stage-channels-46bbb756e89b\">Discord</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/discord\">Discord</a></div><div class=\"field-item odd\"><a href=\"/topics/clubhouse\">Clubhouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"614701809f6f7f3de6a8a9ee029e0b90256adbbc0473de275612c146f8bb785a","category":"Thai"}