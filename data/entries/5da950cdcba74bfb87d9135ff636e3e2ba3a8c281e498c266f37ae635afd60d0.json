{"title":"Google เตรียมเปิดร้าน Google Store แห่งแรกในนิวยอร์ก","link":"https://www.blognone.com/node/122777","date":1621529218000,"content":"<div><div><div><p>กูเกิลประกาศเตรียมเปิดร้านค้าแบบมีหน้าร้านแห่งแรกในนิวยอร์ก โดยใช้ชื่อว่า Google Store ซึ่งร้านจะตั้งอยู่ในย่าน Chelsea ซึ่งสำนักงานสาขาของกูเกิลในนิวยอร์กก็ตั้งอยู่ที่นั่น</p>\n<p>กูเกิลยังไม่เปิดเผยรายละเอียดของร้านค้ามากนัก บอกเพียงจะมีการนำเสนอและจำหน่ายสินค้าของกูเกิล ตั้งแต่สมาร์ทโฟน Pixel, อุปกรณ์ตระกูล Nest, Fitbit ไปจนถึง Pixelbook ลูกค้าสามารถจองสินค้าผ่านช่องทางออนไลน์และรับสินค้าได้ที่ร้าน รวมทั้งมีเจ้าหน้าที่ให้คำแนะนำ และแก้ไขปัญหาการใช้งาน นอกจากนี้ยังมีการจัดเวิร์กชอปตลอดทั้งปี</p>\n<p>ที่น่าสนใจคือร้านค้าแห่งนี้เปิดตัวในช่วงที่โควิด-19 ยังมีการระบาด กูเกิลจึงออกแบบร้านค้าตั้งแต่ต้นให้เข้ากับการใช้ชีวิตยุคหลังโควิด จำกัดจำนวนคนในร้าน มีการทำความสะอาดพื้นผิวสัมผัสบ่อย ๆ และยังกำหนดให้ลูกค้าต้องใส่หน้ากากเมื่อเข้ามาใช้บริการในตอนนี้</p>\n<p>Google Store สาขาแรกมีกำหนดเปิดให้บริการในช่วงฤดูร้อนของอเมริกาปีนี้</p>\n<p>ที่มา: <a href=\"https://blog.google/products/devices-services/google-store-nyc/\">กูเกิล</a></p>\n<p><img src=\"https://www.blognone.com/sites/default/files/externals/3f9ed28556b8cedfc06923488efb47cc.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-store\">Google Store</a></div><div><a href=\"/topics/new-york\">New York</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5da950cdcba74bfb87d9135ff636e3e2ba3a8c281e498c266f37ae635afd60d0","category":"Thai"}