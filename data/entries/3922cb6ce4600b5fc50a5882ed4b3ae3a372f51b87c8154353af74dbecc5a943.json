{"title":"แบนแล้ว แบนเลย บัญชี Twitter ของโดนัลด์ ทรัมป์ ​จะไม่ถูกจัดเก็บในฐานะบันทึกสำคัญของรัฐ","link":"https://www.blognone.com/node/122090","date":1617845602000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>National Archives and Records Administration หรือ NARA  คือหน่วยงานของรัฐบาลกลาง ที่รับผิดชอบการเก็บรักษาบันทึกสำคัญทางประวัติศาสตร์ของรัฐบาล รวมถึงทวีตจากเจ้าหน้าที่ระดับสูงของรัฐบาล แม้คนๆ นั้นจะพ้นจากตำแหน่งไปแล้ว บัญชี Twitter จะยังเก็บไว้เป็นบันทึกเป็น archive และตัวบัญชีนั้นคนทั่วไปยังเข้าถึงได้</p>\n<p>ซึ่งไม่ใช่กับกรณีโดนัลด์ ทรัมป์ อดีตประธานาธิบดีสหรัฐฯ ผู้สร้างวีรกรรมน่าจดจำมากมาย โดยล่าสุด เว็บไซต์ Politico รายงานว่า นอกจากทรัมป์จะโดนแบนจากแพลตฟอร์มแล้ว archive ของเขาก็จะไม่ถูกเก็บไว้ เรียกได้ว่าโดนแบนหายไปจากแพลตฟอร์มอย่างถาวร</p>\n<p>ทรัมป์โดนโซเชียลมีเดียใหญ่แบน จากเหตุการณ์ม็อบสนับสนุนทรัมป์บุกรัฐสภาสหรัฐฯในวันที่ 6 มกราคม เพราะส่วนหนึ่งเขาใช้โซเชียลในการส่งเสริมความรุนแรง และยังให้กำลังใจม็อบที่ก่อเหตุรุนแรงด้วย</p>\n<p><img alt=\"No Description\" src=\"https://www.blognone.com/sites/default/files/externals/a3bda07f9facf1c3164aa2252c90633f.jpg\" ><em>ภาพจาก Getty Images</em></p>\n<p>โฆษกของ Twitter กล่าวกับ Politico ว่า เนื่องจากทางแพลตฟอร์มระงับบัญชี @realDonaldTrump อย่างถาวร เนื้อหาจากบัญชีจะไม่ปรากฏบน Twitter เลย และจะไม่ถูกจัดเก็บแบบที่ใครสามารถเข้าดูได้ เพราะบัญชีการในระบบที่เก็บถาวร จะต้องเป็นบัญชีที่ไม่ละเมิดกฎของ Twitter</p>\n<p>ยังไม่มีความชัดเจนว่า NARA จะตัดสินใจอย่างไรต่อกรณีนี้</p>\n<p>ที่มา - <a href=\"https://arstechnica.com/tech-policy/2021/04/twitter-wont-let-federal-archivists-host-trumps-tweets-on-twitter/\">Ars Technica</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/donald-trump\">Donald Trump</a></div><div class=\"field-item odd\"><a href=\"/topics/twitter\">Twitter</a></div><div class=\"field-item even\"><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3922cb6ce4600b5fc50a5882ed4b3ae3a372f51b87c8154353af74dbecc5a943","category":"Thai"}