{"title":"ชาวจีนแห่ซื้อสิทธิใช้งาน Clubhouse แอปแชทด้วยเสียง เพื่อคุยการเมืองที่รัฐบาลจีนห้าม","link":"https://www.blognone.com/node/121075","date":1612762125000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Clubhosue แอปแชทที่กำลังเป็นที่นิยมอยู่ในสหรัฐตอนนี้ รูปแบบการใช้งานจะเน้นใช้เสียงในการพูดคุยแลกเปลี่ยนตามประเด็นของแต่ละห้องเป็นหลัก โดย Clubhouse ตอนนี้มีแต่เฉพาะบน iOS และเป็นแบบ invite-only เท่านั้น ซึ่งความนิยมของตัวแอปก็ลามไปจนถึงคนจีนด้วย</p>\n<p>แม้ Clubhouse จะใช้งานฟรี แต่คนจีนจำนวนมากก็ยอมจ่ายเงินมากถึง 2,000 กว่าบาท เพื่อซื้อสิทธิ invite จากเว็บอีคอมเมิร์ซบน Taobao เพื่อพูดคุยแลกเปลี่ยนหรือหาข้อมูลประเด็นที่ถูกรัฐบาลจีนแบนบนโซเชียลมีเดีย อาทิ เรื่องฮ่องกงและซินเจียง ซึ่งที่ผ่านมาคนจีนไม่มีช่องทางไหนที่จะหันไปหาได้ แต่กลายเป็นว่า Clubhouse กลายเป็นช่องทางให้ได้ เพราะเป็นโซเชียลมีเดียตะวันตกไม่กี่แอปที่สามารถให้บริการในจีนได้ อย่างตัวเลขผู้ใช้งานภาษาจีนใน Clubhouse ห้องหนึ่ง มีคนแสดงตัวว่าอาศัยอยู่ในจีนแผ่นดินใหญ่และไต้หวันรวมกันถึงราว 700 คน</p>\n<p>น่าสนใจว่า Clubhouse จะอยู่รอดปลอดภัยจากเงื้อมมือรัฐบาลจีนไปได้นานแค่ไหน</p>\n<p>ที่มา - <a href=\"https://www.ft.com/content/7adb20d1-df60-4e11-9b1b-fe8a269862cb\">FT</a></p>\n<p><img alt=\"No Description\" src=\"https://www.blognone.com/sites/default/files/externals/a32e84bd516e76f551e687705ff3f23c.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/china\">China</a></div><div class=\"field-item odd\"><a href=\"/topics/politics\">Politics</a></div><div class=\"field-item even\"><a href=\"/topics/social-media\">Social Media</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"0ae7031e7ec9fc50e45c0cde9cef680170fff8460cf72a363a1ab8c31be6f4c7","category":"Thai"}