{"title":"Builk รับเงินลงทุนซีรีส์ B นำโดย Beacon VC ในเครือธนาคารกสิกรไทย","link":"https://www.blognone.com/node/121863","date":1616580619000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Builk One Group บริษัทด้านแพลตฟอร์มสำหรับธุรกิจก่อสร้างของไทย รับเงินลงทุนรอบซีรีส์ B (ไม่เปิดเผยจำนวน) จากนักลงทุนทั้งหมด 4 รายคือ Beacon Venture Capital ในเครือธนาคารกสิกรไทย, AddVentures ในเครือ SCG, Cre-Ful และ  Rosewood Capital</p>\n<p>นายไผท ผดุงถิ่น ประธานเจ้าหน้าที่บริหารและผู้ร่วมก่อตั้ง Builk ระบุว่าปัญหาหลักของอุตสาหกรรมก่อสร้างยังคงเป็นการเข้าถึงเทคโนโลยีและแหล่งเงินทุน ทำให้ขาดประสิทธิภาพ สูญเสียทั้งต้นทุน เวลา คุณภาพ แนวทางของ Builk จึงต้องการแก้ปัญหาเหล่านี้ด้วยการเปลี่ยนการทำงานเป็นดิจิทัล ด้วยแพลตฟอร์มการบริหารธุรกิจก่อสร้างและการซื้อขายวัสดุก่อสร้างออนไลน์</p>\n<p>แพลตฟอร์มของ Builk ในปี 2563 มียอดขายมากกว่า 500 ล้านบาท มีเครือข่ายผู้ประกอบการก่อสร้าง เจ้าของโครงการอสังหาริมทรัพย์ ผู้รับเหมาก่อสร้าง ผู้ผลิตและจำหน่ายวัสดุก่อสร้างกว่า 3,500 ราย การรับเงินลงทุนจาก Beacon VC รอบนี้ยังจะนำไปพัฒนาเรื่องการเข้าถึงแหล่งเงินทุนสำหรับผู้รับเหมา หรือผลิตภัณฑ์ทางการเงินสำหรับผู้รับเหมาด้วย</p>\n<p><img alt=\"No Description\" src=\"https://www.blognone.com/sites/default/files/externals/88b643a1aee3a2827dc6e713f92b0ac1.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/builk\">Builk</a></div><div class=\"field-item odd\"><a href=\"/topics/beacon-venture-capital\">Beacon Venture Capital</a></div><div class=\"field-item even\"><a href=\"/topics/kasikorn-bank\">Kasikorn Bank</a></div><div class=\"field-item odd\"><a href=\"/topics/startup\">Startup</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ff61ad06fed59035a86fed3c0165bd33846b8740bc7f3db8652e68b52df93a9","category":"Thai"}