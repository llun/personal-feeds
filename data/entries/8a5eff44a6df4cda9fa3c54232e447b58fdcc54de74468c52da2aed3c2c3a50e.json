{"title":"NIST ออกแนวทางการจัดการความเสี่ยง Ransomware ระบุให้แยกเครื่องทำงานจากเครื่องส่วนตัว, จำกัดการใช้งาน","link":"https://www.blognone.com/node/123406","date":1624607971000,"content":"<div><div><div><p>NIST ออกร่างเอกสารเฟรมเวิร์คการจัดการความเสี่ยงมัลแวร์เรียกค่าไถ่ NISTIR-8374 ระบุถึงแนวทางการจัดการความเสี่ยงมัลแวร์เรียกค่าไถ่หรือ ransomware วางแนวทางให้องค์กร</p>\n<p>เนื้อหาในเอกสารส่วนใหญ่ระบุถึงความเสี่ยงต่างๆ ของมัลแวร์เรียกค่าไถ่แล้วย้อนกลับไปถึงแนวทางการจัดการความปลอดภัยไซเบอร์รูปแบบอื่นๆ ที่มีเอกสารแนวทางมาก่อนหน้านี้แล้ว แต่ต้วเอกสารเองก็มีคำแนะนำโดยรวม เช่น</p>\n<ul>\n<li>ใช้ซอฟต์แวร์ป้องกันไวรัส</li>\n<li>ติดตั้งแพตช์ใหม่สุดเสมอ พร้อมเปิดระบบตรวจสอบการอัพเดตตามรอบเวลา</li>\n<li>ใช้บริการบล็อคเว็บมัลแวร์</li>\n<li>จำกัดการใช้งานแอปพลิเคชั่นเฉพาะที่ได้รับอนุญาตล่วงหน้า</li>\n<li>จำกัดการใช้อุปกรณ์ส่วนตัวบนเครือข่ายของบริษัท</li>\n<li>หลีกเลี่ยงการใช้งานส่วนตัวกับคอมพิวเตอร์องค์กร เช่น อีเมล, แชต, หรือเครือข่ายสังคมออนไลน์</li>\n</ul>\n<p>นอกจากนี้แล้วยังแนะนำให้องค์กรวางแผนรับมือเมื่อเกิดเหตุถูกมัลแวร์โจมตี, สำรองข้อมูลและซักซ้อมการกู้ข้อมูลเสมอ รวมถึงป้องกันและแยกข้อมูลออกจากระบบปกติ, และเตรียมรายชื่อติดต่อผู้เกี่ยวข้องเมื่อเกิดเหตุมัลแวร์เรียกค่าไถ่</p>\n<p>ที่มา - <a href=\"https://csrc.nist.gov/CSRC/media/Publications/nistir/draft/documents/NIST.IR.8374-preliminary-draft.pdf\">NIST</a></p>\n<p><img src=\"https://www.blognone.com/sites/default/files/externals/8d49ca4f4f9b0ec9bb93ea6b650dd5cf.jpg\" /></p>\n<p>ภาพโดย <a href=\"https://pixabay.com/th/photos/%e0%b9%80%e0%b8%97%e0%b8%84%e0%b9%82%e0%b8%99%e0%b9%82%e0%b8%a5%e0%b8%a2%e0%b8%b5-%e0%b9%80%e0%b8%8b%e0%b8%b4%e0%b8%a3%e0%b9%8c%e0%b8%9f%e0%b9%80%e0%b8%a7%e0%b8%ad%e0%b8%a3%e0%b9%8c-1587673/\">heladodementa</a></p>\n</div></div></div><div><div>Topics: </div><div><div><a href=\"/topics/nist\">NIST</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a5eff44a6df4cda9fa3c54232e447b58fdcc54de74468c52da2aed3c2c3a50e","category":"Thai"}