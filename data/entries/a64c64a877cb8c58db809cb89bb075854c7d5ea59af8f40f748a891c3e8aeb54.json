{"title":"Salesforce และ Slack รายงานผลประกอบการไตรมาส ยังคงเติบโตสูง","link":"https://www.blognone.com/node/121410","date":1614322078000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Salesforce รายงานผลการดำเนินงานไตรมาสที่ 4 ตามปีการเงินบริษัท 2020 สิ้นสุดเดือนมกราคม 2020 รายได้เพิ่มขึ้น 20% จากช่วงเดียวกันในปีก่อนเป็น 5,817 ล้านดอลลาร์ แบ่งเป็นรายได้จาก Subscription 5,476 ล้านดอลลาร์ เพิ่มขึ้น 20% และรายได้จากการบริการอื่น ๆ 341 ล้านดอลลาร์ เพิ่มขึ้น 18%</p>\n<p>ซีอีโอ Marc Benioff กล่าวว่าสถานการณ์ในปีที่ผ่านมาเป็นเรื่องที่ไม่มีใครคาดคิดว่าจะเกิดขึ้น เขาจึงรู้สึกภูมิใจมากที่บริษัทสามารถปรับตัวเข้ากับสถานการณ์โรคระบาดนี้ได้อย่างดี มีผลการดำเนินงานไตรมาสทำสถิติใหม่ ออกผลิตภัณฑ์ได้มากและเร็วขึ้น</p>\n<p>ส่วน Slack ที่ Salesforce <a href=\"https://www.blognone.com/node/119893\">ประกาศเข้าซื้อกิจการ</a>เมื่อเดือนธันวาคมที่ผ่านมา ได้รายงานผลประกอบการเบื้องต้นในวันเดียวกัน รายได้เพิ่มขึ้น เป็น 250.6 ล้านดอลลาร์ ขณะที่ตัวเลขรายได้แบบรวมส่วนรอการบันทึกเพิ่มขึ้นถึง 41% เป็น 359.9 ล้านดอลลาร์ และมีจำนวนลูกค้าแบบเสียเงินเพิ่มขึ้น 14,000 ราย</p>\n<p>ผลการดำเนินงานของ Slack ยังไม่ถูกนำมารวมกับผลประกอบการของ Salesforce จนกว่าการควบรวมกิจการจะเสร็จสิ้น ซึ่งคาดว่าภายในปีนี้</p>\n<p>ที่มา: <a href=\"https://investor.salesforce.com/press-releases/press-release-details/2021/Salesforce-Announces-Strong-Fourth-Quarter-and-Full-Year-Fiscal-2021-Results--Raises-FY22-Revenue-Guidance-to-25.65-Billion-to-25.75-Billion/default.aspx\">Salesforce</a>, <a href=\"https://investor.slackhq.com/news/news-details/2021/Slack-Announces-Preliminary-Fourth-Quarter-and-Fiscal-Year-2021-Results-Acceleration-Caps-Off-a-Record-Setting-Year/default.aspx\">Slack</a> และ <a href=\"https://www.zdnet.com/article/salesforce-beats-q4-estimates-slack-adds-record-number-of-paid-customers/\">ZDNet</a></p>\n<p><img alt=\"alt=&quot;Salesforce&quot;\" src=\"https://www.blognone.com/sites/default/files/externals/62a676d83a34c4c41d277370416225cd.png\" ></p>\n<p><img alt=\"alt=&quot;Salesforce&quot;\" src=\"https://www.blognone.com/sites/default/files/externals/3a7d7b365cd552b92da756da9ecef587.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/salesforce\">Salesforce</a></div><div class=\"field-item odd\"><a href=\"/topics/slack\">Slack</a></div><div class=\"field-item even\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a64c64a877cb8c58db809cb89bb075854c7d5ea59af8f40f748a891c3e8aeb54","category":"Thai"}