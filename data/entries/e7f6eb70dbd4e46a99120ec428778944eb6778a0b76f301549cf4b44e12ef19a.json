{"title":"หรือทุกแพลตฟอร์มต้องมี? LinkedIn กำลังพัฒนาการสนทนาเสียงแบบ Clubhouse","link":"https://www.blognone.com/node/121963","date":1617152800000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลายแพลตฟอร์มกำลังพัฒนาการสนทนาเสียงแบบ Clubhouse ไม่ว่าจะเป็น Twitter Spaces, Facebook ก็มีข่าวลือว่าจะทำคล้ายๆ กัน, <a href=\"https://www.blognone.com/node/121953\">Spotify ก็อาจจะเข้าร่วมวงด้วย</a> ล่าสุด  LinkedIn แพลตฟอร์มฝากประวัติและหางานก็ยืนยันแล้วว่ากำลังพัฒนาการสนทนาเสียงด้วยเช่นกัน</p>\n<p>LinkedIn บอกกับ TechCrunch ว่า กำลังทำการทดสอบในช่วงต้น เพื่อสร้างประสบการณ์ด้านเสียงที่ไม่เหมือนใคร และสามารถเชื่อมต่อกับตัวตนระดับมืออาชีพของผู้ใช้งานได้ ทดสอบแล้วในขั้นเบต้า มีภาพหน้าจอจำลองการใช้งานออกมาแล้ว สามารถดูได้ที่แหล่งข่าวต้นทาง</p>\n<p>การที่ LinkedIn พัฒนาการคุยเสียงอาจดูเป็นแนวทางที่เหมาะกับแพลตฟอร์ม รวมคนพูดคุยเรื่องการพัฒนาทักษะในงาน work-life balance ซึ่ง LinkedIn มี Creator mode หรือระบุการเป็นผู้สร้างเนื้อหาบน LinkedIn อยู่แล้วด้วย</p>\n<p><img alt=\"No Description\" src=\"https://www.blognone.com/sites/default/files/externals/c52de1c686b7d68605539774102db241.png\" ><em>ภาพจาก Shutterstock</em></p>\n<p>ที่มา - <a href=\"https://www.theverge.com/2021/3/30/22359332/linkedin-clubhouse-clone-social-audio-networking-room\">The Verge</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/linkedin\">LinkedIn</a></div><div class=\"field-item odd\"><a href=\"/topics/clubhouse\">Clubhouse</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7f6eb70dbd4e46a99120ec428778944eb6778a0b76f301549cf4b44e12ef19a","category":"Thai"}