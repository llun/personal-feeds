{"title":"Windows 11 พ่วง Microsoft Teams มาให้ในตัว แชท วิดีโอคอลล์ได้จากเดสก์ท็อปโดยตรง","link":"https://www.blognone.com/node/123382","date":1624548253000,"content":"<div><div><div><p>ไมโครซอฟท์ประกาศพ่วงฟีเจอร์แชท-วิดีโอคอลล์ของ Microsoft Teams เข้าเป็นส่วนหนึ่งของ Windows 11</p>\n<p>ในแถบทาสก์บาร์ของ Windows 11 มีไอคอนรูปแชท (ที่ต่างจากไอคอนของ Teams ในปัจจุบัน) ที่สามารถกดแล้วแชทกับเพื่อนๆ ในระบบของ Teams (<a href=\"https://www.blognone.com/node/122715\">ที่ตอนนี้รองรับการใช้งานกับเพื่อนและครอบครัวแล้ว ไม่ต้องเป็นเพื่อนร่วมงาน</a>) หรือวิดีโอคอลล์ได้ทันที</p>\n<p>ก่อนหน้านี้<a href=\"https://www.blognone.com/node/118760\">ใน Windows 10 มีฟีเจอร์กดปุ่ม Meet Now เพื่อวิดีโอคอลล์</a> โดยใช้เอนจินของ Skype การเปลี่ยนมาเป็นระบบสื่อสารของ Teams เต็มรูปแบบ น่าจะบ่งชี้ว่าอนาคตของไมโครซอฟท์มาทาง Teams อย่างชัดเจนแล้ว</p>\n<p><img src=\"https://www.blognone.com/sites/default/files/externals/af963056b1f1c5b0aac65ea506db0d48.jpg\" /></p>\n<blockquote><p>THIS. <a href=\"https://twitter.com/hashtag/Windows11?src=hash&amp;ref_src=twsrc%5Etfw\">#Windows11</a> <a href=\"https://t.co/Dsaf4hezC7\">pic.twitter.com/Dsaf4hezC7</a></p>\n<p>— Windows (@Windows) <a href=\"https://twitter.com/Windows/status/1408082115619606539?ref_src=twsrc%5Etfw\">June 24, 2021</a></p></blockquote>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/microsoft-teams\">Microsoft Teams</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7dc0773103fac03a8da30f0d4eec0b1aa629478d5d1325b2c797e0b8cb94a4f2","category":"Thai"}