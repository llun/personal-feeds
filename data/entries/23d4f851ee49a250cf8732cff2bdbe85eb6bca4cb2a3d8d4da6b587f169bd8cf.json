{"title":"แบงก์ชาติอังกฤษเปิดเผยดีไซน์ธนบัตร 50 ปอนด์ภาพ Alan Turing เตรียมใช้งานจริง 23 มิถุนายนนี้","link":"https://www.blognone.com/node/121879","date":1616680662000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>วันนี้ธนาคารแห่งอังกฤษเปิดภาพแบบธนบัตร 50 ปอนด์เป็นครั้งแรกหลังจากที่<a href=\"https://www.blognone.com/node/110858\">ตัดสินว่าจะใช้ภาพ Alan Turing บนธนบัตรรุ่นใหม่มาตั้งแต่ปี 2019</a> และจะเริ่มออกหมุนเวียนในตลาดในวันที่ 23 มิถุนายน 2021</p>\n<p>องค์ประกอบของการออกแบบธนบัตร ได้แก่</p>\n<ul>\n<li>ภาพ Alan Turing ในปี 1951 โดย Elliott &amp; Fry</li>\n<li>สมการและตารางจากรายงานวิชาการ หัวข้อ \"On Computable Numbers, with an application to the Entscheidungsproblem\" ที่ตีพิมพ์ใน Proceedings of the London Mathematical Society เมื่อปี 1936 ที่ถือได้ว่าเป็นรายงานวิชาการบุกเบิกวงการคอมพิวเตอร์สมัยใหม่</li>\n<li>Automatic Computing Engine (ACE) Pilot Machine คอมพิวเตอร์ดิจิทัลที่สร้างตามแบบของ Turing สร้างโดย National Physical Laboratory</li>\n<li>แผนผังเครื่อง British Bombe ชิ้นส่วนสำคัญในการถอดรหัสจากเครื่อง Enigma</li>\n<li>คำพูดของ Turing ในการให้สัมภาษณ์ในหนังสือพิมพ์ The Times เมื่อวันที่ 11 มิถุนายน 1949 ว่า \"This is only a foretaste of what is to come, and only the shadow of what is going to be.\" เป็นการพูดถึงคอมพิวเตอร์ในอนาคตที่ Turing ระบุว่าเรา (มนุษย์) ต้องมีประสบการณ์กับเครื่องจักรเสียก่อนจึงรู้ว่ามันจะมีความสามารถอะไรบ้าง แต่ Turing ก็แสดงความเชื่อว่าเครื่องจักรจะมีปัญญาเทียบเท่ามนุษย์ในสักวันหนึ่ง</li>\n<li>ลายเซ็น Turing จากสมุดเยี่ยมบ้าน Max Newman เมื่อปี 1947</li>\n<li>เทปกระดาษแสดงข้อมูลวันเกิด Turing (23 มิถุนายน 1912) ในรูปแบบไบนารี โดยเทปกระดาษเป็นวิธีการเก็บข้อมูลพื้นฐานของ Turing Machine</li>\n</ul>\n<p>นอกจากการแสดงความเคารพต่อ Turing ในฐานะผู้บุกเบิกวงการคอมพิวเตอร์และผู้มีส่วนให้สงครามโลกครั้งที่สองสิ้นสุดลงแล้ว ธนาคารแห่งอังกฤษยังแสดงความเคารพต่อ Turing ในฐานะ LGBT+ ที่ได้รับผลกระทบจากกฎหมายในยุคปิดกั้นอิสรภาพทางเพศ โดยจะประดับธงสายรุ้งบริเวณถนนหน้าธนาคารแห่งอังกฤษในวันแรกที่เริ่มปล่อยธนบัตรรุ่นนี้หมุนเวียนสู่ตลาด</p>\n<p>ที่มา - <a href=\"https://www.bankofengland.co.uk/news/2021/march/the-new-50-note-unveiled\">Bank of England</a></p>\n<p><img alt=\"No Description\" src=\"https://www.blognone.com/sites/default/files/externals/84b42279ac8f1fce85ca222208816bfa.jpg\" ></p>\n<iframe width=\"640\" height=\"360\" src=\"https://www.youtube.com/embed/EchoI6eHdCs\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alan-turing\">Alan Turing</a></div><div class=\"field-item odd\"><a href=\"/topics/united-kingdom\">United Kingdom</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"23d4f851ee49a250cf8732cff2bdbe85eb6bca4cb2a3d8d4da6b587f169bd8cf","category":"Thai"}