{"title":"แอป Microsoft Office บนแอนดรอยด์ มี Dark Mode แล้ว","link":"https://www.blognone.com/node/122795","date":1621597691000,"content":"<div><div><div><p>หลังจากที่หลายแอปในแอนดรอยด์มี Dark Mode กันเกือบหมดแล้ว คราวนี้ถึงคิวของ Microsoft Office บ้าง หลังเปิดตัวเป็นแอปรวมทั้ง Word, Excel และ PowerPoint <a href=\"https://www.blognone.com/node/112939\">เมื่อเดือนพฤศจิกายน ปี 2019</a> มีความสามารถอ่านและแก้ไขเอกสารเบื้องต้น เซ็นชื่อใน PDF รวมถึงแชร์ไฟล์ต่อ และสร้างไฟล์ Word หรือตาราง Excel จากภาพถ่ายของเอกสารได้</p>\n<p>Microsoft อัพเดตการเปลี่ยนแปลงนี้ใน <a href=\"https://techcommunity.microsoft.com/t5/microsoft-365-blog/introducing-dark-mode-in-microsoft-office-for-android/ba-p/2352070\">บล็อกโพสต์ล่าสุด</a>ล่าสุดและระบุว่าการอัพเดตนี้ช่วยให้ทำงานในสภาพแวดล้อมที่มีแสงน้อยได้ดีขึ้น และประหยัดแบตเตอรี่มากขึ้น</p>\n<p>ผู้ที่มีแอปอยู่แล้วจะทยอยได้รับการอัพเดตภายในช่วงสองสามสัปดาห์ข้างหน้า หรือดาวน์โหลดได้ <a href=\"https://play.google.com/store/apps/details?id=com.microsoft.office.officehubrow&amp;hl=en&amp;gl=US\">ที่นี่</a> เมื่ออัพเดต แอปจะเปลี่ยนเป็น Dark Mode ตามการตั้งค่าบนระบบแอนดรอยด์ให้อัตโนมัติ และสามารถเข้าไปเปลี่ยนเป็นแบบอื่นได้ในหน้าการตั้งค่าของแอป มีตัวเลือกให้สามแบบคือ Light, Dark, และ System Default (ตั้งค่าตามแอนดรอยด์)</p>\n<p>ที่มา - <a href=\"https://techcommunity.microsoft.com/t5/microsoft-365-blog/introducing-dark-mode-in-microsoft-office-for-android/ba-p/2352070\">Microsoft</a></p>\n<p><img src=\"https://www.blognone.com/sites/default/files/externals/18b9ba45e3a9affab4fe9697448ed4a4.png\" /></p>\n</div></div></div><div><div>Topics: </div><div><div><a href=\"/topics/microsoft-office\">Microsoft Office</a></div><div><a href=\"/topics/android\">Android</a></div><div><a href=\"/topics/app\">App</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"72fbadc4bec15f7db813c5e32b5067822eee99e96a7ae8eefc133fe651959e59","category":"Thai"}