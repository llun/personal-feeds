{"title":"Audacity ออกเวอร์ชันใหญ่ 3.0 เปลี่ยนฟอร์แมตไฟล์โปรเจคต์เป็นแบบใหม่","link":"https://www.blognone.com/node/121808","date":1616383322000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Audacity แอพตัดต่อเสียงชื่อดังของโลกโอเพนซอร์ส ออกเวอร์ชัน 3.0.0 ถือเป็นการออกเวอร์ชันใหญ่ในรอบหลายปี (เวอร์ชันล่าสุดก่อนนี้คือ 2.4.2)</p>\n<p>การเปลี่ยนแปลงสำคัญของ Audacity 3.0.0 คือเปลี่ยนฟอร์แมตของไฟล์โปรเจคต์ จากของเดิม .aup มาเป็น .aup3 ด้วยเหตุผลว่าไฟล์ฟอร์แมตเดิม .aup เป็นแค่ metadata เท่านั้น ไม่ได้รวมไฟล์ข้อมูลเสียงด้วย ก่อให้เกิดปัญหาเผลอลบไฟล์ข้อมูลไปทิ้ง เหลือแต่ .aup ที่เปิดไม่ได้</p>\n<p>แนวทางใหม่ของ Audacity 3.0.0 คือเก็บทุกอย่างในโปรเจคต์ลง SQLite3 ในรูป .aup3 ไฟล์เดียว เพื่อให้ง่ายต่อการจัดการ นอกจากนี้ การที่จำนวนไฟล์มีน้อยลงยังช่วยให้ Audacity ทำงานเร็วขึ้นอีกเล็กน้อย</p>\n<p>ของใหม่อย่างอื่นคือ การแก้บั๊ก 160 ตัว, ปรับปรุงเอฟเฟคต์เสียง Noise Gate, เพิ่มตัววิเคราะห์ช่วงเสียงแล้วแปะป้ายช่วงนั้น (Label Sounds) เป็นต้น</p>\n<p>ที่มา - <a href=\"https://www.audacityteam.org/audacity-3-0-0-released/\">Audacity</a></p>\n<p><img alt=\"No Description\" src=\"https://www.blognone.com/sites/default/files/externals/4b695e07559b80996ba5062df6a4d4e7.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/audacity\">Audacity</a></div><div class=\"field-item odd\"><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b270f7d0de4dbc31c5ad9d8a5027429ae251c618ee79a8447b74dc95e833b90","category":"Thai"}