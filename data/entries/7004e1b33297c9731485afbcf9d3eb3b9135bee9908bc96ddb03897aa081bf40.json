{"title":"Facebook กำลังพัฒนา Instagram สำหรับเด็ก เน้นประสบการณ์ใช้งานครั้งแรกอย่างปลอดภัย","link":"https://www.blognone.com/node/121770","date":1616117559000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>BuzzFeed  รายงาน Facebook กำลังพัฒนา Instagram สำหรับเด็กอายุไม่เกิน 13 ปี พ่อแม่ควบคุมการเล่นได้ Vishal Shah รองประธานฝ่ายผลิตภัณฑ์ของ Instagram ระบุผ่านกระดานข้อความที่ส่งกันภายในว่า Instagram สำหรับเด็กจะโฟกัสที่ 2 สิ่ง คือ เร่งสร้างความเป็นส่วนตัวสำหรับเด็ก เพื่อให้เด็กได้รับประสบการณ์ที่ปลอดภัยเมื่อใช้งาน และ สร้าง Instagram ที่ปลอดภัยสำหรับเด็กที่มาใช้งานครั้งแรก</p>\n<p>นโยบายปัจจุบันของ Instagram คือ ห้ามเด็กอายุต่ำกว่า 13 ปีเข้าใช้งาน ส่วนหนึ่งของทีมพัฒนาคือ Pavni Diwanji ที่เข้ามาทำงานในเดือนธันวาคมที่ผ่านมา ก่อนหน้านี้เขาทำงานที่กูเกิล ดูแลผลิตภัณฑ์หลายอย่าง รวมถึง YouTube Kids ด้วย</p>\n<p>การประกาศภายในเรื่องพัฒนา Instagram สำหรับเด็ก เกิดขึ้นสองวันหลังจากที่ <a href=\"https://www.blognone.com/node/121715\">Instagram ประกาศฟีเจอร์ปกป้องผู้ใช้งานที่ยังไม่บรรลุนิติภาวะ สะท้อนให้เห็นว่าบริษัทกำลังโฟกัสที่กลุ่มวัยรุ่น</a> Adam Mosseri ซีอีโอ Instagram บอกว่าตับผลิตภัณฑ์อยู่ในช่วงเริ่มต้นของการพัฒนา ยังไม่มีรายละเอียดใดๆ ออกมา</p>\n<p>Facebook มีผลิตภัณฑ์สำหรับเด็กคือ Messenger Kids แอปแชทสำหรับเด็กอายุ 6-12 ปี เปิดตัวในปี 2017 แต่หลังจากเปิดตัวไม่นาน กลุ่มผู้สนับสนุนด้านสุขภาพของเด็กกว่า 95 คนได้ส่งจดหมายถึงMark Zuckerberg เรียกร้องให้เขายุติการผลิตผลิตภัณฑ์และอ้างงานวิจัยว่าการใช้อุปกรณ์ดิจิทัลและโซเชียลมีเดียมากเกินไปเป็นอันตรายต่อเด็ก มีแนวโน้มที่จะทำลายพัฒนาการที่ดีของเด็กๆ</p>\n<p><img alt=\"No Description\" src=\"https://www.blognone.com/sites/default/files/externals/242c87790905d4b6e52a745e8613e23a.jpg\" ><br />\nถาพประกอบจาก <a href=\"https://about.fb.com/news/2021/03/continuing-to-make-instagram-safer-for-the-youngest-members-of-our-community/\">Facebook</a></p>\n<p>ที่มา - <a href=\"https://www.buzzfeednews.com/article/ryanmac/facebook-instagram-for-children-under-13\">BuzzFeed</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/instagram\">Instagram</a></div><div class=\"field-item odd\"><a href=\"/topics/kids\">kids</a></div><div class=\"field-item even\"><a href=\"/topics/messenger-kids\">Messenger Kids</a></div><div class=\"field-item odd\"><a href=\"/topics/facebook\">Facebook</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7004e1b33297c9731485afbcf9d3eb3b9135bee9908bc96ddb03897aa081bf40","category":"Thai"}