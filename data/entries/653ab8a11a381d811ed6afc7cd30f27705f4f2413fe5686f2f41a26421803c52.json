{"title":"อิสราเอลเตรียมยกเลิกมาตรการใส่หน้ากากนอกอาคาร หลังอัตราการติดเชื้อตกลงต่อเนื่อง","link":"https://www.blognone.com/node/122082","date":1617815693000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คณะทำงานจัดการเหตุโรคระบาด COVID-19 ของอิสราเอลแนะนำให้รัฐบาลยกเลิกมาตรการบังคับใส่หน้ากากอนามัยนอกอาคาร หลังจากยอดผู้ติด COVID-19 ต่ำลงต่อเนื่องเหลือต่ำกว่า 500 คนต่อวัน แม้จะ<a href=\"https://www.blognone.com/node/121308\">ปลดมาตรการล็อกดาวน์ไปแล้วชุดหนึ่ง</a> แต่ยังคงมาตรการบังคับใส่หน้ากากอนามัยในอาคารต่อไป</p>\n<p>อัตราการติด COVID-19 ของอิสราเอลลดลงต่อเนื่องแม้แต่ในกลุ่มอายุ 0-19 ปีที่ส่วนใหญ่ไม่ได้รับวัคซีน โดยรัฐบาลฉีดวัคซีนให้กับเด็กอายุ 16 ปีขึ้นไปเท่านั้น แม้จะเริ่มทดสอบในเด็กอายุต่ำกว่านั้นบ้างแล้ว ตอนนี้อัตราการติด COVID-19 นั้นต่ำกว่าช่วงที่โรคระบาดสูงสุดกลางเดือนมกราคมที่ผ่านมา มากกว่า 95% ทุกช่วงอายุ โดยกลุ่มเด็กนั้นมีอัตราการติดโรคสูงขึ้นช่วงหนึ่งหลังปลดมาตรการล็อกดาวน์แต่ก็กลับมาลดลงในที่สุด</p>\n<p>คาดว่าอิสราเอลจะเริ่มฉีดวัคซีนให้กับเด็กอายุ 12-16 ปีในอีกไม่กี่เดือนนี้หลังได้รับข้อมูลความปลอดภัยจาก Pfizer</p>\n<p>ที่มา - <a href=\"https://www.timesofisrael.com/israel-may-begin-vaccinating-children-over-12-before-us-approval/\">The Times of Israel</a>, <a href=\"https://twitter.com/OurWorldInData/status/1377298779477512194/photo/1\">Our World in Data</a></p>\n<p><img alt=\"No Description\" src=\"https://www.blognone.com/sites/default/files/externals/800699f3053228b498c7fa225f81b577.jpg\" ></p>\n<p>ภาพกรุงเยลูซาเล็ม โดย <a href=\"https://pixabay.com/photos/jerusalem-worship-history-holiday-597025/\">696188</a></p>\n<p>![](<img alt=\"No Description\" src=\"https://www.blognone.com/sites/default/files/externals/721a0a3a5b514d0c364e685225a7d742.png\" ></p>\n<p>อัตราการติด COVID-19 ของประชากรอิสราเอลเทียบกับช่วงที่โรคแพร่กระจายมากที่สุดในช่วงกลางเดือนมกราคม แยกตามกลุ่มอายุ</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/israel\">Israel</a></div><div class=\"field-item odd\"><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"653ab8a11a381d811ed6afc7cd30f27705f4f2413fe5686f2f41a26421803c52","category":"Thai"}