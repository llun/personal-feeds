{"title":"Terraria เลิกทำเกมเวอร์ชัน Stadia เพราะนักพัฒนาหลักโดนแบนบัญชี Google Account","link":"https://www.blognone.com/node/121094","date":1612835649000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Andrew Spinks นักพัฒนาผู้สร้าง Terraria เกมแนวแซนด์บ็อกซ์ 2 มิติชื่อดัง ประกาศยกเลิกโครงการพอร์ต Terraria เวอร์ชัน Stadia เนื่องจากเขาโดนแบนบัญชีกูเกิลโดยไม่ทราบสาเหตุ และไม่สามารถกู้คืนบัญชีได้</p>\n<p>Andrew Spinks เล่าเรื่องผ่านทวิตเตอร์ว่า บัญชี Google Account ของเขาโดนแบนเป็นเวลา 3 สัปดาห์แล้ว ส่งผลกระทบต่อทุกอย่างที่เป็นกูเกิล เช่น Google Play, Google Drive, YouTube, Gmail โดยไม่ทราบสาเหตุ เขาพยายามติดต่อกูเกิลผ่านช่องทางต่างๆ แต่ก็ไม่สำเร็จเช่นกัน</p>\n<p>เขาจึงตัดสินใจยกเลิก Terraria บน Stadia เพราะไม่ต้องการร่วมมือกับกูเกิลอีกต่อไป เขาบอกว่าบริษัทแห่งนี้ไม่สนใจลูกค้าและพาร์ทเนอร์เลย การทำธุรกิจด้วยจึงเป็นภาระมากกว่าเป็นประโยชน์</p>\n<p><img alt=\"No Description\" src=\"https://www.blognone.com/sites/default/files/externals/10f449598629ece985e97c15a9245585.png\" ></p>\n<p>Re-Logic สตูดิโอของ Spinks ชี้แจงข้อมูลเพิ่มเติมว่า Terraria และเกมอื่นๆ ในอนาคตจะไม่ลงแพลตฟอร์มของกูเกิลอีกแล้ว แต่ Terraria เวอร์ชัน Android ที่มีอยู่แล้วจะยังมีให้เล่นต่อไป</p>\n<p>ข่าวนี้คงไม่ใช่ข่าวดีสำหรับ Stadia มากนัก เพราะ<a href=\"https://www.blognone.com/node/120956\">เพิ่งประกาศปิดสตูดิโอพัฒนาเกมของตัวเอง และหวังพึ่งเกมจากพาร์ทเนอร์อย่างเดียว</a> แต่ไม่ทันไรก็มีปัญหากับพาร์ทเนอร์ซะแล้ว</p>\n<blockquote class=\"twitter-tweet\"><p lang=\"en\" dir=\"ltr\" xml:lang=\"en\">I absolutely have not done anything to violate your terms of service, so I can take this no other way than you deciding to burn this bridge. Consider it burned. <a href=\"https://twitter.com/hashtag/Terraria?src=hash&amp;ref_src=twsrc%5Etfw\">#Terraria</a> for <a href=\"https://twitter.com/GoogleStadia?ref_src=twsrc%5Etfw\">@GoogleStadia</a> is canceled. My company will no longer support any of your platforms moving forward.</p>\n<p>— Andrew Spinks (@Demilogic) <a href=\"https://twitter.com/Demilogic/status/1358661842147692549?ref_src=twsrc%5Etfw\">February 8, 2021</a></p></blockquote>\n<p>ที่มา - <a href=\"https://www.ign.com/articles/terraria-on-stadia-canceled-after-developer-is-locked-out-of-google-accounts\">IGN</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/terraria\">Terraria</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/stadia\">Stadia</a></div><div class=\"field-item odd\"><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"357d378fd84afe52d90a52d7f43637bfe2c12419022483cb8f8027f0f9871d08","category":"Thai"}