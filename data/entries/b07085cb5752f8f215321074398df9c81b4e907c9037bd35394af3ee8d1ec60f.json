{"title":"[ลือ] ยืนยันจากอีกสำนัก MacBook Pro รุ่นถัดไป มีพอร์ต HDMI และช่องใส่ SD Card","link":"https://www.blognone.com/node/121338","date":1614089979000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Ming-Chi Kuo นักวิเคราะห์ขาประจำ ผู้ออกมาให้ข้อมูลสินค้าใหม่แอปเปิลได้ค่อนข้างแม่นยำ คราวนี้เขาออกรายงานเกี่ยวกับ MacBook Pro รุ่นใหม่ โดยบอกว่าจะเปิดตัวช่วงครึ่งหลังปี 2021</p>\n<p>ข้อมูลระบุว่า MacBook Pro ที่เปิดตัวมีด้วยกัน 2 รุ่น มาพร้อมดีไซน์ใหม่ สเป็กใหม่ และพอร์ต HDMI กับช่องใส่ SD Card ซึ่งส่วนของ SD Card เขาระบุว่า Genesys Logic จะเป็นซัพพลายเออร์ตัวอ่าน SD Card เพียงรายเดียว ทั้งนี้<a href=\"https://www.blognone.com/node/120642\">รายงานก่อนหน้าของ Kuo</a> เอง บอกว่า MacBook Pro จะมีสองขนาดจอคือ 14 และ 16 นิ้ว เปลี่ยนมาใช้ MagSafe และตัด TouchBar ออก</p>\n<p>ก่อนหน้านี้ Mark Gurman จาก Bloomberg ก็ออกมา<a href=\"https://www.blognone.com/node/120767\">ให้ข้อมูล</a>ตรงกันเรื่องช่องใส่ SD Card ใน MacBook Pro รุ่นใหม่</p>\n<p>ที่มา: <a href=\"https://www.macrumors.com/2021/02/22/2021-macbook-pro-sd-hdmi-port-kuo/\">MacRumors</a></p>\n<p><img src=\"https://www.blognone.com/sites/default/files/externals/989c59b1c371a91d84dfc26cde78f515.jpg\" alt=\"MacBook Pro\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/macbook-pro\">MacBook Pro</a></div><div class=\"field-item odd\"><a href=\"/topics/rumors\">Rumors</a></div><div class=\"field-item even\"><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b07085cb5752f8f215321074398df9c81b4e907c9037bd35394af3ee8d1ec60f","category":"Thai"}