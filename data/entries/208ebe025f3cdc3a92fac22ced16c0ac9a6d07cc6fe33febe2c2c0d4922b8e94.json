{"title":"ทวิตเตอร์เปิดใช้ห้องคุยสด Spaces แก่บัญชีผู้ติดตาม 600 คนขึ้นไป เตรียมเปิดให้ขายตั๋วเพื่อเข้าร่วมห้องคุย","link":"https://www.blognone.com/node/122489","date":1620096450000,"content":"<div><div><div><p>ทวิตเตอร์เปิดใช้งาน Spaces หรือการคุยเสียงไลฟ์แบบ Clubhouse มาได้ระยะหนึ่งแล้ว โดยเป็นการทดลองใช้ในกลุ่มจำกัด ผู้ใช้งานในไทยหลายคนก็ได้ใช้งานแล้ว ล่าสุด ทวิตเตอร์ประกาศใช้งานอย่างเป็นทางการ โดยบัญชีที่มีผู้ติดตาม 600 รายขึ้นไปสามารถสร้างห้องคุยได้</p>\n<p>ทวิตเตอร์เผยด้วยว่ากำลังทดสอบใช้งานฟีเจอร์ใหม่ๆ หลายตัวเช่น Tickets หรือระบบซื้อตั๋วเพื่อเข้าร่วมห้องพูดคุย Spaces โดยจะจำกัดการใช้งานในบางกลุ่ม โฮสต์สามารถตั้งราคาและจำนวนผู้เข้าร่วมได้เอง ถือเป็นอีกช่องทางทำเงินให้ครีเอเตอร์ ซึ่งทวิตเตอร์จะเก็บส่วนแบ่งด้วย แต่ไม่มาก</p>\n<p><img src=\"https://www.blognone.com/sites/default/files/externals/fa03735c65a47b62d1f5cec345c7b499.png\" /></p>\n<p>นอกจาก Tickets แล้ว จะเปิดใช้งานระบบแจ้งเตือนให้เข้าร่วม Spaces เพื่อไม่ให้พลาดห้องที่อยากเข้าฟัง, แสดงสีที่รูปโปรไฟล์เพื่อให้รู้ว่ากำลังมีห้อง Spaces เกิดขึ้น เพื่อให้การตามหา Spaces บนทวิตเตอร์นั้นง่ายขึ้น</p>\n<p><img src=\"https://www.blognone.com/sites/default/files/externals/572cd0b028e5c136665d014e93c87d19.png\" /></p>\n<p>ทวิตเตอร์อธิบายความสามารถของ  Spaces  เพิ่มเติม ซึ่งส่วนใหญ่ก็ทำได้เหมือน Clubhouse คือ กดเพื่อขอพูด, โฮสต์ควบคุมและมองเห็นได้ว่าใครกำลังพูดอะไร, แสดงอีโมจิระหว่างคุยสดได้, เปิดโหมดแคปชั่นหรือถอดข้อความเสียงสดได้ แต่ยังรองรับเฉพาะภาษาอังกฤษ</p>\n<p><img src=\"https://www.blognone.com/sites/default/files/externals/589c20cea654ccf2e397a56ca4029aee.png\" /></p>\n<p>ในแง่ความปลอดภัยของการพูดคุย โฮสต์สามารถกดปิดไมค์ของทุกคนได้, ทั้งโฮสต์และผู้เข้าร่วมผัง สามารถรายงานหรือบล็อกผู้ใช้งานคนอื่นได้ โดยผู้ใช้งานคนนั้นจะไม่สามารถเข้าร่วม Spaces ที่โฮสต์สร้างขึ้น ในขณะเดียวกัน ถ้าโฮสต์ไปเข้าฟังห้องอื่น ก็จะสามารถมองเห็นได้ด้วยหากมีคนที่เราบล็อกไปเข้าร่วมในห้องเดียวกัน</p>\n<p>ที่มา - <a href=\"https://blog.twitter.com/en_us/topics/product/2021/spaces-is-here.html\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"208ebe025f3cdc3a92fac22ced16c0ac9a6d07cc6fe33febe2c2c0d4922b8e94","category":"Thai"}