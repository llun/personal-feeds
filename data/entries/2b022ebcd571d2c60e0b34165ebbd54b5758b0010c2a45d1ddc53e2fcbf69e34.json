{"title":"God of War ภาคใหม่ ยืนยันลงทั้ง PS4 และ PS5 แต่เลื่อนวันวางจำหน่ายเป็นปี 2022","link":"https://www.blognone.com/node/122985","date":1622663840000,"content":"<div><div><div><p>Santa Monica Studio สตูดิโอผู้สร้างเกม God of War ของ Sony แถลงผ่านทวิตเตอร์ขอบคุณแฟนๆ ที่ติดตาม พร้อมประกาศขอเลื่อนช่วงวางจำหน่ายของเกม จากภายในปี้นี้ ไปเป็นภายในปี 2022 เพื่อความปลอดภัยและสุขภาพของทีมงาน ตรงกับ<a href=\"https://www.blognone.com/node/121829\">ข่าวลือ</a>ที่ Jason Schreier ผู้สื่อข่าวชื่อดังในวงการเกมเคยระบุไว้ก่อนหน้านี้</p>\n<p>แม้จะน่าผิดหวังอยู่บ้างสำหรับผู้ที่ซื้อเครื่อง PS5 ที่จับจองอย่างยากลำบากมาแล้ว แต่ก็อาจจะเป็นเรื่องดีกับคุณภาพของเกมและชีวิตของทีมงาน ที่อาจไม่ต้องเร่งทำเกมให้เสร็จทันภายในปีนี้ และมีเวลาขัดเกลาคุณภาพประสิทธิภาพของ God of War ไม่ให้ซ้ำรอยเกมอย่าง Cyberpunk 2077</p>\n<p>นอกจากนี้ใน<a href=\"https://blog.playstation.com/2021/06/02/hermen-hulst-qa-whats-next-for-playstation-studios/#sf246401992\">บทสัมภาษณ์</a>ของ Hermen Hulst ประธาน Sony Studios บน PlayStation Blog ยังระบุว่า God of War ภาคใหม่จะลงให้กับ PS4 ด้วย ซึ่งอาจเป็นอีกเหตุผลที่ทำให้ต้องเลื่อนตัวเกมไปวางจำหน่ายปี 2022 แทน</p>\n<p>ที่มา - <a href=\"https://twitter.com/SonySantaMonica/status/1400135437763584002/photo/1\">Santa Monica Studio</a>, <a href=\"https://blog.playstation.com/2021/06/02/hermen-hulst-qa-whats-next-for-playstation-studios/#sf246401992\">PlayStation Blog</a></p>\n<p><img src=\"https://www.blognone.com/sites/default/files/externals/687e0515b368c5c8821d04c2607b00e5.png\" /></p>\n<p><img src=\"https://www.blognone.com/sites/default/files/externals/d61a796ccf42443435173c4983245d3f.png\" /></p>\n</div></div></div><div><div>Topics: </div><div><div><a href=\"/topics/god-of-war\">God of War</a></div><div><a href=\"/topics/sony\">Sony</a></div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/ps4\">PS4</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2b022ebcd571d2c60e0b34165ebbd54b5758b0010c2a45d1ddc53e2fcbf69e34","category":"Thai"}