{"title":"Spotify ให้แชร์พอดคาสต์ไปยังโซเชียล ในช่วงเวลา timestamp ที่ต้องการได้","link":"https://www.blognone.com/node/122613","date":1620701182000,"content":"<div><div><div><p>Spotify เพิ่มความสามารถ แชร์พอดคาสต์ไปยังโซเชียลมีเดียเฉพาะช่วง timestamp ที่ต้องการได้ ตัวอย่างเช่น ฟังไปจนถึงนาทีที่ 10 แล้วเจอคำพูดโดนใจ ก็สามารถกดปุ่มแชร์ เลื่อนเปิด toggle ที่ระบุว่าให้แชร์ในนาทีที่ 10 เมื่อเพื่อนคนอื่นมากดฟัง พวกเขาจะได้เริ่มฟังในนาทีที่ 10 พอดี</p>\n<p>พอดคาสต์ถือเป็นเนื้อหาสำคัญของ Spotify ในไตรมาสที่ผ่านมา ผู้ใช้งานราว 89 ล้านคนฟังพอดคาสต์ การแชร์ไปยังโซเชียล อาจช่วยเพิ่มจำนวนผู้ฟังรายใหม่ และช่วยให้ค้นพบพอดคาสต์ใหม่ๆ ได้เหมือนการแชร์เพลง ซึ่ง Spotify ระบุผลสำรวจว่า 40% ของผู้ใช้งาน เจอเพลงใหม่ๆ จากการที่คนแชร์ลงโซเชียล</p>\n<p>นอกจากนี้ การแชร์แบบมี Canvas หรือภาพเคลื่อนไหวด้านหลัง นอกจากจะทำได้ใน Instagram Stories แล้ว สามารถแชร์ลง Snapchat ได้ด้วย</p>\n<p><img src=\"https://www.blognone.com/sites/default/files/externals/79ade154cfbbec68120ce927ce31c63d.png\" /></p>\n<p>ที่มา - <a href=\"https://newsroom.spotify.com/2021-05-10/3-new-ways-to-share-the-music-and-podcasts-you-love-on-social/\">Spotify</a></p>\n</div></div></div><div><div>Topics: </div><div><div><a href=\"/topics/spotify\">Spotify</a></div><div><a href=\"/topics/podcast\">Podcast</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"719cdec8b4d9cd2a70704b19a148ea5307e87eef0496daaafb3f9eae0045aa41","category":"Thai"}