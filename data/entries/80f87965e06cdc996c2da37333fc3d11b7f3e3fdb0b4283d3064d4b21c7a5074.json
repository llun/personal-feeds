{"title":"Windows 11 อาจยอมให้รันบน Core 7th Gen/Ryzen 1, ถอดแอพ PC Health Check ชั่วคราว","link":"https://www.blognone.com/node/123469","date":1624931552000,"content":"<div><div><div><p>ไมโครซอฟท์ออกมาอธิบายเรื่อง<a href=\"https://www.blognone.com/node/123388\">สเปกขั้นต่ำของ Windows 11</a> เพิ่มเติมอีกครั้ง และเปิดทางว่า \"อาจ\" เปิดให้ซีพียูรุ่นเก่าลงมาคือ Intel Core 7th Gen กับ AMD Zen 1 มาใช้งานได้ด้วย โดยจะขอทดสอบกับกลุ่ม Insider ให้มั่นใจก่อน แล้วค่อยประกาศข้อมูลอีกครั้ง</p>\n<p>ไมโครซอฟท์ยังถอดแอพ PC Health Check ออกก่อนชั่วคราว เพราะพบว่าให้ข้อมุลไม่เที่ยงตรงพอ ว่าทำไมพีซีเครื่องนั้นไม่สามารถอัพเกรดเป็น Windows 11 ได้ สร้างความสับสนให้ผู้ใช้</p>\n<p>ส่วนเหตุผลเรื่องสเปกขั้นต่ำของ Windows 11 ไมโครซอฟท์อธิบายว่าอิงจากหลักการ 3 ข้อคือ</p>\n<ol>\n<li><strong>Security</strong> การใช้ฟีเจอร์ความปลอดภัยระดับฮาร์ดแวร์ช่วยลดมัลแวร์ได้ 60% เลยบังคับต้องมี TPM, Secure Boot และรองรับ <a href=\"https://techcommunity.microsoft.com/t5/virtualization/virtualization-based-security-enabled-by-default/ba-p/890167\">virtualization-based security (VBS)</a> เพื่อแยกส่วนพื้นที่ในแรมออกจาก OS หลัก</li>\n<li><strong>Reliability</strong> เป็นเรื่องเสถียรภาพของไดรเวอร์ ทำให้ต้องการซีพียูที่รองรับ Windows Driver model และยังอยู่ในระยะซัพพอร์ตของผู้ผลิตซีพียู ช่วยลดโอกาสที่ระบบแครชลง</li>\n<li><strong>Compatibility</strong> เพื่อความเข้ากันได้กับแอพในปัจจุบัน จึงต้องใช้ซีพียูอย่างน้อย 2 คอร์ สัญญาณนาฬิกา 1GHz, แรม 4GB, สตอเรจอย่างน้อย 64GB ซึ่งเป็นสเปกขั้นต่ำของ Office และ Teams</li>\n</ol>\n<p>ที่มา - <a href=\"https://blogs.windows.com/windows-insider/2021/06/28/update-on-windows-11-minimum-system-requirements/\">Microsoft</a></p>\n<p><img src=\"https://www.blognone.com/sites/default/files/externals/2d673eed4ac6c1a8e840564f7eea256c.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/microsoft\">Microsoft</a></div><div><a href=\"/topics/cpu\">CPU</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80f87965e06cdc996c2da37333fc3d11b7f3e3fdb0b4283d3064d4b21c7a5074","category":"Thai"}