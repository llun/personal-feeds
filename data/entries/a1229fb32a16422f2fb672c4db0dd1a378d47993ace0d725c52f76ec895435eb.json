{"title":"Google เลิกขายแว่นตา VR ราคาถูก Google Cardboard แล้ว","link":"https://www.blognone.com/node/121501","date":1614782102000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Google เลิกขาย Cardboard อุปกรณ์แปลงมือถือให้เป็นแว่น VR ราคาถูกอย่างเป็นทางการ หลังจากที่ทางบริษัทเริ่มทยอยเลิกทำผลิตภัณฑ์ในกลุ่ม VR ไปทีละอย่าง</p>\n<p>Google Cardboard เปิดตัวครั้งแรกในปี 2014 หรือราว 7 ปีมาแล้ว (เป็นช่วงเดียวกับที่ Facebook ซื้อ Oculus VR) ซึ่งตัว Cardboard เป็นแว่นจำลองภาพเสมือนจริงที่เน้นราคาถูกและทำงานร่วมกับสมาร์ทโฟนเพื่อให้ประสบการณ์ VR แบบง่าย ๆ มีพิมพ์เขียวให้ลองตัดกระดาษและทำเองกันได้ และ Google เองก็มีขายฮาร์ดแวร์ควบคู่กันไปด้วย ซึ่งการเลิกจำหน่าย Google Cardboard รอบนี้เป็นการประกาศอย่างเป็นทางการว่า Google จะไม่ทำ Cardboard อีกต่อไป</p>\n<p>Google เริ่มส่งสัญญาณเลิกทำผลิตภัณฑ์ในกลุ่ม VR มาสักระยะแล้ว ตั้งแต่<a href=\"https://www.blognone.com/node/112569\">เลิกซัพพอร์ต Daydream VR</a> บน Pixel 4 ไปจนถึง<a href=\"https://www.blognone.com/node/113014\">โอเพ่นซอร์ส Cardboard SDK</a> และยกหน้าที่พัฒนาให้ชุมชน โดยทิศทางของ Google ตอนนี้จะหันไปพัฒนา AR ที่ดูจะใช้งานกับโลกแห่งความจริงได้ง่ายกว่า</p>\n<p>ที่มา - <a href=\"https://www.engadget.com/google-stops-selling-cardboard-vr-goggles-141926732.html\">Engadget</a>, <a href=\"https://www.androidpolice.com/2021/03/03/google-finally-stops-selling-cardboard-vr-goggles/\">Android Police</a></p>\n<p><img alt=\"No Description\" src=\"https://www.blognone.com/sites/default/files/externals/2d564d89a936d2e53dda334beb3966ac.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-cardboard\">Google Cardboard</a></div><div class=\"field-item odd\"><a href=\"/topics/virtual-reality\">Virtual Reality</a></div><div class=\"field-item even\"><a href=\"/topics/google\">Google</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a1229fb32a16422f2fb672c4db0dd1a378d47993ace0d725c52f76ec895435eb","category":"Thai"}