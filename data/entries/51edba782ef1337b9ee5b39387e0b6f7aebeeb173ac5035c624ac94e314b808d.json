{"title":"[ไม่ยืนยัน] Netflix เตรียมสร้าง N-Plus สร้างเพลย์ลิสต์หนังที่ชอบ ลงพอดแคสต์โปรโมทออริจินัลคอนเทนต์","link":"https://www.blognone.com/node/122550","date":1620354083000,"content":"<div><div><div><p>เว็บไซต์ Protocol รายงานว่า Netflix กำลังสร้างแพลตฟอร์มใหม่ N-Plus เป็นชุมชนออนไลน์ที่จะเปิดให้คนดู รู้จักออริจินัลคอนเทนต์ของ Netflix ในแง่มุมอื่นๆ เพิ่มเติม  เช่นเบื้องหลังการถ่ายทำโดยจะมีเนื้อหาอย่างพวกพอดคาสต์ และเพลย์ลิสต์เนื้อหาในแบบที่ผู้ใช้สร้างขึ้นหรือ UGC (User Generated Content) ด้วย</p>\n<p>ไอเดียเรื่องเพลย์ลิสต์นั้นไม่ใช่เรื่องใหม่ เพราะผู้ใช้งานก็นิยมสร้างเพลย์ลิสต์หนังและซีรีส์ที่ชอบแล้วแชร์ลงออนไลน์อยู่แล้ว Netflix จึงคิดว่า แนวทางนี้สามารถเพิ่มจำนวนผู้ใช้รายใหม่ได้ โดยคนที่ไม่ได้เป็นสมาชิก Netflix เข้าถึง N-Plus ได้ สามารถดูตัวอย่างหนังเพื่อประกอบการตัดสินใจในการสมัคร</p>\n<p>ทุกวันนี้ Netflix ก็โปรโมทเนื้อหาอย่างหนักทั้งช่องทางออนไลน์และออฟไลน์อยู่แล้ว จึงไม่แปลกใจที่ Netflix จะลองช่องทางใหม่ๆ บ้าง และอาจมีส่วนช่วยผู้ใช้งานในการตัดสินใจเมื่อไม่รู้จะดูอะไรดี ซึ่งเป็น pain point ของผู้ใช้งานอยู่แล้ว</p>\n<p><img src=\"https://www.blognone.com/sites/default/files/externals/7d6cac01045c7771b64248914662f523.jpg\" /></p>\n<p>ที่มา - <a href=\"https://www.engadget.com/netflix-n-plus-survey-223141644.html\">Engadget</a></p>\n</div></div></div><div><div>Topics: </div><div><div><a href=\"/topics/netflix\">Netflix</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51edba782ef1337b9ee5b39387e0b6f7aebeeb173ac5035c624ac94e314b808d","category":"Thai"}