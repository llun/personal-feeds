{"title":"แนะนำเรื่องการเพิ่ม technical skill ของนักพัฒนา","link":"https://www.somkiat.cc/improve-your-technical-skills/","date":1625668239000,"content":"<p><img src=\"https://www.somkiat.cc/wp-content/uploads/2021/07/Screen-Shot-2564-07-07-at-21.21.35-150x150.png\" /></p>\n<figure><img src=\"https://www.somkiat.cc/wp-content/uploads/2021/07/Screen-Shot-2564-07-07-at-21.21.35.png\" /></figure>\n\n\n\n<p>เพิ่งทำการสอนและแนะนำเกี่ยวกับการพัฒนาระบบงานให้นักพัฒนาไป<br />มีคำถามที่น่าสนใจเกี่ยวกับ การเพิ่ม skill <br />หรือ ความสามารถในเรื่องของ technical<br />ว่าต้องทำอย่างไรบ้าง ?<br />จึงทำการสรุปสิ่งที่ได้ตอบและแนะนำไปนิดหน่อย</p>\n\n\n\n<span></span>\n\n\n\n<p><strong>เรื่องแรก การตั้งเป้าหมายที่ชัดเจน</strong></p>\n\n\n\n<p>ในปัจจุบันมีการพูดกันว่าต้องรู้ลึกหรือรู้กว้างกัน<br />ซึ่งผมก็ไม่รู้เหมือนกันว่าแบบไหนดีกว่า<br />แต่สิ่งหนึ่งที่อยากให้ตั้งก่อนคือ <strong>เป้าหมายที่ชัดเจน</strong><br />ว่าเราต้องการอะไรกันแน่<br /><br /><strong>เช่นจะเลือกศึกษาภาษา program ก็เลือกสักอย่างเอาให้ชัด</strong><br />เริ่มได้สักหนึ่งที่ถนัดและเข้าใจ<br />แล้วค่อยไปศึกษาภาษาอื่น ๆ จะง่ายขึ้น<br />เลือกผิดไม่เป็นไร อย่างน้อยเราเริ่มได้แล้ว<br />การศึกษาเพิ่มเติมจะง่ายกว่า<br />เพราะว่าเรามีความรู้ในการเรียนรู้แล้วนั่นเอง</p>\n\n\n\n<p><strong>เรื่องที่สอง ต้องรู้ว่าจะหาคำตอบในปัญหา หรือ คำถามต่าง ๆ อย่างไร ?</strong></p>\n\n\n\n<p>คงไม่ต้องสอนแล้วว่า ต้องไปหาที่ไหน<br />ทั้ง google, stack overflow, facebook, twitter และ reddit เป็นต้น<br />แต่สิ่งที่สำคัญคือ <strong>keyword</strong> ในการหา<br /><br /><strong>รวมทั้งภาษาอังกฤษ สำคัญมาก ๆ</strong><br />เพราะว่าเอกสารต่าง ๆ ที่ update สุด ๆ คือภาษาอังกฤษนี่แหละ<br />อย่าไปรอหรืออ่านแต่ภาษาไทย <br />เพราะว่า อาจจะช้าหรือไม่ update แล้วก็ได้<br /><br /><strong>แต่ก่อนถามควรทำการบ้านมาให้ดี</strong><br />เขียนอธิบายให้ชัดว่าทำอะไรมาบ้าง<br />ติดปัญหาอะไรบ้าง<br />ถ้ามี code, config หรือ error message อะไร<br />รวมทั้ง environment ต่าง ๆ ที่ใช้งาน <br />ก็เขียนไปให้ครบถ้วน<br /><br /><strong><em>หรือต้องรู้ว่าจะต้องถามใคร เมื่อใด และ อย่างไร<br />ตรงนี้ต้องฝึกฝน</em></strong></p>\n\n\n\n<p><strong>เรื่องที่สาม การแบ่งปัญหาใหญ่ ๆ ออกเป็นปัญหาย่อย ๆ</strong></p>\n\n\n\n<p>เนื่องจากปัญหาใหญ่ ๆ มันแก้ไขยากไป<br />ดังนั้นหัดแบ่งออกมาเป็นปัญหาย่อย ๆ<br />เพื่อให้ง่ายต่อการแก้ไข<br />และช่วยให้ focus กับงานหรือปัญหานั้น ๆ<br /><br /><strong><em>เมื่อเจอปัญหาต้องเข้าไปให้ถึง root cause เสมอ<br />รวมไปถึงการตัดสิ่งที่ไม่จำเป็นออกไปด้วยเช่นกัน</em></strong><br /><br /><strong>และการจัดเรียงความสำคัญของสิ่งที่ทำ</strong><br />อะไรควรทำก่อนหรือหลัง<br />มิเช่นนั้น จะมีแต่สิ่งที่สำคัญไปหมด<br />แน่นอนว่า จะไม่เสร็จอะไรสักอย่าง</p>\n\n\n\n<p><strong>เรื่องที่สี่ ปรับปรุงเรื่องของการสื่อสาร รวมทั้งการแบ่งปัน</strong></p>\n\n\n\n<p>สิ่งที่ควรปรับปรุงและพัฒนาอยู่อย่างเสมอคือ<br />การสื่อสารเรื่องต่าง ๆ ให้คนอื่นรู้และเข้าใจได้ง่าย<br />ไม่ว่าจะเป็นเพื่อร่วมทีมหรือคนอื่น ๆ นอกทีม หรือ นอกบริษัท<br />อีกทั้งเรื่องของการแบ่งปันความรู้ต่าง ๆ ออกไปทั้งในหรือนอกบริษัท<br />เพื่อช่วยปรับปรุงการสื่อสารทั้งการพูด ทั้งการเขียน หรือการสอนก็ตาม</p>\n\n\n\n<p><strong>เรื่องที่ห้า เรียนรู้อยู่อย่างสม่ำเสมอ</strong></p>\n\n\n\n<p>ถ้าเรามีเป้าหมายที่ชัดเจนแล้ว<br />จะทำให้เราติดตาม หรือ เรียนรู้ในสิ่งที่ต้องการได้ง่าย<br />จากนั้นก็ศึกษา เรียนรู้ อย่างสม่ำเสมอ<br />เพราะว่าในปัจจุบันมีการเปลี่ยนแปลงเยอะมาก<br /><br />แต่สิ่งหนึ่งที่ไม่ค่อยเปลี่ยนคือ <strong>fundamental</strong> หรือ ความรู้พื้นฐานนั่นเอง<br />ต้องเสริมฐานให้แน่น เพื่อต่อยอดได้อย่างมั่นคง<br />ไม่มีอะไรได้มาแบบง่าย ๆ ต้องค่อย ๆ ลงมือทำ และเก็บสะสม</p>\n\n\n\n<p><strong><em>เมื่ออ่านแล้ว ก็ลงมือทำได้แล้ว<br />ถ้าไม่ลงมือทำ จะพัฒนาได้อย่างไร</em></strong></p>\n","author":"somkiat","siteTitle":"cc :: somkiat","siteHash":"3a23a5a4389e1e40c6fbb16520a8cc20df5b3591c25145ce72aaa18b19e48201","entryHash":"0fdf75bbe3e4fb6680526cce1d64d933e13e55bec4134cb107c88fbda16d0433","category":"Thai"}