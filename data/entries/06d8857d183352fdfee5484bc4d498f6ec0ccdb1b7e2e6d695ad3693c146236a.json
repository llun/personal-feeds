{"title":"Microsoft แต่งตั้ง Satya Nadella เป็นประธานบอร์ดบริษัทคนใหม่","link":"https://www.blognone.com/node/123253","date":1623900375000,"content":"<div><div><div><p>ไมโครซอฟท์ประกาศว่ากรรมการบอร์ดบริหารอิสระ ได้ลงมติเป็นเอกฉันท์แต่งตั้งให้ Satya Nadella ซีอีโอไมโครซอฟท์ รับตำแหน่งประธานบอร์ดบริหารบริษัทคนใหม่ และให้ John Thompson ประธานบอร์ดคนปัจจุบัน รับตำแหน่งหัวหน้ากรรมการบอร์ดบริหารอิสระ ซึ่งเขาเคยรับตำแหน่งนี้ช่วงปี 2012-2014</p>\n<p>ในแถลงการณ์ระบุว่า Satya จะรับบทบาทในการนำประเด็นเข้าสู่ที่ประชุมบอร์ด โดยอาศัยความเข้าใจในธุรกิจที่ลึกซึ้ง เพื่อกำหนดกลยุทธ์และมองหาโอกาสใหม่ ๆ รวมถึงระบุความเสี่ยงเพื่อให้ที่ประชุมพิจารณา</p>\n<p>ประกาศนี้ถือเป็นการเปลี่ยนแปลงในฝ่ายบอร์ดบริหารที่สำคัญ นับตั้งแต่<a href=\"https://www.blognone.com/node/53079\">บิล เกตส์ ลงจากตำแหน่งเมื่อปี 2014</a> และให้ John Thompson ขึ้นมาเป็นประธานบอร์ดแทน</p>\n<p>ที่มา: <a href=\"https://news.microsoft.com/2021/06/16/microsoft-board-of-directors-announces-role-changes-and-quarterly-dividend/\">ไมโครซอฟท์</a></p>\n<p><img src=\"https://www.blognone.com/sites/default/files/externals/9a5489804386ee28136570fd7c4a6269.jpg\" /></p>\n</div></div></div><div><div>Topics: </div><div><div><a href=\"/topics/satya-nadella\">Satya Nadella</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06d8857d183352fdfee5484bc4d498f6ec0ccdb1b7e2e6d695ad3693c146236a","category":"Thai"}