{"title":"ไมโครซอฟท์ออก Project Reunion 0.5 พร้อมสร้างแอพวินโดวส์ด้วย WinUI 3.0","link":"https://www.blognone.com/node/121936","date":1617070153000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อเดือนพฤษภาคม 2020 <a href=\"https://www.blognone.com/node/116455\">ไมโครซอฟท์เปิดตัว Project Reunion ที่พยายามรวม API แบบ Win32 กับ UWP เข้าด้วยกัน</a> โครงการประกอบด้วยหลายส่วน ทั้งเรื่องจัดระเบียบ API ใหม่ และชุด UI ตัวใหม่คือ <a href=\"https://www.blognone.com/node/116440\">WinUI 3.0</a> และ <a href=\"https://www.blognone.com/node/116454\">WebView2</a></p>\n<p>Project Reunion เงียบหายไปสักพักใหญ่ๆ ล่าสุดกลับมาพร้อมการออกเวอร์ชัน 0.5 ที่ระบุว่าพร้อมใช้สร้างแอพจริงๆ แล้ว (production) เพราะผนวกตัว WinUI 3.0 เข้ามาเป็นส่วนหนึ่งของ Reunion (ก่อนหน้านี้คือแยกกันออก) โดยแอพที่สร้างจาก Reunion จะรันได้บน Windows 10 version 1809 ขึ้นไป</p>\n<p>ไมโครซอฟท์ยังระบุว่ามีผู้สร้าง UI control หลายราย เช่น Actipro, DevExpress, GrapeCity, Infragistic, Uno กำลังปรับชุด control ของตัวเองให้ใช้ได้กับ WinUI 3.0 เพื่อให้งานของนักพัฒนาง่ายขึ้น</p>\n<p><img src=\"https://www.blognone.com/sites/default/files/externals/d1ed5f6247e6c2f4f333e1edf7001f62.png\" /></p>\n<p>Project Reunion จะออกรุ่น 0.8 ในอีกไม่กี่เดือนข้างหน้า และรุ่นเสถียร 1.0 ภายในปี 2021 นี้ เป้าหมายของรุ่น 1.0 คือรองรับทั้งการสร้างแอพเดสก์ท็อปที่เป็นแพ็กเกจ MSIX (มาแล้วใน 0.5) และแอพเดสก์ท็อปแบบดั้งเดิมที่ไม่ใช้ MSIX (จะมาใน 0.8)</p>\n<p><img alt=\"No Description\" src=\"https://www.blognone.com/sites/default/files/externals/4c7e30c49d208827553a189b9054a8e9.png\" ></p>\n<p>ที่มา - <a href=\"https://blogs.windows.com/windowsdeveloper/2021/03/29/announcing-project-reunion-0-5/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/windows-10\">Windows 10</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26f63418694d6932d55b0fd38d1ae98d7963297f34ed61eae07871bbc1a4f382","category":"Thai"}