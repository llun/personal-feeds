{"title":"ไมโครซอฟท์หยุดพัฒนา SQL Server สำหรับ Windows Container","link":"https://www.blognone.com/node/123604","date":1625647809000,"content":"<div><div><div><p>ไมโครซอฟท์ประกาศหยุดโครงการ SQL Server on Windows Containers ที่เปิดตัวเมื่อปี 2017 และค้างอยู่ในสถานะเบต้าโดยไม่ได้ออกมาเป็นโครงการเพื่อการค้าจริงจัง โดยหลังจากนี้ตัวอิมเมจใน Docker Hub จะถูกลบทิ้ง</p>\n<p>แม้ว่า SQL Server จะถูกออกแบบมาเพื่อทำงานบนวินโดวส์เป็นหลัก แต่การใช้งานในกลุ่มคอนเทนเนอร์ก็นิยมอิมเมจลินุกซ์มากกว่า ตัวเลขจาก Docker Hub ระบุว่าอิมเมจ SQL Server on Windows Container นั้นมีอัตราการ pull เพียงประมาณ 1 ล้านครั้ง เทียบกับ <a href=\"https://hub.docker.com/_/microsoft-mssql-server\">SQL Server on Linux</a> ที่มีอัตราการ pull มากกว่า 50 ล้านครั้งแล้ว</p>\n<p>SQL Server on Linux จะ<a href=\"https://docs.microsoft.com/en-us/sql/linux/sql-server-linux-editions-and-components-2019?view=sql-server-ver15#Unsupported\">ขาดฟีเจอร์จากรุ่นวินโดวส์ไปจำนวนหนึ่ง</a> เช่น database mirroring, merge replication, managed backup</p>\n<p>การยกเลิกการซัพพอร์ต SQL Server ครั้งนี้สร้างคำถามต่อ Windows Container โดยรวมที่อาจจะไม่ได้รับความนิยมนัก แพลตฟอร์มของไมโครซอฟท์เอง เช่น .NET ก็รองรับลินุกซ์ดีขึ้นเรื่อยๆ ทำให้ลูกค้าองค์กรอาจจะเลือกคอนเทนเนอร์ลินุกซ์เหมือนกับคอนเทนเนอร์อื่นๆ มากกว่า</p>\n<p>ที่มา - <a href=\"https://www.theregister.com/2021/07/06/microsoft_cancels_sql_server_beta_windows_server_containers/\">The Register</a></p>\n<p><img src=\"https://www.blognone.com/sites/default/files/externals/ec74f447afe02aaea595c7fb12b0fe20.jpg\" /></p>\n</div></div></div><div><div>Topics: </div><div><div><a href=\"/topics/sql-server\">SQL Server</a></div><div><a href=\"/topics/container\">Container</a></div><div><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04612416a059073dabf0b724ff92bf898241fe002f8c0c369728a920a285f61f","category":"Thai"}