{"title":"Google Search แสดงแอนิเมชั่นเรือเป็นลูกเล่น เมื่อค้นหาคำว่า Suez Canal และเรือ Ever Given","link":"https://www.blognone.com/node/121933","date":1617067541000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หนึ่งในข่าวใหญ่ที่คนติดตามคือ<a href=\"https://brandinside.asia/container-ship-ever-given-blocking-suez-canal-after-storm/\">สถานการณ์เรือยักษ์ Ever Given ที่ติดคาคลองสุเอซ</a> ส่งผลกระทบต่อเรือขนส่งสินค้าอื่นๆ ซึ่งกลับมา<a href=\"https://brandinside.asia/ever-given-suez-partially-refloated/\">เดินเรือได้เป็นปกติแล้ว</a></p>\n<p>ล่าสุด กูเกิลเพิ่มลูกเล่นใน Google Search หากค้นหาคำว่า Suez Canal หรือคลองสุเอซ และ Ever Given ชื่อเรือขนส่งสินค้าที่เป็นประเด็นอยู่นี้ กูเกิลจะแสดงแอนิเมชั่นเรือเล็กๆ ตรงผลการค้นหาให้ด้วย</p>\n<p>เรือยักษ์ Ever Given มีความยาวราว 400 เมตร หนักราว 200,000 ตัน เป็นเรือของบริษัท Shoei Kisen Kaisha บรรทุกตู้คอนเทนเนอร์ได้ 20,000 ตู้ ขนาดยาว 399.98 เมตร กว้าง 58.80 เมตร โดยขณะเกิดเหตุมีลูกเรือชาวอินเดียอยู่ 25 คน</p>\n<p>ด้านคลองสุเอซในอียิปต์ เป็นเส้นทางน้ำที่สำคัญต่อการลำเลียงสินค้า เชื่อมต่อทะเลเมดิเตอร์เรเนียนกับทะเลแดงทำให้สามารถขนส่งสินค้าจากยุโรปไปยังเอเชียได้โดยตรง การค้าประมาณ 12% ของโลกและการใช้น้ำมันส่วนใหญ่ใช้ไปกับเส้นทางนี้</p>\n<p><img alt=\"No Description\" src=\"https://www.blognone.com/sites/default/files/externals/407dda5a3022d4522bfce5bffd3c55b2.png\" ></p>\n<p>ที่มา - <a href=\"https://www.cnet.com/news/googles-suez-canal-easter-egg-brings-boatloads-of-fun/#ftag=CAD590a51e\">CNET</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google-search\">Google Search</a></div><div class=\"field-item odd\"><a href=\"/topics/google\">Google</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"584c5cd81d8087e5039171d0f672ecb7f8f4edf5ab9f3ab0ae1c75eb2915efd3","category":"Thai"}