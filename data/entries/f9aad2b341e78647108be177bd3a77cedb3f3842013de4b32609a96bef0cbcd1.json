{"title":"รู้ก่อนกดจอง Starlink มีค่าแรกเข้า 18,000 บาทและค่าส่งจานอีก 2,200 บาท นอกเหนือจากค่ารายเดือน","link":"https://www.blognone.com/node/121136","date":1612963851000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>เมื่อวานนี้ Starlink เริ่มเปิดให้กดจองคิวใช้บริการหลายคนอาจจะสนใจกดจองกัน แต่เมื่อไปสำรวจพื้นที่ที่ Starlink น่าจะเปิดให้บริการเร็วๆ นี้ก็พบว่าบริษัทแจกแจงรายละเอียดเพิ่มขึ้น</p>\n<p>เช่นในสหราชอาณาจักร ทาง Starlink ระบุว่าน่าจะเปิดให้บริการได้ภายในปี 2021 นี้ และเมื่อแจกแจงค่าบริการเป็นเงินปอนด์ จะมีค่าจาน 439 ปอนด์หรือ 18,000 บาท, ค่าส่งจาน 54 ปอนด์หรือ 2,200 บาท และค่าบริการรายเดือนอีก 89 ปอนด์หรือ 3,700 บาท</p>\n<p>ปกติสินค้าอิเล็กทรอนิกส์ในสหราชอาณาจักรมีราคาสูงกว่าในสหรัฐฯ พอสมควร <a href=\"https://www.blognone.com/node/119262\">โดยก่อนหน้านี้</a>ในสหรัฐฯ Starlink คิดค่าอุปกรณ์ 499 ดอลลาร์หรือประมาณ 15,000 บาทรวมค่าขนส่ง และค่าบริการเดือนละ 99 ดอลลาร์หรือ 3,000 บาท</p>\n<p>สำหรับประเทศไทยเว็บไซต์ Starlink ระบุว่าน่าจะขยายพื้นที่จนครอบคลุมภายในปี 2022 <a href=\"https://www.blognone.com/node/121115\">ยังไม่บอกค่าใช้จ่ายอื่นนอกจากค่าจองเท่านั้น</a></p>\n<p><img alt=\"No Description\" src=\"https://www.blognone.com/sites/default/files/externals/f053350c006701012440c2634e463a07.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/starlink\">Starlink</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f9aad2b341e78647108be177bd3a77cedb3f3842013de4b32609a96bef0cbcd1","category":"Thai"}