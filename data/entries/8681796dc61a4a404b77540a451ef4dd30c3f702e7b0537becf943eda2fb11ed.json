{"title":"Apple ประกาศให้พนักงานกลับมาทำงานที่ออฟฟิศ 3 วันต่อสัปดาห์ เริ่มกันยายนนี้","link":"https://www.blognone.com/node/122995","date":1622712156000,"content":"<div><div><div><p>Tim Cook ซีอีโอ Apple ส่งอีเมลถึงพนักงานในบริษัททุกคน โดยระบุว่าทางบริษัทจะเริ่มให้กลับเข้ามาทำงานที่สำนักงานเริ่มตั้งแต่ช่วงต้นเดือนกันยายนนี้</p>\n<p>นโยบายการทำงานของ Apple ในช่วงเริ่มให้พนักงานกลับมาที่ออฟฟิศอีกครั้ง คือจะให้เข้ามาทำงานที่สำนักงานอย่างน้อย 3 วัน คือวันจันทร์, อังคาร และพฤหัสบดี ในขณะที่วันพุธและวันศุกร์อนุญาตให้ทำงานจากระยะไกลได้ ส่วนบางทีมอาจต้องเข้าออฟฟิศ 4-5 วันต่อสัปดาห์ ขึ้นกับลักษณะงาน</p>\n<p>ตามนโยบายใหม่ของ Apple ยังอนุญาตให้พนักงานสามารถทำงานระยะไกลได้มากสุดถึง 2 สัปดาห์ต่อปี เพื่อให้พนักงานมีเวลาอยู่ร่วมกับครอบครัวและคนที่รัก, เปลี่ยนบรรยากาศ, จัดการการเดินทางที่มาแบบฉับพลัน หรือเหตุผลส่วนตัวอื่น ๆ โดยจะต้องขออนุมัติการทำงานระยะไกลจากระดับผู้จัดการ</p>\n<p>ที่มา - <a href=\"https://www.theverge.com/2021/6/2/22465846/apple-employees-return-office-three-days-week-september\">The Verge</a></p>\n<p><img src=\"https://www.blognone.com/sites/default/files/externals/ee8eca707c975f89c5fe5647f821f65c.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/tim-cook\">Tim Cook</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8681796dc61a4a404b77540a451ef4dd30c3f702e7b0537becf943eda2fb11ed","category":"Thai"}