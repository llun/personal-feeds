{"title":"Windows 10 แก้ปัญหา ต่อหูฟัง Bluetooth ตัวเดียว แต่มีรายชื่อให้เลือกหลายอัน","link":"https://www.blognone.com/node/122451","date":1619758687000,"content":"<div><div><div><p>ช่วงนี้ดูเหมือนทีม Windows ขยันมาแก้บั๊กเก่าๆ หรือปัญหาที่เรื้อรังมานาน เช่น <a href=\"https://www.blognone.com/node/122436\">ปัญหาต่อจอนอกผ่าน DisplayPort แล้วหน้าต่างถูกรีเซ็ตตำแหน่ง</a></p>\n<p>รอบนี้เป็นการแก้ปัญหาการเชื่อมต่อหูฟังหรือลำโพง Bluetooth ที่หลายคนเคยเจอว่า มีรายชื่ออุปกรณ์ตัวเดียวกันให้เลือกหลายอัน ไม่รู้เลือกอันไหนเสียงถึงออกถูกตัว</p>\n<p>ไมโครซอฟท์บอกว่านี่เป็นเรื่อง multiple audio endpoint ของอุปกรณ์ Bluetooth ซึ่งตอนนี้แก้ไขให้แสดงผลตัวเลือกแค่ 1 อันใน UI และระบบปฏิบัติการจะทำหน้าที่เลือก endpoint ที่ถูกต้องให้เอง นอกจากนี้ยังมีของแถมเป็นแถบปรับระดับเสียงของอุปกรณ์ Bluetooth และรองรับ codec เสียงแบบ AAC เพิ่มมาด้วย</p>\n<p>บั๊กนี้แก้ไขแล้วใน Windows 10 Insider Preview Build 21370 ซึ่งมีสถานะเป็น Dev Channel เช่นกัน (ไม่รู้ว่าจะเข้ารุ่นเสถียรเมื่อใด)</p>\n<p><img src=\"https://www.blognone.com/sites/default/files/externals/7d7bc555fd8fadb4ea11ac990b7a1176.png\" /></p>\n<p>ที่มา - <a href=\"https://blogs.windows.com/windows-insider/2021/04/29/announcing-windows-10-insider-preview-build-21370/\">Microsoft</a></p>\n</div></div></div><div><div>Topics: </div><div><div><a href=\"/topics/windows-10\">Windows 10</a></div><div><a href=\"/topics/bluetooth\">Bluetooth</a></div><div><a href=\"/topics/bug\">Bug</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b837d3bb2a02e131bcb071b668b90164c7350f11362fabe7bb37ea8999f97dad","category":"Thai"}