{"title":"IBM เปิดตัว Cloud Satellite รันคลาวด์ในศูนย์ข้อมูลตัวเอง สร้างเป็นไฮบริดคลาวด์","link":"https://www.blognone.com/node/121495","date":1614754345000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>IBM เปิดตัวบริการใหม่ <strong>IBM Cloud Satellite</strong> เป็นการยกซอฟต์แวร์ของ IBM Cloud ไปรันบนศูนย์ข้อมูลของลูกค้าแบบไฮบริด และคิดเงินแบบ As-a-service แบบเดียวกับบนคลาวด์</p>\n<p>IBM บอกว่า Cloud Satellite ช่วยให้การใช้งานคลาวด์ยืดหยุ่นขึ้น เพราะยังเป็นซอฟต์แวร์ชุดเดิม แต่ไม่จำกัดทางกายภาพอีกต่อไป เช่น ประเทศนั้นไม่มีศูนย์ข้อมูลของ IBM หรือ ติดกฎระเบียบบางอย่างที่ทำให้นำข้อมูลออกนอกประเทศไม่ได้</p>\n<p>แนวคิดเรื่องการยกซอฟต์แวร์คลาวด์ไปรันในศูนย์ข้อมูลแบบ on-premise ไม่ใช่เรื่องใหม่ เพราะผู้ให้บริการคลาวด์รายอื่นก็มีโซลูชันแบบนี้มาสักระยะแล้ว เช่น <a href=\"https://www.blognone.com/node/68180\">Azure Stack</a>, <a href=\"https://www.blognone.com/node/106694\">AWS Outposts</a>, <a href=\"https://www.blognone.com/node/109096\">Google Anthos</a></p>\n<p><img alt=\"No Description\" src=\"https://www.blognone.com/sites/default/files/externals/ee44495b5c6ebcfca19ba0d75da19f58.jpg\" ></p>\n<p>จากเอกสารของ IBM ระบุว่าศูนย์ข้อมูลต้องมีคลัสเตอร์ที่มีเครื่องอย่างน้อย 3 เครื่อง และต้องใช้ระบบปฏิบัติการ  Red Hat Enterprise Linux 7 ขึ้นไป หรือในอีกทางก็สามารถเช่าเครื่องเปล่าจากผู้ให้บริการคลาวด์รายอื่นๆ (เช่น AWS, Azure, GCP) มาติดตั้ง IBM Cloud Satellite ก็ได้เช่นกัน</p>\n<iframe width=\"640\" height=\"360\" src=\"https://www.youtube.com/embed/mFXNaI-ka3I\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://newsroom.ibm.com/2021-03-01-IBM-Cloud-Satellite-Enables-Clients-to-Deliver-Cloud-Securely-in-Any-Environment-Including-at-the-Edge\">IBM</a>, <a href=\"https://www.ibm.com/cloud/blog/bring-public-cloud-flexibility-and-agility-to-your-data-centers\">IBM</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ibm\">IBM</a></div><div class=\"field-item odd\"><a href=\"/topics/cloud-computing\">Cloud Computing</a></div><div class=\"field-item even\"><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"86d931284de258e6b2946510e243b0abe7c3a846892ebd5f58a0e39d0a61be0f","category":"Thai"}