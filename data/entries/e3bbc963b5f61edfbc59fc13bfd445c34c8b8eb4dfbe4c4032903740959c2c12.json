{"title":"Amazon เข้าซื้อ Art19 แพลตฟอร์มพอดแคสต์ มาเสริมทัพ Amazon Music","link":"https://www.blognone.com/node/123395","date":1624585760000,"content":"<div><div><div><p>Amazon เข้าซื้อ Art19 แพลตฟอร์มโฮสติ้งพอดแคสต์โดยไม่เปิดเผยมูลค่าดีล ซึ่งจะนำมาเสริมทัพเนื้อหาใน Amazon Music และเปิดโอกาสสร้างรายได้โฆษณาบนพอดแคสต์ เนื่องจาก Art19 มีบริการกำหนดกลุ่มเป้าหมายโฆษณาที่แทรกในพอดแคสต์ด้วย</p>\n<p>Amazon จริงจังในตลาดพอดแคสต์มากขึ้นเรื่อยๆ ก่อนหน้านี้ก็เข้าซื้อกิจการ Wondery ผู้ผลิตรายการพอดแคสต์ดังมากมายอย่าง Dirty John, Dr. Death, Business Wars และ The Shrink Next Door มีจำนวนผู้ฟังรวมมากกว่า 10 ล้านคนต่อเดือน การเข้าซื้อ Art19 ยังเปิดทางให้ Amazon เป็นแหล่งสร้างพอดแคสต์และหารายได้โฆษณาเพิ่มด้วย</p>\n<p><img src=\"https://www.blognone.com/sites/default/files/externals/90240ee8cd94929a589a362c3dabfb62.png\" /></p>\n<p>Spotify ผู้นำตลาดพอดแคสต์ก็มีบริการสร้างโฆษณาด้วยคือ Streaming Ad Insertion ระบบหลังบ้านที่แทรกโฆษณาลงในพอดแคสต์อัตโนมัติ บริษัทอื่นอย่าง iHeartMedia,  SXM Media ก็ทำแนวทางเดียวกัน</p>\n<p>ที่มา - <a href=\"https://www.theverge.com/2021/6/24/22549391/amazon-music-art19-hosting-platform-advertisers?scrolla=5eb6d68b7fedc32c19ef33b4\">The Verge</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/amazon-music\">Amazon Music</a></div><div><a href=\"/topics/podcast\">Podcast</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e3bbc963b5f61edfbc59fc13bfd445c34c8b8eb4dfbe4c4032903740959c2c12","category":"Thai"}