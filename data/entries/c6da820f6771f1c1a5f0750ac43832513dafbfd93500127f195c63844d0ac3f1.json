{"title":"การศึกษาเหยื่อ Ransomware พบ 80% ของเหยื่อจะโดนซ้ำ, 32% ต้องเปลี่ยนผู้บริหาร","link":"https://www.blognone.com/node/123278","date":1623995542000,"content":"<div><div><div><p>Cybereason บริษัทให้คำปรึกษาด้านความปลอดภัยไซเบอร์ออกรายงานความเสียหายจากมัลแวร์เรียกค่าไถ่ (ransomware) ต่อธุรกิจ โดยสำรวจจากคนทำงานที่เกี่ยวกับความปลอดภัยไซเบอร์ 1,263 คน โดยองค์กรที่คนเหล่านี้ทำงานอยู่ครึ่งหนึ่งเคยถูกโจมตีด้วยมัลแวร์ประเภทนี้มาก่อน</p>\n<p>รายงานพบว่าองค์กรที่เคยเป็นเหยื่อมัลแวร์เรียกค่าไถ่ 80% จะตกเป็นเหยื่ออีกครั้ง และส่วนใหญ่จะตกเป็นเหยื่อมัลแวร์จากกลุ่มแฮกเกอร์เดิม นอกจากนี้ผลกระทบอื่นๆ ต่อองค์กรยังมีอีกหลายด้าน เช่น</p>\n<ul>\n<li>66% ของเหยื่อระบุว่ารายได้ลดลงอย่างมีนัยสำคัญ</li>\n<li>ตัวค่าไถ่มีราคาสูง 35% ขององค์กรที่ยอมจ่าย จะต้องเสียค่าไถ่ในช่วง 350,000-1,400,000 ดอลลาร์ (11-42 ล้านบาท) ขณะที่องค์กรเสียค่าไถ่เกิน 1.4 ล้านดอลลาร์มีถึง 7%</li>\n<li>53% ของเหยื่อระบุว่าแบรนด์เสียหายอย่างหนัก</li>\n<li>32% ของเหยื่อเสียผู้บริหารระดับสูง (C-Level) ต่อเนื่องจากการโจมตีของมัลแวร์</li>\n<li>29% ของเหยื่อต้องปรับลดพนักงาน</li>\n<li>26% ของเหยื่อต้องหยุดกิจการไปอย่างน้อยช่วงเวลาหนึ่ง</li>\n</ul>\n<p>มัลแวร์เรียกค่าไถ่นับเป็นภัยร้ายแรงขึ้นเรื่อยๆ ในช่วงหลัง กลุ่มคนร้ายมีแนวโน้มจะโจมตีอย่างเจาะจงเป็นรายองค์กร และมีการใช้เทคนิคอื่นๆ นอกจากมัลแวร์เอง เช่น <a href=\"https://www.blognone.com/node/123161\">EA ถูกใช้แชตหลอกไปยังฝ่ายไอทีเพื่อเข้าระบบอื่นๆ ต่อไป</a></p>\n<p>ที่มา - <a href=\"https://www.cybereason.com/press/new-cybereason-ransomware-study-reveals-true-cost-to-business\">Cybereason</a></p>\n<p><img src=\"https://www.blognone.com/sites/default/files/externals/f275c57896f168ab35dbd4fdee84d0e0.png\" /></p>\n</div></div></div><div><div>Topics: </div><div><div><a href=\"/topics/security\">Security</a></div><div><a href=\"/topics/ransomware\">Ransomware</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c6da820f6771f1c1a5f0750ac43832513dafbfd93500127f195c63844d0ac3f1","category":"Thai"}