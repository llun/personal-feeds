{"title":"Nintendo เผยเทรลเลอร์ล่าสุดของภาคต่อ The Legend of Zelda: Breath of the Wild","link":"https://www.blognone.com/node/123222","date":1623776074000,"content":"<div><div><div><p>ในงานแถลงข่าว Nintendo Direct ของ E3 2021 นินเทนโดได้เผยแพร่เทรลเลอร์ใหม่ล่าสุดของภาคต่อ The Legend of Zelda: Breath of the Wild ที่<a href=\"https://www.blognone.com/node/110290\">ประกาศไปเมื่อสองปีที่แล้ว</a> (และไม่มีข้อมูลใดเพิ่มเติม)</p>\n<p>ข้อมูลที่เปิดเผยเพิ่มเติมมีเพียงคำบอกใบ้ว่า การผจญภัยของ Link ครั้งนี้ มีทั้งใน Hyrule และท้องฟ้าที่อยู่ข้างบนนั้น โดยเกมกำหนดวางขายในปีหน้า 2022 แต่ยังไม่ระบุวัน</p>\n<p>นินเทนโดยังระบุว่าปีนี้เป็นการฉลองครบรอบ 35 ปี ของซีรี่ส์เกม Zelda ซึ่งจะมีประกาศอื่นเพิ่มเติมออกมา โดยที่ประกาศไปแล้วคือรีมาสเตอร์ The Legend of Zelda: Skyward Sword HD กำหนดวางขาย 16 กรกฎาคมนี้</p>\n<p>ที่มา: <a href=\"https://www.gamespot.com/articles/legend-of-zelda-breath-of-the-wild-2-aiming-for-2022-release-on-nintendo-switch-new-footage-released/1100-6492942/\">Gamespot</a></p>\n<p><img src=\"https://www.blognone.com/sites/default/files/externals/2b459ed492d48749dd2b95ade066fc0d.jpg\" /></p>\n</div></div></div><div><div>Topics: </div><div><div><a href=\"/topics/zelda\">Zelda</a></div><div><a href=\"/topics/nintendo\">Nintendo</a></div><div><a href=\"/topics/games\">Games</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66712869d08529c772a180c68e9597beec100961f1b38001d8f686ac17f5ff8b","category":"Thai"}