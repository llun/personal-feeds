{"title":"OPPO ครองส่วนแบ่งยอดขายในจีนอันดับ 1 เป็นครั้งแรก","link":"https://www.blognone.com/node/121558","date":1615006244000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>บริษัทวิจัยตลาด Counterpoint Research ออกรายงานตลาดสมาร์ทโฟนในเดือนมกราคม 2021 มีประเด็นน่าสนใจคือ OPPO มีส่วนแบ่งการตลาด เป็นอันดับ 1 ในจีนครั้งแรก ที่ 21% ตามด้วย Vivo 20% ส่วน หัวเหว่ย แอปเปิล และ Xiaomi อยู่ที่ 16%</p>\n<p>ทั้งนี้ข้อมูลของ Counterpoint ระบุเฉพาะเปอร์เซ็นต์ส่วนแบ่งการตลาด แต่ไม่ได้บอกว่าคิดเป็นจำนวนเครื่องมากน้อยเท่าใด</p>\n<p>Varun Mishra นักวิเคราะห์ของ Counterpoint มองว่าที่ OPPO ขึ้นมาเป็นอันดับ 1 ได้สำเร็จ เนื่องจากการปรับไลน์สินค้าในปีที่ผ่านมา โดยเฉพาะตระกูล Reno ที่มีสเป็กเหมาะสม ในราคาที่ถูกลงกว่ารุ่นก่อนหน้า ขณะที่สินค้าตระกูล A ได้รับการตอบรับที่ดีในกลุ่มรองรับ 5G ตลอดจนยังแย่งส่วนแบ่งมาจากหัวเหว่ยได้ด้วย</p>\n<p>ที่มา: <a href=\"https://www.counterpointresearch.com/oppo-becomes-number-1-smartphone-brand-china-first-time-ever/\">Counterpoint Research</a></p>\n<p><img alt=\"alt=&quot;OPPO - Counterpoint Research&quot;\" src=\"https://www.blognone.com/sites/default/files/externals/3273f6fda53e0fa0875be917eb6942ee.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/oppo\">Oppo</a></div><div class=\"field-item odd\"><a href=\"/topics/smartphone\">Smartphone</a></div><div class=\"field-item even\"><a href=\"/topics/market-research\">Market Research</a></div><div class=\"field-item odd\"><a href=\"/topics/china\">China</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"87f7245f5ec638e1ad74e579a97c420d545ed88baba84310e5ab5eca8d6197fd","category":"Thai"}