{"title":"Azure ล่มทั่วโลกจากปัญหา DNS, ไมโครซอฟท์ต้องเปิดหน้า status สำรอง","link":"https://www.blognone.com/node/122006","date":1617324207000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์รายงานบริการจำนวนมากมีปัญหาเนื่องจาก DNS ดับไปช่วงตีสี่ครึ่งที่ผ่าน โดยช่วงที่มีปัญหาหนักกินระยะเวลาหนึ่งชั่วโมงเต็ม และหลังจากนั้นยังมีรายงานปัญหาจากบริการอื่นๆ จนช่วงเจ็ดโมงครึ่งที่ผ่านมา</p>\n<p>ปัญหาครั้งนี้ทำให้หน้าเว็บ <a href=\"https://status.azure.com/\">status.azure.com</a> สำหรับรายงานปัญหา Azure เองใช้งานไม่ได้ไประยะหนึ่ง ไมโครซอฟท์ต้องแก้ปัญหาด้วยการเปิดเว็บ status2.azure.com มาแก้ปัญหาชั่วคราว โดเมนจำนวนมากของไมโครซอฟท์ก็ใช้งานไม่ได้ในช่วงเวลาที่มีปัญหาไปด้วย</p>\n<p>ทางไมโครซอฟท์ระบุว่ายังอยู่ระหว่างการสอบสวนหาสาเหตุว่าทำไม DNS จึงดับไป แต่พบว่าก่อนที่บริการจะดับมีอัตราการใช้งานสูงผิดปกติ</p>\n<p>ปัญหาครั้งนี้ของ Azure นับการล่มครั้งใหญ่รอบที่สองของปี หลังจากเมื่อกลางเดือนมีนาคมเพิ่ง<a href=\"https://www.blognone.com/node/121730\">ล่มจากบั๊กการเปลี่ยนกุญแจในระบบ Azure AD</a></p>\n<p>ที่มา - <a href=\"https://status.azure.com/en-us/status/history/\">Azure Status</a></p>\n<p><img alt=\"No Description\" src=\"https://www.blognone.com/sites/default/files/externals/4711602bd7b68b722abcd2b086d38cc3.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-azure\">Microsoft Azure</a></div><div class=\"field-item odd\"><a href=\"/topics/service-outage\">Service Outage</a></div><div class=\"field-item even\"><a href=\"/topics/microsoft\">Microsoft</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"51f35e37f8051828a86e06fac74cb4866c01e135c32cb4de6c9997237f8aea45","category":"Thai"}