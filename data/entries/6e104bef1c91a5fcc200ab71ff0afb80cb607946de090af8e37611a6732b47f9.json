{"title":"Sharp Aquos R6 มือถือกล้องเซ็นเซอร์ LEICA 1 นิ้ว เซ็นเซอร์ลายนิ้วมือใต้จอใหญ่ที่สุดในโลก","link":"https://www.blognone.com/node/122713","date":1621256205000,"content":"<div><div><div><p>หลัง Xiaomi เปิดตัว <a href=\"https://www.blognone.com/node/121925\">Mi 11 Ultra ใช้เซ็นเซอร์กล้องขนาด 1/1.12 นิ้ว</a>ไปแล้ว วันนี้ Sharp ไม่ยอมน้อยหน้า เปิดตัวมือถือ Sharp Aquos R6 มือถือหน้าจอ 6.6 นิ้ว มาพร้อมเซ็นเซอร์กล้องหลัก LEICA Summicron ขนาดใหญ่ 1 นิ้ว ความละเอียด 20.20 ล้านพิกเซล (เกือบจะเป็นเครื่องแรกของโลก ขึ้นกับว่านับ <a href=\"https://www.dpreview.com/reviews/panasonic-lumix-dmc-cm1-camera-review\">Panasonic Lumix CM1</a> ปี 2015 ที่มีเซ็นเซอร์ 1 นิ้ว 20 ล้านพิกเซล ว่าเป็นมือถือหรือไม่)</p>\n<p>เลนส์กล้องหลักเป็นเลนส์ประกอบ 7 ชิ้น (7-elements) ของ LEICA ทางยาวโฟกัส 19 มม. รูรับแสง f/1.9 กล้องตัวที่สองยังไม่ระบุประเภท ความละเอียด 12.6 ล้านพิกเซล รูรับแสง f/2.3 และมีเซ็นเซอร์ ToF (Time-of-Flight) สำหรับวัดระยะ</p>\n<p>นอกจากฟีเจอร์ด้านเซ็นเซอร์กล้องแล้ว Aquos R6 ยังใช้เซ็นเซอร์สแกนลายนิ้วมือใต้หน้าจอแบบอัลตร้าโซนิก Qualcomm 3D Sonic Max ที่ Sharp ระบุว่าใหญ่กว่าสมาร์ทโฟนทั่วไป 11 เท่า เป็นเซ็นเซอร์ลายนิ้วมื้ออัลตร้าโซนิกใต้จอที่ใหญ่ที่สุดในโลก มีฟีเจอร์สแกนลายนิ้วมือสองนิ้วพร้อมกัน เพื่อเพิ่มความปลอดภัยในการทำธุรกิจและอื่นๆ</p>\n<p>ด้านสเปกภายในอื่นๆ Aquos R6 ใช้หน้าจอ OLED แบบ Pro IGZO ขนาด 6.6 นิ้ว ความละเอียด 1,260 x 2,730 พิกเซล อัตรารีเฟรชสูงสุด 240Hz ความสว่างสูงสุด 2000 nits รองรับ HDR ค่าคอนทราสต์ 20 ล้าน: 1 ใช้ชิป Snapdragon 888 แรม 12GB หน่วยความจำภายใน UFS 3.1 ความจุ 128GB แบตเตอรี่ 5,000mAh รองรับ Intelligent Charge 2.0 รัน Android 11 กันน้ำกันฝุ่น IPX8 แต่ยังไม่มีการประกาศราคาและวันวางจำหน่าย</p>\n<p>ที่มา - <a href=\"https://jp.sharp/k-tai/aquos-r6/\">Sharp</a> via <a href=\"https://twitter.com/UniverseIce/status/1394180365648949248\">Ice Universe</a></p>\n<p><img src=\"https://www.blognone.com/sites/default/files/externals/ad3e232d3eac22b0ea259386429ab309.png\" /><img src=\"https://www.blognone.com/sites/default/files/externals/45eb6692047537a05802414b13a59eea.png\" /><img src=\"https://www.blognone.com/sites/default/files/externals/73a291ede8fda97cca989216c5758e31.jpg\" /></p>\n<blockquote><p>Sharp released a God-level smartphone: AQUOS R61-inch camera, Leica lens, 2000 nit 1～240Hz refresh rate 2K+ OLED screen, Qualcomm 3D Sonic Max fingerprint sensor, Snapdragon 888 processor. 5000mAh，I really want it! <a href=\"https://t.co/P2PS6hUfNX\">pic.twitter.com/P2PS6hUfNX</a></p>\n<p>— Ice universe (@UniverseIce) <a href=\"https://twitter.com/UniverseIce/status/1394180365648949248?ref_src=twsrc%5Etfw\">May 17, 2021</a></p></blockquote>\n</div></div></div><div><div>Topics: </div><div><div><a href=\"/topics/sharp\">Sharp</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6e104bef1c91a5fcc200ab71ff0afb80cb607946de090af8e37611a6732b47f9","category":"Thai"}