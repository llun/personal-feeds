{"title":"AMD เตรียมเปิดให้ Ryzen 3000 ใช้ Smart Access Memory ได้ ร่วมกับเมนบอร์ดและการ์ดจอที่รองรับ","link":"https://www.blognone.com/node/121547","date":1614943383000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Smart Access Memory เป็นฟีเจอร์ของ AMD ที่เปิดให้ซีพียูสามารถเข้าถึงแรมของจีพียู Radeon ได้โดยตรงผ่าน PCIe 4.0 โดยใช้เทคโนโลยี Resizable BAR เพื่อเพิ่มประสิทธิภาพในการเล่นเกมให้ดีขึ้น ซึ่งเปิดตัวมาพร้อมกับ <a href=\"https://www.blognone.com/node/119293\">Radeon RX 6000</a></p>\n<p>ก่อนหน้านี้เทคโนโลยี SAM สามารถใช้งานได้บนการ์ดจอรุ่นใหม่ๆ ของ AMD เช่นตระกูล Radeon RX 6000 ร่วมกับเมนบอร์ดและซีพียูตระกูล Ryzen 5000 เท่านั้น แต่ในงาน “Where Gaming Begins: Ep. 3” เมื่อสัปดาห์ที่แล้ว AMD ประกาศเตรียมนำฟีเจอร์นี้มาให้ใช้งานบน Ryzen 3000 ผ่านการอัพเดต BIOS ของเมนบอร์ด แต่ยังไม่เปิดเผยรุ่น และช่วงเวลาการอัพเดตที่แน่นอน</p>\n<p>จาก<a href=\"https://www.pcworld.com/article/3600449/amd-radeon-rx-6900-xt-review.html?page=5#toc-4\">การทดสอบบน Radeon RX 6900 XT ของ PC World</a> SAM สามารถช่วยเพิ่มเฟรมเรตได้ประมาณ 4-8 เปอร์เซ็นต์ แต่ผลที่ได้ก็ค่อนข้างแตกต่างกันออกไปในแต่ละเกม รวมถึงมีบางเกมที่เฟรมเรตต่ำลงเล็กน้อยอีกด้วย</p>\n<p>ที่มา - <a href=\"https://www.pcworld.com/article/3610428/amds-game-boosting-smart-access-memory-is-coming-to-ryzen-3000.html#tk.rss_all\">PC World</a></p>\n<p><img src=\"https://www.blognone.com/sites/default/files/externals/dbe90ecff62c8df06ca6c64e5b96ac94.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/amd\">AMD</a></div><div class=\"field-item odd\"><a href=\"/topics/radeon\">Radeon</a></div><div class=\"field-item even\"><a href=\"/topics/ryzen\">Ryzen</a></div><div class=\"field-item odd\"><a href=\"/topics/gpu\">GPU</a></div><div class=\"field-item even\"><a href=\"/topics/cpu\">CPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ca0c93057132b3090c99f2b4f637bb6177cc315660d1e4a01d49fa12a985e1d","category":"Thai"}