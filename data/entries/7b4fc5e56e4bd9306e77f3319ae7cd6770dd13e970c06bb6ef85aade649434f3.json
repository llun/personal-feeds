{"title":"Samsung เข้าร่วมมาตรฐานส่งไฟล์ MTA ของแบรนด์มือถือจีน เตรียมให้ได้บน Quick Share","link":"https://www.blognone.com/node/123276","date":1623990742000,"content":"<div><div><div><p>MTA หรือ Mutual Transmission Alliance (MTA) เป็นมาตรฐานการส่งไฟล์บนมือถือของแบรนด์จากประเทศจีน ที่ร่วมก่อตั้งโดย OPPO, Vivo, และ Xiaomi ในปี 2019 ทำงานโดยใช้ Bluetooth LE เพื่อแสกนหามือถือที่อยู่ใกล้ และส่งไฟล์ด้วย Wi-Fi Direct แบบ P2P ด้วยความเร็วเฉลี่ยราว 20Mbps</p>\n<p>ปัจจุบันนอกจาก OPPO, Vivo และ Xiaomi แล้ว ASUS, Black Shark, Hisense, MEIZU, OnePlus, Realme, และ ZTE ก็ใช้มาตรฐานการส่งไฟล์นี้เช่นกัน และ Samsung จะผนวกโปรโตคอล MTA รวมเข้าไปในฟีเจอร์ Quick Share ที่เดิมใช้ได้กับมือถือ Samsung เท่านั้น</p>\n<p>Samsung ยังไม่เปิดเผยว่าจะผนวกมาตรฐาน MTA รวมเข้ากับ Quck Share เมื่อไร แต่ฟีเจอร์ Quick Share ที่สามารถส่งไฟล์ผ่าน MTA ได้ น่าจะกลายเป็นอีกตัวเลือกที่น่าสนใจนอกเหนือจากการใช้ Nearby Share ของ Google ที่ช้ากว่า และแบรนด์มือถือจีนบางแบรนด์ไม่สามารถใช้ได้</p>\n<p>ที่มา - <a href=\"https://www.sammobile.com/news/samsung-joins-hands-chinese-smartphone-brands-faster-file-sharing/\">Sammobile</a></p>\n<p><img src=\"https://www.blognone.com/sites/default/files/externals/6057cfcbf3f491bece6f5106b9f2816e.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b4fc5e56e4bd9306e77f3319ae7cd6770dd13e970c06bb6ef85aade649434f3","category":"Thai"}