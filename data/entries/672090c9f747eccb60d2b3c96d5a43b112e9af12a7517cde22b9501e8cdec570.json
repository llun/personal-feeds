{"title":"Google Photos เตือนอีกครั้ง เลิกให้พื้นที่ฟรีไม่จำกัด 1 มิถุนายนนี้ - เพิ่มเครื่องมือช่วยลบรูปที่ไม่ต้องการออก","link":"https://www.blognone.com/node/122842","date":1621941357000,"content":"<div><div><div><p>กูเกิลประกาศเตือนผู้ใช้งาน Google Photos อีกครั้ง ว่าในสัปดาห์หน้า<a href=\"https://www.blognone.com/node/119548\">ตั้งแต่ 1 มิถุนายน 2021</a> เป็นต้นไป Google Photos จะเลิกให้พื้นที่สตอเรจฟรีแบบไม่จำกัดจำนวน (รูป High Quality ที่ถูกบีบอัด) และเริ่มนับโควต้าพื้นที่ใช้งานรวมกับบริการอื่นในบัญชี Google Account ซึ่งพื้นที่ฟรีอยู่ที่ 15GB หากอยากได้เพิ่มต้องจ่ายเงินผ่าน Google One เริ่มต้นที่ 69 บาทต่อเดือน</p>\n<p>ในประกาศนี้กูเกิลให้ข้อมูลเพิ่มเติม 4 อย่างดังนี้</p>\n<ul>\n<li>รูปภาพและวิดีโอแบบ High Quality ที่อัพโหลดก่อน 1 มิถุนายน 2021 จะไม่นำมาคำนวณพื้นที่</li>\n<li>ผู้ใช้งานสามารถ<a href=\"https://photos.google.com/storage\">ดูค่าประมาณ</a> จากพฤติกรรมอัพโหลดได้ว่าพื้นที่จะเต็มในเวลาเท่าใด โดยกูเกิลบอกว่าผู้ใช้งานมากกว่า 80% จะใช้งานได้มากกว่า 3 ปี สำหรับเนื้อที่ 15GB</li>\n<li>กูเกิลจะเพิ่มเครื่องมือในแอป Google Photos ที่แนะนำรูปที่สามารถลบออกเพื่อเพิ่มพื้นที่ เช่นภาพที่ไม่ชัด ภาพแคปเจอร์หน้าจอ หรือวิดีโอขนาดใหญ่</li>\n<li>สุดท้าย กูเกิลจะเปลี่ยนคำเรียกรูปภาพแบบ High Quality เป็นรูปแบบ Storage Saver แทน ซึ่งทำให้เข้าใจชัดเจนกว่า</li>\n</ul>\n<p>ที่มา: <a href=\"https://blog.google/products/photos/4-things-know-about-google-photos-storage-policy-change/\">กูเกิล</a></p>\n<p><img src=\"https://www.blognone.com/sites/default/files/externals/ae9f5f7c4a31bbde4ad587f2ff1511a2.png\" /></p>\n</div></div></div><div><div>Topics: </div><div><div><a href=\"/topics/google-photos\">Google Photos</a></div><div><a href=\"/topics/google\">Google</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"672090c9f747eccb60d2b3c96d5a43b112e9af12a7517cde22b9501e8cdec570","category":"Thai"}