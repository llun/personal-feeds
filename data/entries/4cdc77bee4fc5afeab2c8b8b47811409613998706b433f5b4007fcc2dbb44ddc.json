{"title":"[ลือ] Ming-Chi Kuo นักวิเคราะห์ซัพพลายเชนแอปเปิ้ล ระบุ iPhone พับได้ จอ 8 นิ้ว มาปี 2023","link":"https://www.blognone.com/node/122493","date":1620104396000,"content":"<div><div><div><p>Ming-Chi Kuo ระบุจากการวิเคราะห์ซัพพลายเชนในวงการอุตสาหกรรมการผลิต ว่า iPhone รุ่นจอพับได้ น่าจะเปิดตัวช่วงปี 2023 มาพร้อมหน้าจอ OLED แบบพับได้ขนาด 8 นิ้ว ความละเอียด QHD+ ใช้เทคโนโลยีจอสัมผัสแบบ silver nanowire ของ TPK ที่สามารถนำไปพัฒนาต่อยอดบนหน้าจอแบบพับหลายทบได้ ต่างจากเทคโนโลยีจอสัมผัสแบบ Y-Octa ของ SDC ที่ใช้กับหน้าจอพับได้ทบเดียว</p>\n<p>Kuo คาดจำนวนเครื่องที่เตรียมวางจำหน่ายไว้ 15-20 ล้านเครื่องภายในปี 2023 จากยอดเตรียมสั่งผลิตของแอปเปิ้ล พร้อมระบุว่าจากข้อได้เปรียบด้านอีโค่ซิสเท็ม และข้อได้เปรียบด้านฮาร์ดแวร์ดีไซน์ ทำให้แอปเปิ้ลอาจกลายเป็นผู้ชนะในเทรนด์อุปกรณ์พับได้ ที่จะทำให้เส้นแบ่งระหว่างมือถือกับแท็บเล็ตบางลงในครั้งนี้</p>\n<p>มี<a href=\"https://www.blognone.com/node/118385\">ข่าวลือ</a>ตั้งแต่ช่วงเดือนกันยายนปี 2020 ว่า Apple เตรียมสั่งจอพับได้จาก Samsung มาทดสอบ ส่วนในข่าวล่าสุดนี้ Kuo ก็ระบุเช่นกันว่า Samsung Display Corporation จะเป็นผู้ผลิตหน้าจอ ส่วน Samsung Foundry เป็นผู้ผลิต Display Driver IC (DDI)</p>\n<p>ที่มา - <a href=\"https://www.macrumors.com/2021/05/02/kuo-8-inch-foldable-iphone-2023/?scrolla=5eb6d68b7fedc32c19ef33b4\">Macrumors</a></p>\n<p><img src=\"https://www.blognone.com/sites/default/files/externals/01944fa79826ebd597f4349e8efb288c.png\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone\">iPhone</a></div><div><a href=\"/topics/rumors\">Rumors</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4cdc77bee4fc5afeab2c8b8b47811409613998706b433f5b4007fcc2dbb44ddc","category":"Thai"}