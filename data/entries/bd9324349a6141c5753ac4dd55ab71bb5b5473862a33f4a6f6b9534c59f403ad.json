{"title":"ไมโครซอฟท์จ่ายพิเศษพนักงานเกือบ 5 หมื่นบาท ตอบแทนการทำงานหนักช่วงโควิด","link":"https://www.blognone.com/node/123630","date":1625793225000,"content":"<div><div><div><p>ไมโครซอฟท์จ่ายโบนัสพิเศษให้แก่พนักงานส่วนใหญ่ทั้งในสหรัฐฯและนอกประเทศ ตกคนละ 1,500 ดอลลาร์ หรือราวกว่า 48,000 บาท อยู่ในวงเงิน 200 ล้านดอลลาร์ เพื่อเป็นการตอบแทนการทำงานหนักในช่วงโควิด และเป็นการจูงใจพนักงานให้ไม่อยากเปลี่ยนงานหลังกลับมาเปิดเมือง ซึ่งเป็นเทรนด์ที่พบเห็นได้บ่อย</p>\n<p>โฆษกบริษัทกล่าวว่า โบนัสพิเศษเป็นการแสดงความขอบคุณสำหรับความพยายามที่พนักงานทำกับลูกค้าและคู่ค้าในปีที่ผ่านมา โดยโบนัสจะออกในเดือนกรกฎาคมหรือสิงหาคม ผู้บริหารจะไม่ได้โบนัสพิเศษนี้ รวมถึงพนักงานในบริษัทลูกอย่าง GitHub, LinkedIn และ Zenimax</p>\n<p>บริษัทเทคโนโลยีเป็นกลุ่มที่มีกำไรในช่วงโควิด แต่ต้องแลกกับการทำงานหนัก บางบริษัทเสนอโค้ดสั่งอาหาร Uber Eat ให้พนักงานฟรี ไมโครซอฟท์เองก็ให้พนักงานลาพักร้อนได้เพิ่ม</p>\n<p><img src=\"https://www.blognone.com/sites/default/files/externals/cfe09728226474627202ff4449cb1885.jpg\" /><br />\nภาพโดย <a href=\"https://pixabay.com/photos/building-cologne-facade-1011876/\">efes</a></p>\n<p>ที่มา - <a href=\"https://www.cnbc.com/2021/07/08/microsoft-will-give-employees-a-1500-bonus-for-pandemic-efforts.html\">CNBC</a></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd9324349a6141c5753ac4dd55ab71bb5b5473862a33f4a6f6b9534c59f403ad","category":"Thai"}