{"title":"Duo Security เพิ่มความสามารถล็อกอินโดยไม่ต้องใช้รหัสผ่าน","link":"https://www.blognone.com/node/121959","date":1617130307000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Duo Secruity บริการยืนยันตัวตนผู้ใช้ของ Cisco ประกาศเพิ่มฟีเจอร์ล็อกอินแบบไร้รหัสผ่าน โดยอาศัยมาตรฐาน WebAuthn หรือ FIDO2</p>\n<p>ไคลเอนต์จำนวนมากรองรับ WebAuthn อยู่แล้ว โดยเฉพาะเบราว์เซอร์หลักๆ แทบทุกตัว กระบวนการยืนยันตัวตนอาศัยกุญแจเข้ารหัสลับในอุปกรณ์ยืนยันตัวตน ที่อาจจะเป็นกุญแจ USB หรือแม้แต่ตัวโทรศัพท์มือถือหรือโน้ตบุ๊กเอง ร่วมกับการยืนยันความเป็นเจ้าของอุปกรณ์ เช่น ใบหน้า, หมายเลข PIN, หรือลายนิ้วมือ</p>\n<p>Cisco ระบุว่าทุกวันนี้ฝ่ายไอทีขององค์กรต้องรับมือกับปัญหารหัสผ่านของผู้ใช้เป็นงานก้อนใหญ่ การตัดรหัสผ่านออกไปเลยช่วยลดงานให้ฝ่ายไอที แถมลดความเสี่ยงได้ทั้งกรณีผู้ใช้โดนหลอกเอารหัสผ่าน, การใช้รหัสผ่านซ้ำ, ไปจนถึงเซิร์ฟเวอร์ถูกยิงรหัสผ่าน</p>\n<p>ที่มา - <a href=\"https://newsroom.cisco.com/press-release-content?type=webcontent&amp;articleId=2150390\">Cisco</a></p>\n<p><img src=\"https://newsroom.cisco.com/documents/10157/0/Duo+passwordless+mobile+UX/92b67b17-c87e-4cff-891f-e5236865e713?t=1617065542110\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/duo\">Duo</a></div><div class=\"field-item odd\"><a href=\"/topics/security\">Security</a></div><div class=\"field-item even\"><a href=\"/topics/fido\">FIDO</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9d4ce16ee830841643ca0773a416c59b935288afc5dd6668e93326f6391c8bf7","category":"Thai"}