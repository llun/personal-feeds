{"title":"Alienware เปิดตัวโน้ตบุ๊กเกมมิ่งแบบบาง x15 และ x17 ราคาเริ่ม 1,999 ดอลลาร์","link":"https://www.blognone.com/node/122975","date":1622615651000,"content":"<div><div><div><p>Alienware เปิดตัวโน้ตบุ๊กซีรีส์ใหม่ X Series รุ่น x15 และ x17 ขนาด 15.6 และ 17.3 นิ้วตามลำดับ Alienware ระบุว่า x17 เป็นโน้ตบุ๊กหน้าจอ 17.3 นิ้วหนาเพียง 20.9 มิลลิเมตร เป็นโน้ตบุ๊ก 17 นิ้วที่บางที่สุดในโลก ส่วน x15 มีความหนาเพียง 15.9 มิลลเมตรเป็นโน้ตบุ๊กรุ่นที่บางที่สุดที่ Alienware เคยสร้างมา</p>\n<p>ทั้งสองรุ่นเตรียมวางจำหน่าย 15 มิถุนายนนี้ในสหรัฐอเมริกา มีสเปกดังนี้</p>\n<p><strong>Alienware x17</strong></p>\n<ul>\n<li>ตัวเลือกซีพียู Intel Core i7-11800H และ i9-11900HX</li>\n<li>ตัวเลือกการ์ดจอ NVIDIA GeForce RTX 3060 (6GB), 3070 (8GB) และ 3080 (16GB)</li>\n<li>ตัวเลือกแรม 16GB และ 32GB แบบ DDR4 3200MHz, 32GB และ 64GB แบบ DDR4 XMP 3466MHz</li>\n<li>NVMe SSD ตัวเดียวสูงสุด 2TB รวม PCIe SSD สองตัวสูงสุด 4TB</li>\n<li>ตัวเลือกหน้าจอ 17.3 นิ้ว ความละเอียด FHD 165Hz และ 360Hz รองรับ NVIDIA G-Sync</li>\n<li>อีกตัวเลือกความละเอียด UHD อัตรารีเฟรช 120Hz แสดงผลสี sRGB ได้ 100%</li>\n<li>พอร์ตเชื่อมต่อ USB-A 3.2 Gen 1 สองพอร์ต, USB-C 3.2 Gen 2 หนึ่งพอร์ต, Thunderbolt 4 หนึ่งพอร์ต, ช่องอ่าน microSD card, พอร์ต HDMI 2.1 ส่งออกภาพ 4K 120Hz, Mini DisplayPort และพอร์ต LAN 2.5Gbps</li>\n<li>การ์ด Wi-Fi Killer รองรับ Wi-Fi 6E</li>\n<li>น้ำหนักสูงสุด 3.2 กิโลกรัม</li>\n<li>ราคาเริ่มต้น 2,099.99 ดอลลาร์ (ราว 65,500 บาท)</li>\n</ul>\n<p><img src=\"https://www.blognone.com/sites/default/files/externals/5a7fd210bd434939bc4b821c960d230c.jpg\" /><em>Alienware x17 (ซ้าย) และ x15 (ขวา)</em></p>\n<p><strong>Alienware x15</strong></p>\n<ul>\n<li>ตัวเลือกซีพียู Intel Core i7-11800H และ i9-11900H</li>\n<li>ตัวเลือกการ์ดจอ NVIDIA GeForce RTX 3060 (6GB), 3070 (8GB) และ 3080 (8GB)</li>\n<li>ตัวเลือกแรม 16 GB และ 32GB DDR4 3200MHz</li>\n<li>NVMe SSD ตัวเดียวสูงสุด 2TB รวม PCIe SSD สองตัวสูงสุด 4TB</li>\n<li>ตัวเลือกหน้าจอ 15.6 นิ้ว ความละเอียด FHD อัตรารีเฟรช 165Hz และ 360Hz รองรับ NVIDIA G-Sync</li>\n<li>มีตัวเลือกหน้าจอความละเอียด UHD อัตรารีเฟรช 240Hz แสดงผลสีมาตรฐาน DCI-P3 ได้ 99%</li>\n<li>พอร์ตเชื่อมต่อ USB-A 3.2 Gen 1 หนึ่งพอร์ต, USB-C 3.2 Gen 2 หนึ่งพอร์ต, Thunderbolt 4 หนึ่งพอร์ต, ช่องอ่าน microSD card และพอร์ต HDMI 2.1 ส่งออกภาพ 4K 120Hz ได้</li>\n<li>การ์ด Wi-Fi Killer รองรับ Wi-Fi 6E พอร์ตแลนแบบ 2.5Gbps เป็น Dongle แถมมาในกล่อง</li>\n<li>น้ำหนักสูงสุด 2.4 กิโลกรัม</li>\n<li>ราคาเริ่มต้น 1,999 ดอลลาร์ (ราว 62,300 บาท)</li>\n</ul>\n<p>Alienware ใช้ระบบระบายความร้อน Alienware Cryo-Tech วัสดุ thermal interface material (TIM) เป็นโลหะเหลวแบบผสม แกลเลียม-ซิลิโคน ที่ Alienware ตั้งชื่อว่า Element 31 พร้อมพัดลม 4 ตัวรอบตัวเครื่อง และระบบควบคุมการทำงานพัดลมตามความร้อนด้วยปัญญาประดิษฐ์</p>\n<p>ที่มา - <a href=\"https://dell.alienwarearena.com/x-marks-the-spot-alienware-targets-new-frontiers-with-brand-new-x-series-gaming-laptops/\">Alienware</a></p>\n</div></div></div><div><div>Topics: </div><div><div><a href=\"/topics/alienware\">Alienware</a></div><div><a href=\"/topics/laptop\">Laptop</a></div><div><a href=\"/topics/gaming\">Gaming</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3e9db7e09ae258353e8c6880a27ef44c26684d5eebdadb61a3bcd71f7489893","category":"Thai"}