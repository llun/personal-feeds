{"title":"LINE ประเทศไทยครบรอบ 10 ปี เปิดสถิติ LINE Group VDO Call โต 162% เทียบก่อนโควิด","link":"https://www.blognone.com/node/123334","date":1624368626000,"content":"<div><div><div><p>LINE ประเทศไทยครบรอบ 10 ปีวันที่ 22 มิถุนายน 2564 ระบุยังคงเน้นกลยุทธ Humanization &amp; Localization พัฒนาฟีเจอร์และบริการ รวมถึงทำการตลาดที่ตอบโจทย์คนไทย และมุ่งเน้นสามประเด็นในอนาคต คือ OMO (Online Merges Offline) รวมภาคออนไลน์เข้ากับออฟไลน์มากขึ้น ยกระดับการใช้งานเทคโนโลยีการเงิน (Fintech) ในแอป และเสริมมิติด้าน e-Commerce ให้แข็งแกร่งขึ้น</p>\n<p>นอกจากนี้ LINE ยังเปิดสถิติการใช้งานต่างๆ เช่น LINE Group Audio Call ที่มีการใช้งานเพิ่มสูงกว่า 72% และ LINE Group VDO Call มีการใช้งานเพิ่มขึ้นถึง 162% เมื่อเทียบช่วงก่อนโควิด เดือนมกราคมถึงพฤษภาคมปี 2562 กับช่วงเดือนเดียวกันในปี 2564 และ LINE Meeting เติบโต 371% จากช่วงปลายปี 2563 ที่เพิ่งเปิดให้ใช้งาน</p>\n<p>LINE MyShop ระบบช่วยจัดการร้านค้าออนไลน์ มีการใช้งานเพิ่มขึ้น 257%, LINE Shopping ยอดขายเติบโตกว่า 200%, LINE Stickers มียอดขายรวมแล้วกว่า 3.6 ล้านชุด มี Creators กว่า 700,000 คน, LINE Official Account เพิ่มเป็น 4 ล้านบัญชี ในไตรมาสที่ 3 ของปี 2563 เพิ่มขึ้น 25% เมื่อเทียบกับไตรมาสที่ 3 ของปี 2562</p>\n<p>ที่มา - จดหมายประชาสัมพันธ์</p>\n<p><img src=\"https://www.blognone.com/sites/default/files/externals/c1c3dccaa20438254b2cd9b1f1ec6469.png\" /></p>\n<p><strong>ข้อมูลเปิดเผย:</strong> LINE MAN ประกาศควบรวมกับบริษัท Wongnai ซึ่งเป็นบริษัทแม่ของ Blognone หลังเข้าซื้อบริษัทตั้งแต่ปี 2017</p>\n</div></div></div><div><div>Topics: </div><div><div><a href=\"/topics/line\">LINE</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39fb22c1bbca580f54e369f2c007ac5ddc2c313c104a13f94a6768b1b9500522","category":"Thai"}