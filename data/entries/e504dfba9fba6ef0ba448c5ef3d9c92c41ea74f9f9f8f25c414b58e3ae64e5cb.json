{"title":"หลุดเรนเดอร์ Pixel 6 และ Pixel 6 Pro ดีไซน์ใหม่ สแกนนิ้วใต้จอ รุ่น Pro มี 3 กล้องหลัง","link":"https://www.blognone.com/node/122677","date":1620964167000,"content":"<div><div><div><p>Jon Prosser บล็อกเกอร์ไอทีที่ล่าสุดเพิ่งปล่อย<a href=\"https://www.blognone.com/node/122619\">ภาพเรนเดอร์ Macbook Air รุ่นใหม่</a>ไป กลับมาอีกครั้งกับภาพเรนเดอร์ของ Pixel 6 ที่ระบุว่ารอบนี้จะมาในชื่อ Pixel 6 และ Pixel 6 Pro โดยไม่ใช้ชื่อ XL แล้ว และมีดีไซน์ที่ใหม่แหวกแนวกว่าที่ Google เคยทำ</p>\n<p>Pixel 6 มาพร้อมกล้องหน้าแบบเจาะรูอยู่กึ่งกลางจอ ขอบจอโค้งเล็กน้อย เซ็นเซอร์สแกนลายนิ้วมือย้ายจากหลังเครื่องมาอยู่ใต้จอ ด้านหลังมีแถบสีส้ม (และอาจมีสีอื่น) อยู่ด้านบน ตามด้วยกล้องหลัง 2 กล้องที่นูนออกมาเล็กน้อย และฝาหลังสีขาว</p>\n<p>ส่วน Pixel 6 Pro มีขนาดใหญ่กว่า มีแถบสีส้มด้านหลังเช่นกัน แต่มี 3 กล้องหลัง และฝาหลังจะมีโทนสีส้มจางๆ ปนอยู่ในสีขาว นอกจากนี้ทั้งสองรุ่นยังมีสีขอบแบบขัดเงาที่ Prosser ระบุว่า สวยงามเหมือนเครื่องประดับอีกด้วย</p>\n<p>Prosser คาดว่าที่ Google ปรับปรุงดีไซน์ Pixel ครั้งใหญ่ในรอบนี้ อาจเป็นเพราะ Pixel 6 และ 6 Pro จะเป็นเครื่องแรกที่ <a href=\"https://www.blognone.com/node/122024\">Google เปิดตัวชิปประมวลผล White Chapel รหัส GS101</a> (ย่อมาจาก Google Silicon) ที่ทำร่วมกับ Samsung แต่ปัจจุบันยังไม่มีข้อมูลว่าจะเปิดตัวช่วงไหน คงต้องติดตามกันต่อไป</p>\n<p>ที่มา <a href=\"https://www.youtube.com/watch?v=VzupAfbY8a4\">Youtube: Jon Prosser, FPT</a></p>\n<p><img src=\"https://www.blognone.com/sites/default/files/externals/3dd7f8e66dfd8eb14238c2fbbeaf15ae.jpg\" /><img src=\"https://www.blognone.com/sites/default/files/externals/f6973e9c28edb9acab48664b99c0f8b9.jpg\" /><img src=\"https://www.blognone.com/sites/default/files/externals/2fde87af2e5a871a4fa23a00bae3c3b0.jpg\" /><img src=\"https://www.blognone.com/sites/default/files/externals/b5a83101a3903dbf9862489688baf1cc.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-pixel\">Google Pixel</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e504dfba9fba6ef0ba448c5ef3d9c92c41ea74f9f9f8f25c414b58e3ae64e5cb","category":"Thai"}