{"title":"เปิดมาตรฐาน AMD Advantage คล้าย Intel Evo แต่เน้นเกมมิ่งโน้ตบุ๊ก อุณหภูมิปุ่ม WASD ห้ามเกิน 40 องศา","link":"https://www.blognone.com/node/122951","date":1622528692000,"content":"<div><div><div><p>AMD เปิดตัวมาตรฐานใหม่ของโน้ตบุ๊กที่ใช้ซีพียู Ryzen 5000 และจีพียู Radeon 6000 ชื่อ AMD Advantage เป็นมาตรฐานการออกแบบโน้ตบุ๊กคล้าย <a href=\"https://www.blognone.com/node/118255\">Intel Evo</a> ต่างกันตรงที่ Intel Evo เน้นประสิทธิภาพและแบตเตอรี่ในโน้ตบุ๊กชนิดบางเบา แต่ AMD Advantage เน้นประสิทธิภาพการเล่นเกม รายละเอียดดังนี้</p>\n<ul>\n<li>ต้องใช้ซีพียูตระกูล Ryzen 5000 และจีพียู Radeon 6000 ร่วมกับซอฟต์แวร์ไดรเวอร์ของ AMD</li>\n<li>ต้องรองรับเทคโนโลยี <a href=\"https://www.blognone.com/node/121547\">Smart Access Memory</a> เชื่อมต่อซีพียู-จีพียูโดยตรง และระบบจัดการพลังงานในโน้ตบุ๊ก SmartShift ของ AMD</li>\n<li>หน้าจอต้องสว่างอย่างน้อย 300 nits แสดงผลมาตรฐานสี sRGB ได้ 100% หรือ NTSC 72% อัตรารีเฟรชขั้นต่ำ 144Hz ดีเลย์ต่ำ (low latency) และรองรับ AMD Freesync</li>\n<li>มี SSD NVME PCIE Gen 3 อย่างน้อยหนึ่งตัว</li>\n<li>อุณหภูมิ ณ ตำแหน่งปุ่ม WASD ต่ำกว่า 40 องศาเสมอ</li>\n<li>เล่นวิดีโอด้วยแบตเตอรี่ได้อย่างน้อย 10 ชั่วโมง</li>\n</ul>\n<p><img src=\"https://www.blognone.com/sites/default/files/externals/b212ed2b19f80c161e2e8803242991aa.png\" /></p>\n<p>AMD Advantage ถือเป็นมาตรฐานที่หินพอสมควร โดยเฉพาะเรื่องอุณหภูมิและแบตเตอรี่ที่เกมมิ่งโน้ตบุ๊กมักจะใช้งานได้ไม่นานเท่าโน้ตบุ๊กทั่วไป เห็นได้ชัดว่า AMD สร้างมาตรฐานนี้มาเพื่อเอาใจเกมเมอร์เป็นหลัก จากการที่ใช้จุดระบุอุณหภูมิเป็นปุ่ม WASD หรือปุ่มเคลื่อนที่มาตรฐานในเกมพีซี</p>\n<p>โน้ตบุ๊กรุ่นแรกที่จะมาพร้อม AMD Advantage คือ Asus ROG Strix G15 โน้ตบุ๊ก 15 นิ้ว อัตรารีเฟรช 165Hz เวลาตอบสนองพิกเซล 3ms ความละเอียด WQHD ตัวเลือกซีพียูสูงสุด Ryzen 9 5900Hx การ์ดจอสูงสุด Radeon RX 6800M และเตรียมวางจำหน่ายในสหรัฐอเมริกาภายในเดือนมิถุนายนนี้</p>\n<p>ที่มา - <a href=\"https://www.amd.com/en/events/computex\">AMD Computex Keynote</a></p>\n</div></div></div><div><div>Topics: </div><div><div><a href=\"/topics/amd\">AMD</a></div><div><a href=\"/topics/amd-advantage\">AMD Advantage</a></div><div><a href=\"/topics/ryzen\">Ryzen</a></div><div><a href=\"/topics/radeon\">Radeon</a></div><div><a href=\"/topics/laptop\">Laptop</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9698fd365cf9f7a659cd6d7bf0e0069cd9ec6d3c97d0e0678a0a35b3f1851662","category":"Thai"}