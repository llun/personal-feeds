{"title":"เกม Deathloop ของไมโครซอฟท์ เป็นเอ็กซ์คลูซีฟ PS5 แค่ 1 ปี ถึงกันยายน 2022","link":"https://www.blognone.com/node/123646","date":1625878630000,"content":"<div><div><div><p>ถึงแม้ Bethesda กลายเป็นบริษัทลูกของไมโครซอฟท์ไปแล้ว แต่ก็ยัง<a href=\"https://www.blognone.com/node/118565\">มีเกมเอ็กซ์คลูซีฟออกบน PS5 สองเกมคือ Deathloop และ Ghostwire: Tokyo</a> ซึ่งเป็นดีลที่ทำไว้ตั้งแต่ก่อนขายกิจการ</p>\n<p>อย่างไรก็ตาม มีคนไปเห็นในเทรลเลอร์เกมเพลย์ล่าสุดของ Deathloop (คลิปในช่องของ PlayStation) มีตัวหนังสือเล็กๆ ตอนท้ายคลิปว่า Deathloop จะเป็น time-exclusive ของ PS5 ถึงแค่วันที่ 14 กันยายน 2022 เท่านั้น ซึ่งก็เป็นไปตามสัญญาเอ็กซ์คลูซีฟของเกมทั่วไป ที่มักเซ็นกัน 1 ปี (<a href=\"https://www.blognone.com/node/59300\">ไมโครซอฟท์ก็เคยทำดีลแบบนี้กับ Rise of the Tomb Raider</a>)</p>\n<p>เกม Deathloop จะออกขายบนพีซีด้วย และ<a href=\"https://store.steampowered.com/app/1252330/DEATHLOOP/\">มีหน้าเพจของตัวเองบน Steam เรียบร้อยแล้ว</a></p>\n<p>การที่ Deathloop เป็นเกมในสังกัดไมโครซอฟท์ ที่จะออกขายบน PlayStation ก่อน ทำให้เราได้เห็นสิ่งที่เหลือเชื่ออย่าง @Xbox ทวีตเชียร์เกม Deathloop บน @PlayStation ด้วย</p>\n<blockquote><p>Any Deathloop news is good Deathloop news. Great job <a href=\"https://twitter.com/PlayStation?ref_src=twsrc%5Etfw\">@PlayStation</a> and <a href=\"https://twitter.com/ArkaneStudios?ref_src=twsrc%5Etfw\">@ArkaneStudios</a></p>\n<p>— Xbox (@Xbox) <a href=\"https://twitter.com/Xbox/status/1413252822263427073?ref_src=twsrc%5Etfw\">July 8, 2021</a></p></blockquote>\n<p><img src=\"https://www.blognone.com/sites/default/files/externals/983f13b99f4573c6d20d5b6785d80f75.jpg\" /></p>\n<p>ที่มา - <a href=\"https://kotaku.com/sony-will-lose-another-big-ps5-exclusive-in-september-2-1847263062\">Kotaku</a></p>\n</div></div></div><div><div>Topics: </div><div><div><a href=\"/topics/deathloop\">Deathloop</a></div><div><a href=\"/topics/bethesda\">Bethesda</a></div><div><a href=\"/topics/games\">Games</a></div><div><a href=\"/topics/ps5\">PS5</a></div><div><a href=\"/topics/arkane-studios\">Arkane Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4716faaf4421113247d29081f2be4423fa26b35202978aee887475a7c62d0d8e","category":"Thai"}