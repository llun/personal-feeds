{"title":"Too Far to Connect – East Asia to South America","link":"https://markpeak.net/too-far-to-connect-east-asia-to-south-america/","date":1617505970000,"content":"<p>เคยมีเพื่อนเป็นคนบราซิลอยู่ในประเทศไทย และถามว่าเวลากลับบ้านนี่บินกลับยังไงนะ เขาตอบว่าหลักๆ แล้วมี 2 ทางคือ บินไปอเมริกาเหนือก่อนแล้วต่อไปอเมริกาใต้ หรือ บินไปตะวันออกกลางก่อนแล้วต่อเครื่องไป</p>\n<p>แน่นอนว่าใช้เวลานาน ทั้งเวลาบนเครื่องและต่อเครื่อง ขนาดไปอเมริกาเหนือเรายังใช้เวลาเดินทางเกิน 24 ชั่วโมง ไปอเมริกาใต้ยิ่งไกลเข้าไปอีก ก็เกือบๆ 2 วันแน่นอน</p>\n<p>วันนี้ไปเจอคลิปใน YouTube อธิบายเรื่องนี้ ว่าเป็นเพราะเหตุใด เราจึงไม่มีไฟลท์บินตรงจากเอเชียตะวันออกไปยังทวีปอเมริกาใต้</p>\n<p></p>\n<p>เหตุผลตอบได้สั้นๆ ก็คือไกล เพราะมันอยู่ตรงข้ามกันพอดี (<a href=\"https://en.wikipedia.org/wiki/Antipodes\">Antipode</a>) ระยะทางจากเอเชียไปอเมริกาใต้ประมาณ 10,000 ไมล์ ซึ่งเทคโนโลยีเครื่องบินในปัจจุบันยังไม่สามารถทำได้ง่ายนัก</p>\n<div><img src=\"https://markpeak.net/wp-content/uploads/2021/04/Antipodes_LAEA.png\" /><p>ภาพจาก <a href=\"https://en.wikipedia.org/wiki/Antipodes\">Wikipedia</a></p></div>\n<p>แต่ลองค้นดูก็พบว่า โลกมีจุดอื่นที่เป็น antipode เหมือนกัน เช่น นิวยอร์กไปซิดนีย์ที่อยู่เกือบตรงข้ามกันพอดี (10,000 ไมล์++) ก็เจอปัญหาคล้ายกันคือไม่สามารถบินตรงได้ง่ายนัก ต้องแวะสักจุดในเอเชียแปซิฟิกก่อน เช่น แวะอเมริกาฝั่งตะวันตก (SFO/LAX) หรือแวะญี่ปุ่น หรือจะเป็นท่าบินผ่านแอตแลนติกก็แวะดูไบ เป็นต้น</p>\n<p>เพิ่งจะมี Qantas สามารถเปิดเส้นทางบินตรงนิวยอร์ก-ซิดนีย์ได้เมื่อไม่นานมานี้ (<a href=\"https://www.qantasnewsroom.com.au/media-releases/qantas-new-york-to-sydney-non-stop-research-flight-set-for-take-off/\">2019</a>) ก็คือเทคโนโลยีสามารถพอทำได้แล้ว แต่ก็ต้องบินแบบเต็มกลืนเหมือนกัน เช่น จำกัดน้ำหนักกระเป๋า จำกัดจำนวนผู้โดยสาร ฯลฯ และในแง่รายได้-ต้นทุนก็ไม่แน่ใจนักว่ามันเวิร์คแค่ไหนในระยะยาว</p>\n<div><a href=\"https://onemileatatime.com/airbus-a350-project-sunrise/\"><img src=\"https://markpeak.net/wp-content/uploads/2021/04/jfk-syd.gif\" /></a><p>ภาพจาก <a href=\"https://onemileatatime.com/airbus-a350-project-sunrise/\">One Mile at a Time</a></p></div>The post <a href=\"https://markpeak.net/too-far-to-connect-east-asia-to-south-america/\">Too Far to Connect – East Asia to South America</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"4107234964243029f3309cf5ed2da19a2ed885c32f5287ce531595b7dd0a56f1","category":"Thai"}