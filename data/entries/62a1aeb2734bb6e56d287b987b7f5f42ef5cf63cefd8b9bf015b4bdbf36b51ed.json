{"title":"Adobe รายได้ไตรมาสล่าสุด ทำสถิติใหม่อีกครั้ง เพิ่มขึ้น 26%","link":"https://www.blognone.com/node/121856","date":1616565025000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Adobe รายงานผลประกอบการประจำไตรมาสที่ 1 ของปีการเงินบริษัท 2021 สิ้นสุดวันที่ 5 มีนาคม 2021 รายได้รวมยังทำสถิติใหม่สูงสุดต่ออีกไตรมาสที่ 3,905 ล้านดอลลาร์ เพิ่มขึ้น 26% เมื่อเทียบกับช่วงเดียวกันในปีก่อน กำไรสุทธิตามบัญชี GAAP อยู่ที่ 1,261 ล้านดอลลาร์</p>\n<p>เฉพาะกลุ่ม Digital Media รายได้ 2,860 ล้านดอลลาร์ เพิ่มขึ้น 32% แบ่งเป็น Creative Cloud 2,380 ล้านดอลลาร์ (+31%) และ Document Cloud 480 ล้านดอลลาร์ (+37%) หากพิจารณาตัวเลขรายได้ต่อเนื่องใน 1 ปี (ARR) กลุ่ม Digital Media มีรายได้ 10,690 ล้านดอลลาร์</p>\n<p>Shantanu Narayen ซีอีโอ Adobe กล่าวว่าบริษัทมีรายได้ทำสถิติใหม่สูงสุดอีกครั้ง ทำให้ Adobe ปรับตัวเลขคาดการณ์รายได้ตลอดปีนี้เพิ่มขึ้น จากโอกาสในการเติบโตในทุกกลุ่มธุรกิจ โดยผลิตภัณฑ์ทั้ง Creative Cloud, Document Cloud และ Experiment Cloud กลายเป็นสิ่งจำเป็นของลูกค้าทุกกลุ่มตั้งแต่นักเรียนไปจนถึงองค์กรขนาดใหญ่</p>\n<p>ที่มา: <a href=\"https://www.adobe.com/content/dam/cc/en/investor-relations/pdfs/32301202/a54Y62cYhidb2m.pdf\">Adobe</a> (pdf)</p>\n<p><img alt=\"alt=&quot;Adobe&quot;\" src=\"https://www.blognone.com/sites/default/files/externals/1a6af3df1d996f1788a5b6eefc091d8b.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/adobe\">Adobe</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62a1aeb2734bb6e56d287b987b7f5f42ef5cf63cefd8b9bf015b4bdbf36b51ed","category":"Thai"}