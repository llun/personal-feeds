{"title":"ข้อมูลจากบริษัทวิจัย Flurry พบผู้ใช้ iOS 14.5 เพียง 12% ที่เลือกอนุญาตให้แอปติดตามกิจกรรมผู้ใช้งาน","link":"https://www.blognone.com/node/122579","date":1620461992000,"content":"<div><div><div><p>แอปเปิลออกอัพเดต <a href=\"https://www.blognone.com/node/122363\">iOS 14.5</a> ตั้งแต่ปลายเดือนที่แล้ว ซึ่งคุณสมบัติใหม่ที่เป็นประเด็นคือ <a href=\"https://www.blognone.com/node/119744\">App Tracking Transparency</a> ที่ผู้ใช้งานสามารถกำหนดให้แอปนั้น ๆ ไม่สามารถติดตามตัวผู้ใช้งานได้ ในช่วงแรก <a href=\"https://www.blognone.com/topics/ios-14\">Facebook และ Instagram</a> ก็ออกมาชี้แจงประโยชน์ที่ผู้ใช้งานควรเปิดให้แอปติดตาม แต่คำถามที่น่าสนใจคือ แล้วผู้ใช้งาน iOS 14.5 ขึ้นไป เปิดให้แอปติดตามตัวมากน้อยแค่ไหน</p>\n<p>บริษัทวิจัย Flurry ออกรายงาน โดยใช้ข้อมูลจากผู้ใช้ iPhone ในอเมริกา กลุ่มตัวอย่าง 2.5 ล้านบัญชี พบว่ามีผู้ใช้เพียง 4% ที่เปิดอนุญาตให้แอปติดตามตัวข้อมูลผู้ใช้งาน เมื่อขยายกลุ่มตัวอย่างเป็นทั่วโลก (5.3 ล้านบัญชี) พบว่ามี 12% ที่เปิดอนุญาต ทั้งนี้การขอติดตามผู้ใช้งานเป็น opt-in มีค่าเริ่มต้นคือปิดการติดตาม</p>\n<p>อย่างไรก็ตาม Flurry บอกว่าตัวเลขนี้อาจเปลี่ยนแปลงได้มากหรือน้อยลงในอนาคต เพราะตอนนี้ iOS 14.5 ออกมาได้เพียงสองสัปดาห์ แต่เบื้องต้นก็สะท้อนว่าการทำโฆษณาแบบเจาะกลุ่มเป้าหมาย กำลังเผชิญความท้าทายอย่างมาก</p>\n<p>ที่มา: <a href=\"https://www.flurry.com/blog/ios-14-5-opt-in-rate-att-restricted-app-tracking-transparency-worldwide-us-daily-latest-update/\">Flurry</a> ผ่าน <a href=\"https://www.macrumors.com/2021/05/07/most-iphone-users-app-tracking-opt-out/\">MacRumos</a></p>\n<p><img src=\"https://www.blognone.com/sites/default/files/externals/4cd51d14a6b996682deb1eeb3f3728e0.jpg\" /></p>\n<p><img src=\"https://www.blognone.com/sites/default/files/externals/f5421624b54eca3f3319e28e02cad2de.png\" /></p>\n</div></div></div><div><div>Topics: </div><div><div><a href=\"/topics/ios-14\">iOS 14</a></div><div><a href=\"/topics/market-research\">Market Research</a></div><div><a href=\"/topics/flurry\">Flurry</a></div><div><a href=\"/topics/privacy\">Privacy</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d767de1c1cb19aff549610328303db0ad96c6a86701390fa0fbaa0409a99c4b9","category":"Thai"}