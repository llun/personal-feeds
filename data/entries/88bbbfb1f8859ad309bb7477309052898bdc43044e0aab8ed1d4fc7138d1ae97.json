{"title":"กูเกิลออกหลักสูตร Android Development with Kotlin ให้ครูนำไปสอนนักเรียนต่อ","link":"https://www.blognone.com/node/121144","date":1613009431000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>กูเกิลออกหลักสูตรพัฒนาแอพ Android ด้วยภาษา Kotlin เพื่อให้ครูสามารถนำไปสอนนักเรียนต่อได้</p>\n<p>หลักสูตรนี้เป็นการอัพเดตหลักสูตร Android Development เดิมในปี 2018 ให้ทันสมัย เปลี่ยนมาใช้ภาษา Kotlin เป็นหลัก และใช้เทคนิคใหม่ๆ ของโลก Android เช่นการเรียกใช้ไลบรารี Android Jetpack</p>\n<p>สิ่งที่กูเกิลมีให้คือ สไลด์สำหรับครูใช้สอน, แบบทดสอบเขียนโค้ดจริง, โค้ดตัวอย่างบน GitHub โดยครูสามารถนำไปดัดแปลงให้เหมาะกับวิธีสอนของตัวเอง ผู้เรียนไม่จำเป็นต้องมีประสบการณ์ Android หรือ Kotlin มาก่อน แต่ควรมีพื้นฐานการเขียนโปรแกรมแบบ object-oriented, ใช้โปรแกรม IDE และ GitHub เป็น</p>\n<p>กูเกิลบอกว่าจับมือกับสถาบันศึกษาหลายแห่งในอินเดีย เพื่อนำหลักสูตรนี้ไปใช้สอนนักเรียนจริงๆ ในช่วงเปิดเทอมใหม่ที่จะถึงนี้ ข้อมูลและเอกสารสำหรับครูผู้สอนสามารถดูได้จาก <a href=\"https://developer.android.com/teach\">Android Development Resources for Educators </a></p>\n<p><img alt=\"No Description\" src=\"https://www.blognone.com/sites/default/files/externals/a92e521869abde86cafd6161445d361c.png\" ></p>\n<p>ส่วนนักพัฒนาและผู้สนใจทั่วไปที่อยากเรียนวิชา Android แบบออนไลน์ มีให้เรียนผ่านเว็บ <a href=\"https://developer.android.com/courses\">Android Developers Training</a> แยกต่างหากอยู่แล้ว และกูเกิลยังเพิ่ม <a href=\"https://developer.android.com/teach#for-facilitators-leading-a-community-group\">Android Study Jam ระบบการเรียนด้วยตัวเองเป็นกลุ่ม</a> สำหรับคนที่อยากเรียนด้วยตัวเองแต่ไม่มีพื้นการเขียนโปรแกรมมาก่อนด้วย</p>\n<p>กูเกิลยังมีวิดีโอเล่าเรื่องนักพัฒนา 2 คน ที่ฝึกการเขียนโปรแกรมด้วยตัวเองผ่านคอร์สออนไลน์ และสามารถเข้าสู่อาชีพนี้ได้สำเร็จ</p>\n<iframe width=\"640\" height=\"360\" src=\"https://www.youtube.com/embed/DZ-rEgAWFkQ\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://android-developers.googleblog.com/2021/02/new-curriculum-for-educators-to-teach-android-app-development.html\">Google</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/android\">Android</a></div><div class=\"field-item odd\"><a href=\"/topics/kotlin\">Kotlin</a></div><div class=\"field-item even\"><a href=\"/topics/development\">Development</a></div><div class=\"field-item odd\"><a href=\"/topics/google\">Google</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"88bbbfb1f8859ad309bb7477309052898bdc43044e0aab8ed1d4fc7138d1ae97","category":"Thai"}