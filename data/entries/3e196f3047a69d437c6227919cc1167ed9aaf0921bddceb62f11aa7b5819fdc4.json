{"title":"กองทุน Vision Fund ของ SoftBank มีกำไรในไตรมาสล่าสุด สูงสุดทำสถิติใหม่","link":"https://www.blognone.com/node/122650","date":1620872831000,"content":"<div><div><div><p>SoftBank รายงานผลประกอบการประจำปีการเงินบริษัทสิ้นสุดเดือนมีนาคม มีกำไรสุทธิรวม 4.99 ล้านล้านเยน ซึ่งมีปัจจัยหลักจากพอร์ตการลงทุนในกองทุน Vision Fund ที่ปีที่ผ่านมาทำกำไรได้สูงมาก</p>\n<p>เฉพาะผลการดำเนินงานกองทุน Vision Fund ไตรมาสที่ผ่านมา มีกำไรสุทธิ 4.03 ล้านล้านเยน สาเหตุหลักคือ<a href=\"https://www.blognone.com/node/121648\">ไอพีโอของ Coupang</a> บริษัทอีคอมเมิร์ซจากเกาหลีใต้ที่ SoftBank ถือหุ้นอยู่ 35% ส่วนบริษัทอื่นในพอร์ตการลงทุนที่เข้าตลาดหุ้นในไตรมาสที่ผ่านมาได้แก่ AUTO1, View และ Qualtrics</p>\n<p>นักวิเคราะห์มองว่า SoftBank ยังมีอีกหลายบริษัทที่ลงทุนและยังไม่ได้ปลดล็อกมูลค่าผ่านการเข้าตลาดหุ้น ซึ่งมีโอกาสเติบโตได้อีกมากอาทิ Didi, Bytedance (เจ้าของ TikTok) และ Full Truck Alliance</p>\n<p>ที่มา: <a href=\"https://www.reuters.com/business/finance/softbank-reports-37-bln-vision-fund-profit-coupang-2021-05-12/\">Reuters</a> และ <a href=\"https://group.softbank/en/news/info/20210512\">SoftBank</a></p>\n<p><img src=\"https://www.blognone.com/sites/default/files/externals/81ef96c3c308ac217f332f6f0ba4724a.png\" /></p>\n<p><img src=\"https://www.blognone.com/sites/default/files/externals/7accec4fd1cb43d718418c1f405c1ef1.png\" /></p>\n</div></div></div><div><div>Topics: </div><div><div><a href=\"/topics/softbank\">SoftBank</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3e196f3047a69d437c6227919cc1167ed9aaf0921bddceb62f11aa7b5819fdc4","category":"Thai"}