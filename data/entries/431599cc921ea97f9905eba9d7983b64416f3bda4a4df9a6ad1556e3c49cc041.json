{"title":"Amazon เปิดตัว Kindle Vella แอปอ่านนิยายแบบจ่ายเหรียญ นักเขียนได้รายได้ครึ่งหนึ่ง","link":"https://www.blognone.com/node/123258","date":1623921013000,"content":"<div><div><div><p>Amazon เปิดตัว Kindle Vella แอปพลิเคชั่นอ่านนิยายแบบจ่ายเงินเพื่อปลดล็อกอ่านบทต่อไป ให้นักเขียนที่เขียนงานผ่านบริการตีพิมพ์อีบุ๊กหรือ Kindle Direct Publishing ได้สร้างรายได้เพิ่มเติม โดย Kindle Vella จะเปิดใช้งานเดือนกรกฎาคมนี้ จำกัดการใช้งานที่ผู้เขียนในสหรัฐฯที่เขียนงานเป็นภาษาอังกฤษ</p>\n<p>เนื้อหาในแต่ละตอนบน Kindle Vella จำกัดจำนวนคำที่ 600-5,000 คำ โดยสามบทแรกให้อ่านฟรี หลังจากนั้นต้องจ่ายเงินเพื่อซื้อเหรียญเติมเพื่ออ่านนิยายในบทต่อไป ราคาเติมเหรียญอยู่ที่ 2 ดอลลาร์ได้ 200 เหรียญ และ 15 ดอลลาร์ได้ 1,700 เหรียญ โดยคิดค่าเหรียญ 1 เหรียญต่อ 100 คำ</p>\n<p>ผู้เขียนสามารถติดแท็กประเภทนิยายหรือเรื่องราวของตัวเองได้ว่าเกี่ยวกับเรื่องอะไร เป็นแนวไหน ผู้อ่านสามารถกดติดตามนิยาย นักเขียนและกดไลค์เพื่อสร้าง engagement ให้นักเขียนได้ โดยนักเขียนได้เงิน 50% จากยอดขายเหรียญ และจะได้โบนัสจากยอด engagement เพิ่มด้วย</p>\n<p>ในไทยเองก็มีแอปพลิเคชั่นอ่านนิยายเช่น Readawrite, Joylada ที่คนเขียนสามารถสร้างรายได้จากผู้อ่านได้</p>\n<p><img src=\"https://www.blognone.com/sites/default/files/externals/62ee48bca623bed404e3084446eb0823.png\" /></p>\n<p>ที่มา - <a href=\"https://www.engadget.com/amazon-kindle-vella-episodic-stories-113522440.html?src=rss_b2c\">Engadget</a>, <a href=\"https://kdp.amazon.com/en_US/help/topic/G6F5YEPRLMKR3PV7#unlockepisodes\">Amazon</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/kindle\">Kindle</a></div><div><a href=\"/topics/application\">Application</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"431599cc921ea97f9905eba9d7983b64416f3bda4a4df9a6ad1556e3c49cc041","category":"Thai"}