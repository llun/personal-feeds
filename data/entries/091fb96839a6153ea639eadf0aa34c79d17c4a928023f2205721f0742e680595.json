{"title":"หนัง Black Widow ทำรายได้เฉพาะบน Disney+ ไปแล้วเกือบ 2 พันล้านบาท","link":"https://www.blognone.com/node/123659","date":1626059982000,"content":"<div><div><div><p>Black Widow หนังมาร์เวลล่าสุดที่ลงฉายทั้งในโรงภาพยนตร์และบน Disney+ พร้อมกัน โดยใช้วิธีการเช่าดูราคา 30 ดอลลาร์ ราว 978 บาท ผ่านช่องทาง Disney Plus Premier Access ล่าสุด ดิสนีย์ออกมาประกาศว่า ตัวหนังสร้างรายได้เฉพาะบน Disney+ ไป 60 ล้านดอลลาร์หรือเกือบ 2 พันล้านบาท</p>\n<p>ส่วนช่องทางโรงภาพยนตร์ในสหรัฐฯ ตัวหนังสร้างรายได้ไป 80 ล้านดอลลาร์และ 78 ล้านดอลลาร์จากโรงหนังทั่วโลก รวมแล้ว Black Widow สร้างรายได้จากสัปดาห์แรกไปแล้ว 218 ล้านดอลลาร์ และตัวเลขนี้ยังไม่รวมในประเทศจีนซึ่งยังไม่ลงฉาย</p>\n<p>นอกจาก Black Widow แล้วยังมี Cruella และ Raya and the Last Dragon ที่ฉายในโรงและ Disney+ พร้อมกัน แต่ทางดิสนีย์ไม่ได้เปิดเผยตัวเลขการรับชม</p>\n<p>Black Widow เองก็เลื่อนฉายมาหลายครั้งเนื่องจากโรคระบาด แต่ก็สามารถทำรายได้ดีและกอบกู้สถานการณ์ที่อุตสาหกรรมโรงหนังต้องเจอมาตลอดในช่วง 1-2 ปีนี้</p>\n<p>ที่มา - <a href=\"https://variety.com/2021/film/box-office/marvel-black-widow-box-office-opening-weekend-1235016977/\">Variety</a>, <a href=\"https://gizmodo.com/black-widow-surpasses-expectations-raking-in-218-milli-1847270098\">Gizmodo</a></p>\n</div></div></div><div><div>Topics: </div><div><div><a href=\"/topics/disney-plus\">Disney+</a></div><div><a href=\"/topics/marvel\">Marvel</a></div><div><a href=\"/topics/streaming\">Streaming</a></div><div><a href=\"/topics/movie-0\">Movie</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"091fb96839a6153ea639eadf0aa34c79d17c4a928023f2205721f0742e680595","category":"Thai"}