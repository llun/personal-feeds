{"title":"สื่อออสเตรเลียเผยกูเกิล ยอมดีลกับบริษัทสื่อใหญ่ 2 ราย ยอมประนีประนอมกับกฎหมายใหม่","link":"https://www.blognone.com/node/121231","date":1613541559000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็นกฎหมายใหม่ของออสเตรเลีย ให้แพลตฟอร์มออนไลน์อย่างกูเกิลและเฟซบุ๊กจ่ายเงินค่าเนื้อหาให้สำนักข่าวและบริษัทสื่อเพื่อนำเนื้อหามาปรากฏบนแพลตฟอร์ม หรือ News Media Bargaining Code ล่าสุดสื่อออสเตรเลีย Sydney Morning Herald รายงานว่า กูเกิลมีท่าทียอมผ่อนปรนกับกฎหมายใหม่มากขึ้น จากเดิมที่ต่อต้านตลอดถึงขั้นขู่เอาบริการค้นหาออกจากประเทศ</p>\n<p>รายงานข่าวระบุว่า กูเกิลยอมทำข้อตกลงจ่ายเงินให้บริษัทสื่อใหญ่ในออสเตรเลีย 2 รายคือ Nine Entertainment เจ้าของสื่อหลายเจ้าและล็อบบี้ยิสต์รายใหญ่ เป็นเงิน 23 ล้านเหรียญต่อปี และบริษัท Seven West เจ้าของสื่อทีวีและสิ่งพิมพ์ เป็นเงิน 30 ล้านเหรียญ</p>\n<p>ซึ่งการยอมประนีประนอมของกูเกิล จะเป็นจุดเปลี่ยนสำคัญในวงการสื่อ และเป็นไปได้ว่า กูเกิลต้องเปลี่ยนมาใช้ระบบการจ่ายเงินให้กับสำนักข่าวทั่วโลก ก่อนหน้านี้<a href=\"https://www.blognone.com/node/121108\">ยุโรปก็มีท่าทีจะนำร่างกฎหมายของออสเตรเลียมาปรับใช้</a></p>\n<p><img alt=\"No Description\" src=\"https://www.blognone.com/sites/default/files/externals/95d5551db43739f317e5dc96b3aeced4.png\" ></p>\n<p>อย่างไรก็ตามกูเกิลพยายามบอกสังคมว่า ตอนนี้กูเกิลมี Google News Showcase ที่จ่ายเงินให้ผู้ผลิตเนื้อหาระยะยาว 1 พันล้านดอลลาร์ ซึ่งกูเกิลเคยเสนอช่องทางนี้ให้ Nine Entertainment ด้วย แต่ถูกปฏิเสธ ทางโฆษก Nine Entertainment บอกว่า นี่คือสิ่งที่บริษัทผูกขาดมักจะทำ คือยื่นข้อเสนอในรูปแบบของ Google Showcase แต่ไม่ยอมเจรจา</p>\n<p>แม้ News Media Bargaining Code มีเป้าหมายเพื่อลดทอนอำนาจของแพลตฟอร์มใหญ่มาให้สำนักข่าวบ้าง แต่ก็มีความกังวลเช่นกันว่า กฎหมายนี้จะทำให้บริษัทสื่อรายเล็กอยู่ยากขึ้นอีกหรือไม่ เพราะไม่มีกำลังต่อรองมากเท่าบริษัทสื่อใหญ่อย่าง Nine Entertainment และ Seven West</p>\n<p>ที่มา - <a href=\"https://www.cnet.com/news/google-inks-landmark-agreements-with-australian-media-giants/\">CNET</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/facebook\">Facebook</a></div><div class=\"field-item even\"><a href=\"/topics/australia\">Australia</a></div><div class=\"field-item odd\"><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8068a6cb42351a62a7e9fa7ab963f6b6315b020c32ce3f5c2e860d9a2f5efa59","category":"Thai"}