{"title":"Tesla ออกอัพเดตให้รถกว่า 285,000 คันในประเทศจีน จากปัญหา cruise control เปิดเองได้","link":"https://www.blognone.com/node/123460","date":1624866380000,"content":"<div><div><div><p>Tesla ต้องออกอัพเดตให้รถกว่า 285,000 คันในประเทศจีน หลังพบข้อกังวลเกี่ยวกับระบบ cruise control เปิดเองได้อัตโนมัติ ทำให้ความเร็วเพิ่มฉับพลัน โดยผู้ใช้ไม่ทันตั้งตัว แม้หน่วยงานรัฐของประเทศจีนจะใช้คำว่า “เรียกคืน” แต่ผู้ใช้เพียงแค่ต้องอัพเดตซอฟต์แวร์จากบ้านโดยไม่ต้องนำรถไปเข้าศูนย์</p>\n<p>หน่วยงานกำกับดูแลมาตรฐานตลาดของประเทศจีน (State Administration for Market Regulation) ระบุว่ารถที่ถูก “เรียกคืน” ส่วนใหญ่เป็น Model 3 และ Model Y ที่ผลิต ณ Gigafactory เซี่ยงไฮ้ รวม 249,855 คัน ส่วน Model 3 อีก 35,655 คัน เป็นรถนำเข้า</p>\n<p><a href=\"https://www.wsj.com/articles/tesla-recalls-285-000-vehicles-in-china-most-of-them-locally-made-11624698587\">The Wall Street Journal</a> ผู้รายงานเรื่องนี้ ระบุว่า Tesla ไม่ตอบกลับอีเมลสอบถามที่ถูกส่งไปยังที่อยู่อีเมลสำหรับสื่อ อาจจะเพราะ <a href=\"https://www.reuters.com/article/us-tesla-media-idUSKBN26R2CX\">Tesla ยุบฝ่ายสื่อไปในปีที่แล้ว</a> แต่มีการโพสต์ขอโทษใน Weibo ของบริษัท</p>\n<p><img src=\"https://www.blognone.com/sites/default/files/externals/41a0e7afbac12ad15215d65e031b8654.jpg\" /></p>\n<p>Tesla เริ่มส่งมอบรถยนต์ไฟฟ้าที่ผลิตในจีนครั้งแรก<a href=\"https://www.blognone.com/node/113878\">ช่วงสิ้นปี 2019</a> และตั้งเป้าผลิตให้ได้ 500,000 คันต่อปี ปัจจุบันประเทศจีนเป็นตลาดรถยนต์ไฟฟ้าที่ใหญ่ที่สุดในโลก แต่ Tesla ยังประสบปัญหาประปราย ทั้ง<a href=\"https://www.blognone.com/node/114401\">การระบาดของ COVID-19</a>ในปีก่อน กองทัพจีน<a href=\"https://www.blognone.com/node/121790\">ห้ามใช้รถยนต์ Tesla ในกิจการกองทัพ</a> การต้องทำตาม<a href=\"https://www.blognone.com/node/122862\">มาตรฐานข้อมูลที่แตกต่างจากประเทศอื่น</a> และ<a href=\"https://www.cnbc.com/2021/04/23/tesla-in-china-pressure-mounts-on-carmaker-after-customer-protest.html\">การให้บริการหลังการขายที่ดูเหมือนจะไม่พอใจชาวจีนนัก</a></p>\n<p>ในรายงานไม่มีข้อมูลว่าข้อผิดพลาดนี้ส่งผลแค่กับเวอร์ชั่นซอฟต์แวร์ของรถที่ใช้ในประเทศจีนหรือไม่ แต่ก่อนหน้านี้เคยมี<a href=\"https://www.blognone.com/node/122235\">อุบัติเหตุรถ Tesla Model S ในสหรัฐอเมริกา</a> ที่มีข้อสันนิษฐานว่าอาจจะเกิดจาก cruise control เช่นกัน</p>\n<p>ที่มา - <a href=\"https://www.wsj.com/articles/tesla-recalls-285-000-vehicles-in-china-most-of-them-locally-made-11624698587\">The Wall Street Journal</a></p>\n</div></div></div><div><div>Topics: </div><div><div><a href=\"/topics/tesla-motors\">Tesla Motors</a></div><div><a href=\"/topics/china\">China</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f4f00ac5e57ee4fc6c5b97ec4366d2ff951ac5c6153aea162b700772f7c1e684","category":"Thai"}