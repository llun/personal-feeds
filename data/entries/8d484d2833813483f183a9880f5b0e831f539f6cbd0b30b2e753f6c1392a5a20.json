{"title":"WhatsApp เตือนอีกครั้ง ให้ยอมรับข้อตกลงใหม่ภายใน 15 พฤษภาคม มิฉะนั้นจะใช้งานได้อย่างจำกัด","link":"https://www.blognone.com/node/122568","date":1620407947000,"content":"<div><div><div><p>WhatsApp อัพเดตข้อมูล จากเดิมที่ผู้ใช้งาน<a href=\"https://www.blognone.com/node/121310\">ต้องยอมรับข้อตกลงใช้งานใหม่</a>ภายในวันที่ 15 พฤษภาคมนี้ มิฉะนั้นจะเข้าถึงการใช้งานบางอย่างไม่ได้ โดยเปลี่ยนมาระบุว่า จะไม่มีบัญชีใดถูกลบหรือใช้งานไม่ได้จากผลของข้อตกลงการใช้งานใหม่ ที่มีผลวันที่ 15 พฤษภาคมนี้</p>\n<p>กรณีที่ผู้ใช้ยังไม่ยอมรับข้อตกลงการใช้งานใหม่ ที่ต้อง<a href=\"https://www.blognone.com/node/120565\">แชร์ข้อมูล</a>ให้ Facebook นั้น WhatsApp จะยังคงแสดงข้อความเตือนต่อเนื่อง ส่วนการใช้งานจะยังถูกจำกัดคุณสมบัติต่อไป แต่จะไม่เกิดกับผู้ใช้ทุกคนในเวลาเดียวกัน โดยจะไม่สามารถเข้าถึงลิสต์ผู้ติดต่อได้ แต่ยังรับสายโทรเข้าและวิดีโอคอลได้ อ่านข้อความผ่านส่วนการแจ้งเตือนได้ และในไม่กี่สัปดาห์จากนั้น (ไม่ระบุเวลา) หากยังไม่ยอมรับข้อตกลง จะไม่สามารถรับสายหรืออ่านข้อความได้อีก</p>\n<p>ประกาศนี้อาจไม่ต่างจากของเดิมมากในแง่ระยะเวลาที่มีผล แต่เป็นการลงรายละเอียดที่ชัดเจนขึ้นหากผู้ใช้ยังไม่ยอมรับข้อตกลงใหม่ที่จะมีผล 15 พฤษภาคมนี้ โดยเฉพาะการย้ำว่าจะไม่ลบบัญชีผู้ใช้งานนั่นเอง</p>\n<p>ที่มา: <a href=\"https://faq.whatsapp.com/general/security-and-privacy/what-happens-when-our-terms-and-privacy-policy-updates-take-effect/?lang=en\">WhatsApp</a> และ <a href=\"https://www.theverge.com/2021/5/7/22424769/whatsapp-privacy-policy-deadline-controversy-functionality\">The Verge</a></p>\n<p><img src=\"https://scontent.whatsapp.net/v/t39.8562-34/p1080x2048/182826131_146620550759104_3504028272761655997_n.jpg.webp?ccb=1-3&amp;_nc_sid=8a74b9&amp;_nc_ohc=yJChcEFZFTIAX9rpBsJ&amp;_nc_ht=scontent.whatsapp.net&amp;tp=30&amp;oh=ca46e4f064db65c8b8109a131744d335&amp;oe=60BCCE0D\" /></p>\n</div></div></div><div><div>Topics: </div><div><div><a href=\"/topics/whatsapp\">WhatsApp</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d484d2833813483f183a9880f5b0e831f539f6cbd0b30b2e753f6c1392a5a20","category":"Thai"}