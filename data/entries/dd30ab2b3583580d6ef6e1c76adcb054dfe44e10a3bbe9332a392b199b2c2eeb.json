{"title":"Mac Mini รุ่นชิป M1 ใช้ไฟแค่ราว 1 ใน 3 ของรุ่นซีพียู Intel รุ่นล่าสุดที่แอปเปิลใช้งาน","link":"https://www.blognone.com/node/122349","date":1619411788000,"content":"<div><div><div><p>Apple เผยแพร่ข้อมูลกำลังไฟและความร้อนของ Mac Mini รุ่นต่างๆ พบว่ารุ่น M1 ใช้ไฟในช่วง idle อยู่ที่ 6.8W และสูงสุดที่ 39W เท่านั้น คิดเป็นราว 1 ใน 3 เมื่อเทียบกับ Mac Mini รุ่นปี 2018 ซึ่งเป็นรุ่นล่าสุดที่ใช้ซีพียู Intel ก่อน Apple จะเปลี่ยนมาใช้ชิป M1 ใน Mac Mini พบว่าซีพียู Intel ตระกูล Coffee Lake แบบ 6 แกน ในรุ่นนั้น ใช้ไฟช่วง idle อยู่ที่ 19.9W และช่วงทำงานสูงสุดถึง 122W</p>\n<p>Mac Mini M1 ยังมีอัตราการปล่อยความร้อน (thermal output) ที่น้อยกว่าอีกด้วย โดยอยู่ที่ 23.2 BTU ต่อชั่วโมงในช่วง idle และ 133 BTU ต่อชั่วโมงในการทำงานเต็มที่ เทียบกับชิป Coffee Lake ปี 2018 ตัวเดิมที่มีอัตราการปล่อยความร้อน 68 BTU ต่อชั่วโมงในช่วง idle และ 417 BTU ต่อชั่วโมง เมื่อทำงานเต็มที่</p>\n<p>อัตราการกินไฟและการปล่อยความร้อนนี้ แสดงให้เห็นจุดแข็งที่ชัดเจนของซีพียู M1 คือด้านพลังงานและความร้อนที่ต่ำกว่า ทำให้มีพื้นที่เหลือในการพัฒนาและปรับปรุงประสิทธิภาพได้อีกมากในอนาคต และปัจจุบันชิป M1 ยังรันที่ความเร็วสัญญาณนาฬิกา 3.2GHz เท่านั้น ซึ่งหาก Apple สามารถสเกลความเร็วขึ้นไปได้มากกว่านี้ น่าจะเป็นงานยากสำหรับซีพียู x86 ที่จะมาแข่งขันด้วยในอนาคต</p>\n<p><img src=\"https://www.blognone.com/sites/default/files/externals/bb5bcacce7aad3a46adf1838e4c7b2e9.png\" /></p>\n<p><img src=\"https://www.blognone.com/sites/default/files/externals/775221958bc52b1c676cd45692ce7160.jpg\" /></p>\n<p>ที่มา - <a href=\"https://support.apple.com/en-us/HT201897\">Apple</a> via <a href=\"https://www.extremetech.com/computing/319664-apple-mac-mini-m1-uses-one-third-the-electricity-of-intel-cpu\">Extremetech</a></p>\n</div></div></div><div><div>Topics: </div><div><div><a href=\"/topics/mac-mini\">Mac Mini</a></div><div><a href=\"/topics/apple\">Apple</a></div><div><a href=\"/topics/apple-m1\">Apple M1</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dd30ab2b3583580d6ef6e1c76adcb054dfe44e10a3bbe9332a392b199b2c2eeb","category":"Thai"}