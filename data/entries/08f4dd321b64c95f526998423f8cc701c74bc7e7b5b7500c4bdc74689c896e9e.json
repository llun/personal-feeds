{"title":"Cloudflare รองรับ QUIC เวอร์ชั่นแรก, ระบุมีคนใช้ HTTP/3 รวม 12% แล้ว","link":"https://www.blognone.com/node/122946","date":1622516119000,"content":"<div><div><div><p>Cloudflare ประกาศรองรับ QUIC เวอร์ชั่น 1 หลังจาก <a href=\"https://www.blognone.com/node/122901\">IETF ออกมาตรฐาน RFC9000 เพียงหนึ่งวัน</a> โดยเลขเวอร์ชั่นที่ส่งระหว่างเชื่อมต่อจะกลายเป็น <code>0x00000001</code> จากเดิมเวอร์ชั่นดราฟจะเป็น <code>0xff00001b</code> (draft 27), <code>0xff00001c</code> (draft 28), และ  <code>0xff00001b</code> (draft 29)</p>\n<p>แม้ว่ามาตรฐานตัวจริงยังไม่ออกมา แต่เบราว์เซอร์จำนวนหนึ่งก็รองรับ QUIC มานานแล้ว (กูเกิลใส่ QUIC ใน Chrome เพื่อเชื่อมต่อกับเซิร์ฟเวอร์กูเกิลเองแต่แรก) ช่วงสัปดาห์ที่ผ่านมามีอัตราการเชื่อมต่อ HTTP/3 ที่เลเยอร์ล่างเป็น QUIC ไปยัง Cloudflare ถึง 12.44%</p>\n<p>เบราว์เซอร์ที่รองรับ QUIC จะเชื่อมต่อ HTTPS ผ่านพอร์ต TCP 443 ก่อนจากนั้นเซิร์ฟเวอร์จะตอบกลับโดยแนบ header Alt-Svc (<a href=\"https://datatracker.ietf.org/doc/html/rfc7838\">RFC7838</a>) เพื่อแจ้งว่ามี QUIC ให้บริการ หลังจากนั้นเบราว์เซอร์จึงเชื่อมต่อครั้งต่อๆ ไปด้วย QUIC แทน</p>\n<p>ที่มา - <a href=\"https://blog.cloudflare.com/quic-version-1-is-live-on-cloudflare/\">Cloudflare</a></p>\n<p><img src=\"https://blog.cloudflare.com/content/images/2021/05/image1-15.png\" /></p>\n</div></div></div><div><div>Topics: </div><div><div><a href=\"/topics/cloudflare\">Cloudflare</a></div><div><a href=\"/topics/quic\">QUIC</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"08f4dd321b64c95f526998423f8cc701c74bc7e7b5b7500c4bdc74689c896e9e","category":"Thai"}