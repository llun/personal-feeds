{"title":"Jeff Kaplan ผู้กำกับเกม Overwatch ลาออกจาก Blizzard ได้ Aaron Keller กำกับเกมภาคต่อ","link":"https://www.blognone.com/node/122282","date":1618975054000,"content":"<div><div><div><p>Jeff Kaplan ผู้กำกับเกม Overwatch ลาออกจาก Blizzard แล้ว หลังทำงานมาถึง 19 ปี โดยคนที่จะมาทำหน้าที่กำกับเกม  Overwatch 2 ต่อคือ Aaron Keller</p>\n<p>Kaplan ระบุในแถลงการณ์ว่า รู้สึกเป็นเกียรติที่ได้มีโอกาสสร้างโลกและฮีโร่ในเกมที่ทุกคนหลงใหล และรู้สึกขอบคุณทีมงานและบริษัท แต่เขาไม่ได้บอกเพิ่มเติมว่าจะทำอะไรต่อไป</p>\n<p><img src=\"https://cdn.vox-cdn.com/thumbor/EuP_Ay6clFoXKiSWQihYqn4IlYA=/0x0:5760x3840/920x613/filters:focal(2973x1240:3893x2160):format(webp)/cdn.vox-cdn.com/uploads/chorus_image/image/69157784/Jeffrey_Kaplan.0.jpg\" /></p>\n<p>ภาพจาก Blizzard</p>\n<p>ด้านผู้ที่มารับบทเป็นผู้กำกับเกมคนต่อไปคือ Aaron Keller ระบุว่า รู้สึกโชคดีที่เรามีฐานการพัฒนา และมีทีมที่มีความเป็นผู้นำด้านการสร้างสรรค์และออกแบบเกมของ Blizzard รวมถึงทีมงานเลือดใหม่สำหรับการสร้าง Overwatch 2 ตัวเกมยังพัฒนาไปได้ด้วยดี ซึ่งจะมีแผนการต่อไปในปีนี้</p>\n<p>Aaron Keller เองก็มีประสบการณ์ใน Blizzard มานาน มีผลงานใน World of Warcraft มาก่อนจะมาเป็นผู้ช่วยผู้กำกับเกม Overwatch</p>\n<p>ก่อนหน้านี้ <a href=\"https://www.blognone.com/node/115150\">Michael Chu หัวหน้าทีมนักเขียน Overwatch ก็ลาออกจาก Blizzard แล้ว หลังทำงานมานานกว่า 20 ปี โดยไม่ได้ระบุเหตุผลที่ชัดเจน</a></p>\n<p>ที่มา - <a href=\"https://venturebeat.com/2021/04/20/overwatch-director-jeff-kaplan-is-leaving-blizzard/\">Venture Beat</a>, <a href=\"https://news.blizzard.com/en-us/overwatch/23665015/new-leadership-for-overwatch\">Blizzard</a></p>\n</div></div></div><div><div>Topics: </div><div><div><a href=\"/topics/blizzard\">Blizzard</a></div><div><a href=\"/topics/overwatch\">Overwatch</a></div><div><a href=\"/topics/games\">Games</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f6b8aaf523eac14a8d8f6c5f9645ad12a0c5c6a2630556b464fd3123d11463a","category":"Thai"}