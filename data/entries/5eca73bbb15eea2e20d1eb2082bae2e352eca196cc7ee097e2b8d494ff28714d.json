{"title":"Apple อัพเดตแอปเก่าใน App Store ชุดใหญ่ แก้ไขใบรับรองให้เป็นปัจจุบันสำหรับ iOS 14.5","link":"https://www.blognone.com/node/122215","date":1618621389000,"content":"<div><div><div><p>App Store ได้ออกอัพเดตแอปเก่าที่ไม่มีอัพเดตมานานในวันนี้ ซึ่งไม่ใช่การอัพเดตฟีเจอร์หรือแก้ไขบั๊กจากฝั่งผู้พัฒนา แต่แอปเปิลได้อัพเดตแอปเหล่านี้ให้เอง ระบุรายละเอียดว่าเป็นการปรับปรุงการลงชื่อในใบรับรอง (Signing Certificate) ให้เป็นเวอร์ชันล่าสุด เพื่อรองรับ iOS 14.5</p>\n<p>ทั้งนี้ฝั่งผู้พัฒนาแอปไม่ต้องทำอะไรเพิ่มเติมแต่อย่างใด โดยแอปเปิลได้ส่งอีเมลแจ้งนักพัฒนาถึงการเปลี่ยนแปลงนี้ด้วย</p>\n<p>การออกอัพเดตนี้อาจบอกใบ้ได้ว่า iOS 14.5 น่าจะออกมาให้อัพเดตสำหรับผู้ใช้งานทั่วไปเร็ว ๆ นี้</p>\n<p>ที่มา: <a href=\"https://www.macrumors.com/2021/04/16/psa-apple-updating-old-apps-latest-certificate/\">MacRumors</a></p>\n<p><img src=\"https://www.blognone.com/sites/default/files/externals/a1e472125e4f3086a8ec7b4d3c7fc57d.png\" /></p>\n<p><img src=\"https://www.blognone.com/sites/default/files/externals/fc96dcedd268b29b0779944ab135a92c.png\" /></p>\n</div></div></div><div><div>Topics: </div><div><div><a href=\"/topics/app-store\">App Store</a></div><div><a href=\"/topics/apple\">Apple</a></div><div><a href=\"/topics/ios-14\">iOS 14</a></div><div><a href=\"/topics/developer\">Developer</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5eca73bbb15eea2e20d1eb2082bae2e352eca196cc7ee097e2b8d494ff28714d","category":"Thai"}