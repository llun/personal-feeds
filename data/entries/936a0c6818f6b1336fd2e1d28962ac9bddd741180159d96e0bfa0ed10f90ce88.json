{"title":"Babylon's Fall ผลงานใหม่ของ PlatinumGames เกมแอคชั่นแฟนตาซี ภาพสไตล์สีน้ำมัน","link":"https://www.blognone.com/node/123179","date":1623671329000,"content":"<div><div><div><p>PlatinumGames ต้นสังกัดของเกมดังอย่าง Nier และ Bayonetta เปิดตัวเทรลเลอร์ของเกม Babylon's Fall ที่จัดจำหน่ายโดย Square Enix (เปิดตัวครั้งแรกในปี 2019 แล้วเงียบหายไปพักใหญ่ๆ)</p>\n<p>Babylon's Fall เป็นเกมแอคชั่น co-op ที่ใช้เนื้อเรื่องเป็นหอคอยบาบีโลนในตำนาน กลุ่มตัวเอกเป็นอัศวินที่เรียกว่า Sentinal ที่ต้องบุกขึ้นหอคอยบาบีโลนเพื่อค้นหาความลับที่ซ่อนอยู่ เกมสามารถเล่นแบบมัลติเพลเยอร์ co-op ได้พร้อมกันสูงสุด 4 คน</p>\n<p>สิ่งแรกที่ทุกคนที่ดูคลิปเทรลเลอร์ต้องสังเกตเห็นคือ งานภาพ! ตรงนี้ PlatinumGames อธิบายว่าเป็นความตั้งใจให้งานภาพดูเหมือนภาพวาดสีน้ำมัน ที่เห็นลายของฝีแปรงอย่างชัดเจน (โปรดเข้าใจตรงกัน ไม่ใช่ว่าภาพไม่ชัดนะ)</p>\n<p>เกมลง PS4, PS5 และพีซี Steam ยังไม่ประกาศวันวางจำหน่าย แต่จะเปิดทดสอบ closed beta ในเร็วๆ นี้</p>\n<p><img src=\"https://www.blognone.com/sites/default/files/externals/6eb87fe1105fb6b54b1b9a0b8b96b252.jpg\" /></p>\n<p><img src=\"https://www.blognone.com/sites/default/files/externals/ef97edb8cd8e9886ebb4802ff55b07c9.jpg\" /></p>\n<p>ที่มา - <a href=\"https://square-enix-games.com/en_EU/news/babylons-fall\">Square Enix</a></p>\n</div></div></div><div><div>Topics: </div><div><div><a href=\"/topics/platinum-games\">Platinum Games</a></div><div><a href=\"/topics/games\">Games</a></div><div><a href=\"/topics/square-enix\">Square Enix</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"936a0c6818f6b1336fd2e1d28962ac9bddd741180159d96e0bfa0ed10f90ce88","category":"Thai"}