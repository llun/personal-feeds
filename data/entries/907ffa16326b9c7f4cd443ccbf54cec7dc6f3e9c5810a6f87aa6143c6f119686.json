{"title":"[Bloomberg] OnlyFans กำลังระดมทุนรอบใหม่ ดันตัวเองเป็นสื่อกระแสหลักมากกว่าเนื้อหาผู้ใหญ่","link":"https://www.blognone.com/node/123322","date":1624332010000,"content":"<div><div><div><p>หนึ่งในบริษัทเทคโนโลยีที่รุ่งเรืองสูงสุดในยุค COVID-19 คือ OnlyFans แพลตฟอร์มเนื้อหาพิเศษที่โดดเด่นเรื่องเนื้อหาผู้ใหญ่ ล่าสุด Bloomberg รายงานว่า OnlyFans กำลังเจรจาระดมทุนรอบใหม่คาดว่ามูลค่าบริษัทจะพุ่งทะลุพันล้านเหรียญ</p>\n<p>แหล่งข่าวไม่เปิดเผยชื่อระบุว่า บริษัทกำลังเจรจาและมองหาผุ้สนับสนุนที่ช่วยผลักดัน OnlyFans ให้เป็นสื่อกระแสหลักมากขึ้น มากกว่าเป็นแค่แพลตฟอร์มเนื้อหาผู้ใหญ่เพียงอย่างเดียว</p>\n<p>OnlyFans มีเนื้อหาจากคนดังที่ไม่ได้มาจากอุตสาหกรรมเนื้อหาผู้ใหญ่อีกมาก ไม่ว่าจะเป็น นักมวยชื่อดัง Floyd Mayweather และแรปเปอร์ชื่อดัง Cardi B เป็นต้น Tim Stokely ซีอีโอ OnlyFans เคยระบุว่าครีเอเตอร์ที่เป็นนักกีฬามีจำนวนเพิ่มขึ้นสูงมากบนแพลตฟอร์ม</p>\n<p>OnlyFans มียอดขายมากกว่า 2 พันล้านดอลลาร์ในปีที่แล้ว และเนื่องจากOnlyFans เก็บค่าธรรมเนียม 20% จากครีเอเตอร์ นั่นหมายความว่าบริษัทมีรายรับมากกว่า 400 ล้านดอลลาร์ จนถึงตอนนี้มีผู้ใช้งานแล้ว 130 ล้านคน</p>\n<p>Twitter เองก็พยายามสร้างแพลตฟอร์มให้เป็นพื้นที่ครีเอเตอร์ ทำฟีเจอร์ <a href=\"https://www.blognone.com/node/123037\">Super Follow เพื่อเปิดทางสำหรับเนื้อหาผู้ใหญ่ด้วย</a> อ่านบทความเพิ่มเติมเกี่ยวกับ OnlyFans ได้ที่ <a href=\"https://brandinside.asia/get-to-know-with-onlyfans-multi-billion-platform/\">Brandinside</a></p>\n<p><img src=\"https://www.blognone.com/sites/default/files/externals/b96958fcba41e3f7f687c74b0c4f7c88.png\" /><br />\nOnlyFans ภาพจาก Shutterstock</p>\n<p>ที่มา - <a href=\"https://finance.yahoo.com/news/onlyfans-seeks-funding-valuation-above-200045117.html\">Yahoo Finance</a></p>\n</div></div></div><div><div>Topics: </div><div><div><a href=\"/topics/onlyfans\">OnlyFans</a></div><div><a href=\"/topics/invesment\">Invesment</a></div><div><a href=\"/topics/porn\">Porn</a></div><div><a href=\"/topics/adult-only\">Adult-Only</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"907ffa16326b9c7f4cd443ccbf54cec7dc6f3e9c5810a6f87aa6143c6f119686","category":"Thai"}