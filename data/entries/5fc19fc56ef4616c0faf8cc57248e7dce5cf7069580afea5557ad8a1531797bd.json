{"title":"[ลือ] Nintendo Switch รุ่นใหม่ จะเปิดตัวมิถุนายนนี้ เริ่มขายเร็วที่สุดกันยายน","link":"https://www.blognone.com/node/122887","date":1622111042000,"content":"<div><div><div><p>รายงานนี้มาจาก Bloomberg โดยอ้างแหล่งข่าวที่เกี่ยวข้อง ว่านินเทนโดเตรียมเริ่มสายการผลิต Switch รุ่นใหม่ในเดือนกรกฎาคมนี้ และจะวางขายในช่วงเดือนกันยายน-ตุลาคมปีนี้ ซึ่งเป็นรุ่นอัพเกรดใหญ่ หลังจากรุ่นแรก<a href=\"https://www.blognone.com/node/89133\">เริ่มวางขาย</a>เมื่อ 4 ปีที่แล้ว โดยอาจเปิดตัวก่อน<a href=\"https://www.blognone.com/node/115640\">งาน E3 ที่กำหนดจัดมิถุนายนนี้</a></p>\n<p>ก่อนหน้านี้มี<a href=\"https://www.blognone.com/node/121841\">รายงานข่าว</a>เกี่ยวกับสเปคของ Switch รุ่นใหม่ ว่าใช้ชิป NVIDIA ตัวใหม่ที่รองรับ Deep Learning Super Sampling สามารถแสดงได้ผลที่ระดับ 4K เมื่อเชื่อมต่อกับจอทีวี</p>\n<p>ตัวแทนของนินเทนโดปฏิเสธที่จะให้ความเห็นต่อข่าวดังกล่าว</p>\n<p>รายงานบอกว่าราคาขายอาจแพงกว่ารุ่นที่ขายอยู่ในปัจจุบัน มีสาเหตุหลักจากชิ้นส่วนที่ขาดแคลน และค่าแรงในประเทศจีนที่เพิ่มสูงขึ้น โดยจะวางขายคู่ไปกับ Switch Lite รุ่นเดิม</p>\n<p>ที่มา: <a href=\"https://www.bloomberg.com/news/articles/2021-05-27/nintendo-plans-upgraded-switch-replacement-as-soon-as-september\">Bloomberg</a></p>\n<p><img src=\"https://www.blognone.com/sites/default/files/externals/773417789e814351d6c66e807201753d.jpg\" /></p>\n</div></div></div><div><div>Topics: </div><div><div><a href=\"/topics/nintendo-switch\">Nintendo Switch</a></div><div><a href=\"/topics/nintendo\">Nintendo</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5fc19fc56ef4616c0faf8cc57248e7dce5cf7069580afea5557ad8a1531797bd","category":"Thai"}