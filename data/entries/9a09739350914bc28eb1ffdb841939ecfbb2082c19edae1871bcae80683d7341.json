{"title":"Adobe Premiere Pro ยกเครื่องหน้าตาใหม่ แยกหน้า Import ออกมาเพื่อนำเข้าไฟล์ง่ายขึ้น","link":"https://www.blognone.com/node/123348","date":1624427877000,"content":"<div><div><div><p>Adobe Premiere Pro ออกแบบหน้าตาการใช้งานใหม่ให้เป็นมิตรกับผู้ใช้งานหน้าใหม่มากขึ้น ยังคงเป็นเวอร์ชั่นเบต้า มีการออกแบบใหม่สามส่วนหลักๆ คือแยกหน้า Import ออกมา, เพิ่มแถบการทำงานหลักที่ด้านบนสุด และหน้า Export</p>\n<p>ในหน้า Import Mode แสดงฟุตเทจคลิปในรูปแบบภาพ เพื่อให้นำเข้าวิดีโอเข้ามาได้ง่ายและเร็วขึ้น ลดการอ่านชื่อไฟล์และชื่อโฟลเดอร์ในเครื่อง ในกรณีที่ต้องนำเข้าไฟล์จากหลายๆโฟลเดอร์บนอุปกรณ์ โดยจะมองเห็นไฟล์ที่เพิ่มเข้ามาในแถบเล็กๆ ด้านล่าง ดูได้จากรูปภาพ</p>\n<p><img src=\"https://www.blognone.com/sites/default/files/externals/7097be802e11c29cf00afb9354df2a9c.png\" /></p>\n<p>เพิ่มแถมการทำงานด้านบน รวบเมนูการทำงานจากเดิมที่มีเยอะมาเป็นสามเมนูหลัก คือ กลุ่ม Import, Edit, Export ไว้ที่ด้านซ้ายมือ ชื่อโปรเจกต์งานอยู่ตรงกลาง และเมนู edit อยู่ด้านขวาที่คลิกเป็น drop down ได้</p>\n<p><img src=\"https://www.blognone.com/sites/default/files/externals/46a4a5983d7d37ff13900b737eff5aa8.png\" /></p>\n<p>ในหน้า Export มีการออกแบบที่เรียบง่ายขึ้น เมนูน้อยลง ผู้สร้างงานเลือกจุดหมายปลายทางที่อยากลงวิดีโอได้ ทั้ง Facebook, YouTube, Twitter, Behance หรือเก็บไว้ใน Creative Cloud</p>\n<p><img src=\"https://www.blognone.com/sites/default/files/externals/167f7abf7481cde22cc71e3a95cb581f.png\" /></p>\n<p>ที่มา - <a href=\"https://blog.adobe.com/en/publish/2021/06/22/premiere-pro-gets-a-cutting-edge-refresh-for-todays-creator.html#gs.40o97g\">Adobe</a></p>\n</div></div></div><div><div>Topics: </div><div><div><a href=\"/topics/premiere-pro\">Premiere Pro</a></div><div><a href=\"/topics/adobe\">Adobe</a></div><div><a href=\"/topics/beta\">Beta</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a09739350914bc28eb1ffdb841939ecfbb2082c19edae1871bcae80683d7341","category":"Thai"}