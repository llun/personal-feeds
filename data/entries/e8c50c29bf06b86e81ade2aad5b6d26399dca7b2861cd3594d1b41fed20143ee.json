{"title":"ยุโรป-อังกฤษ สอบสวน Facebook Marketplace และ Facebook Dating ใช้ข้อมูลเอาเปรียบคู่แข่ง","link":"https://www.blognone.com/node/123036","date":1622988685000,"content":"<div><div><div><p>คณะกรรมการยุโรป (European Commission หรือ EC) ร่วมกับคณะกรรมการแข่งขันของสหราชอาณาจักร (Competition and Markets Authority หรือ CMA) ประกาศสอบสวน Facebook ว่าใช้ข้อมูลโฆษณาในระบบตัวเอง เพื่อเอาเปรียบคู่แข่งในตลาดที่ทับซ้อนกันหรือไม่</p>\n<p>กรณีของ EC สนใจตลาดลงประกาศซื้อขายของบุคคลรายย่อย (classified ads) ที่ Facebook มีบริการ Facebook Marketplace มาแข่งกับเว็บลงประกาศซื้อขายรายอื่นๆ แต่เว็บลงประกาศเหล่านี้ก็ซื้อโฆษณาผ่านบริการ Facebook ที่เป็นโซเชียลเน็ตเวิร์คเช่นกัน ทำให้ EC สนใจว่า Facebook นำข้อมูลโฆษณาเหล่านี้มาเรียนรู้พฤติกรรมของคู่แข่ง แล้วพัฒนาให้ Facebook Marketplace ได้เปรียบกว่าหรือไม่</p>\n<p>ส่วนกรณีของ CMA สนใจทั้งเรื่อง classified ads และตลาด online daring ซึ่งบริษัทมีบริการ Facebook Dating ที่กลายเป็นคู่แข่งกับเว็บไซต์หาคู่รายอื่นๆ ที่มาลงโฆษณากับ Facebook เช่นเดียวกัน</p>\n<p>ก่อนหน้านี้ CMA เพิ่งเปิดการสอบสวนกูเกิลเรื่องข้อเสนอการถอดคุกกี้ 3rd party จาก Chrome และสอบสวนแอปเปิลเรื่องการผูกขาด App Store ไปเช่นกัน</p>\n<p><img src=\"https://www.blognone.com/sites/default/files/externals/6b9a61783ddafc707ea1c6b79ce147e9.jpg\" /></p>\n<p>ที่มา - <a href=\"https://ec.europa.eu/commission/presscorner/detail/en/ip_21_2848\">EC</a>, <a href=\"https://www.gov.uk/government/news/cma-investigates-facebook-s-use-of-ad-data\">CMA</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/advertising\">Advertising</a></div><div><a href=\"/topics/united-kingdom\">United Kingdom</a></div><div><a href=\"/topics/european-commission\">European Commission</a></div><div><a href=\"/topics/antitrust\">Antitrust</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8c50c29bf06b86e81ade2aad5b6d26399dca7b2861cd3594d1b41fed20143ee","category":"Thai"}