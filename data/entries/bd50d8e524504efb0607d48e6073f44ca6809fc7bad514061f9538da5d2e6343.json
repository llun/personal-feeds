{"title":"ไม่ต้องสุ่มแล้ว EA เปิดให้พรีวิวการ์ดนักเตะ FIFA Ultimate Team ก่อนตัดสินใจซื้อ","link":"https://www.blognone.com/node/123307","date":1624237074000,"content":"<div><div><div><p>เกมตระกูล FIFA ของ EA ถูกวิจารณ์มาตลอดเรื่องการขายการ์ดนักเตะ FIFA Ultimate Team (FUT) แบบสุ่ม<a href=\"https://www.blognone.com/node/119472\">ที่ทำเงินให้ EA มหาศาล</a> ช่วงหลังเราจึงเห็น EA ออกมาตรการที่เป็นมิตรกับผู้เล่นมากขึ้น เช่น <a href=\"https://www.blognone.com/node/119597\">การบอกยอดเงินสะสมที่จ่ายค่าการ์ดไป</a>, <a href=\"https://www.blognone.com/node/122479\">การขายชุดตกแต่งโดยตรงไม่ต้องผ่าน Loot Box</a></p>\n<p>ล่าสุด EA มุ่งไปที่ใจกลางของปัญหา (อย่างไม่น่าเชื่อ!) เพราะเปลี่ยนมาขายซองการ์ดแบบเห็นการ์ดได้ก่อนซื้อ ที่เรียกว่า FUT Preview Packs</p>\n<p>การทำงานของ FUT Preview Packs ตรงไปตรงมา บนซองการ์ดจะมีสัญลักษณ์รูปตาเพื่อบอกว่า \"พรีวิว\" ดูการ์ดข้างในก่อนได้ หากไม่พอใจกับการ์ดในซองก็ไม่จำเป็นต้องซื้อ โดย EA จะวนการ์ดซองใหม่มาให้ในระยะเวลาที่กำหนด (จากภาพตัวอย่างโชว์ว่า 20 ชั่วโมง)</p>\n<p><img src=\"https://www.blognone.com/sites/default/files/externals/8b45bd6fd742e0794730ab8bf7693eca.jpg\" /></p>\n<p><img src=\"https://www.blognone.com/sites/default/files/externals/f072cc893d7f6f9feb8d77ab46e282b9.jpg\" /></p>\n<p><img src=\"https://www.blognone.com/sites/default/files/externals/53bd18f5616de5e8c95981cf5d7c5b82.jpg\" /></p>\n<p>แต่นี่คือ EA ดังนั้นข่าวดีย่อมไม่ใช่เรื่องดีทั้งหมดเสมอไป มีข้อยกเว้นสำหรับการ์ดบางประเภท เช่น Time Limited Packs, Limited Quantity Packs, การ์ดที่ได้เป็นรางวัลจากวิธีอื่นๆ ที่ไม่ได้ซื้อตรงจาก FUT Store ไม่สามารถพรีวิวได้ก่อนซื้อ และฟีเจอร์ Preview Packs เองก็เป็นฟีเจอร์ชั่วคราวระหว่างแคมเปญ Festival of FUTball ในช่วงนี้เท่านั้น เมื่อจบแคมเปญแล้วก็จะพรีวิวไม่ได้เหมือนเดิม</p>\n<p>ที่มา - <a href=\"https://www.ea.com/games/fifa/fifa-21/news/pitch-notes-fifa21-preview-packs\">EA</a> via <a href=\"https://www.polygon.com/22541541/fifa-ultimate-team-preview-pack-changes-loot-boxes-rules-ea-sports\">Polygon</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/games\">Games</a></div><div><a href=\"/topics/ea\">EA</a></div><div><a href=\"/topics/loot-box\">Loot Box</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd50d8e524504efb0607d48e6073f44ca6809fc7bad514061f9538da5d2e6343","category":"Thai"}