{"title":"Coinbase เข้าตลาดหุ้นวันแรก ราคาหุ้นเพิ่มขึ้น 31% มูลค่ากิจการ 8.58 หมื่นล้านดอลลาร์","link":"https://www.blognone.com/node/122190","date":1618445824000,"content":"<div><div><div><p>Coinbase แพลตฟอร์มซื้อขายเงินคริปโตรายใหญ่ในอเมริกา นำบริษัทเข้าซื้อขายในตลาดหุ้นแนสแดคเป็นที่เรียบร้อยแล้วด้วยวิธี Direct Listing นั่นคือไม่มีการออกหุ้นไอพีโอเพิ่มเติม ปิดการซื้อขายวันแรกที่ 328.28 ดอลลาร์ต่อหุ้น เพิ่มขึ้น 31.31% จากราคาเริ่มต้นที่ 250 ดอลลาร์ ทำให้มูลค่ากิจการของ Coinbase อยู่ที่ 8.58 หมื่นล้านดอลลาร์</p>\n<p>ช่วงที่ผ่านมาบริษัทเทคโนโลยีหลายแห่ง ก็ใช้วิธี Direct Listing ในการนำบริษัทเข้าตลาดหุ้น อาทิ <a href=\"https://www.blognone.com/node/100234\">Spotify</a>, <a href=\"https://www.blognone.com/node/110450\">Slack</a>, <a href=\"https://www.blognone.com/node/118159\">Palantir</a> และ <a href=\"https://www.blognone.com/node/119711\">Roblox</a></p>\n<p>Coinbase มีจำนวนผู้ใช้งานบนแพลตฟอร์ม 56 ล้านคน เพิ่มขึ้นจากเมื่อสิ้นปี 2020 ที่มี 43 ล้านคน รายได้ประเมินเบื้องต้นของไตรมาสที่ 1 ปี 2021 อยู่ราว 1,800 ล้านดอลลาร์ และคาดมีกำไรสุทธิ 730-800 ล้านดอลลาร์</p>\n<p>Brian Armstrong ซีอีโอและผู้ก่อตั้ง Coinbase กล่าวว่านอกจากต้องขอบคุณพนักงานและลูกค้าทุกคน ที่ร่วมกันสร้างระบบการเงินใหม่ให้ทุกคนเข้าถึงได้ เขายังขอบคุณ Satoshi Nakamoto ผู้ทำให้โลกรู้จักบิตคอยน์ตั้งแต่ปี 2008 การเข้าตลาดหุ้นของ Coinbase เป็นก้าวที่สำคัญในการสร้างแพลตฟอร์มคริปโตที่ดีที่สุดสำหรับทุกคน</p>\n<p>ที่มา: <a href=\"https://www.cnbc.com/2021/04/14/coinbase-to-debut-on-nasdaq-in-direct-listing.html\">CNBC</a> และ <a href=\"https://blog.coinbase.com/coin-its-only-the-beginning-868fe4e3fa71\">Coinbase</a></p>\n<p><img src=\"https://www.blognone.com/sites/default/files/externals/3d9c35e720fbf151dd0669148e1b6f6c.jpeg\" /></p>\n</div></div></div><div><div>Topics: </div><div><div><a href=\"/topics/coinbase\">Coinbase</a></div><div><a href=\"/topics/cryptocurrency\">Cryptocurrency</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"92ae1ba03666fac10713b47372d477ee3c62dad5d873779854c2430637f326e9","category":"Thai"}