{"title":"ความสามารถของทุนไทย","link":"https://markpeak.net/capacity-of-thai-capitalism/","date":1619838062000,"content":"<p>วันก่อนคุยเรื่องนี้กับมิตรสหายท่านหนึ่ง หาข้อมูลแล้วหาไม่เจอ ปรากฏว่าวันนี้ Facebook เตือนให้เห็น<a href=\"https://www.facebook.com/markpeak/posts/10160183300980461\">โพสต์เก่าปี 2018 ที่เคยเขียนเรื่องนี้ไว้</a>พอดี คิดว่าคงได้ใช้อีกในอนาคต เลยนำมารีรันลงบล็อก</p>\n<p>งานวิจัยทางเศรษฐศาสตร์ที่มีอิทธิพลกับผมมากคือ งานของ Akira Suehiro ผู้ที่ได้รับการยกย่องว่า เป็นผู้รู้ประวัติศาสตร์เศรษฐกิจไทยที่ดีที่สุด (แต่ตำแหน่งนี้ไม่ใช่คนไทย!!!)</p>\n<p>ถ้าให้สรุปงานของ Suehiro ในภาพเดียว ก็ต้องเป็นภาพนี้ครับ Suehiro แบ่งกลุ่มธุรกิจในไทยออกเป็น 4 ประเภท ตามสภาพเจ้าของกิจการ</p>\n<ul>\n<li>Family-owned ธุรกิจครอบครัวเศรษฐีต่างๆ (สีชมพู)</li>\n<li>GLC (government-linked company) รัฐวิสาหกิจ (สีเหลือง)</li>\n<li>Mixture of local/MNC ธุรกิจลูกผสม ร่วมทุนระหว่างไทย-ต่างชาติ (สีส้ม)</li>\n<li>MNC (multi-national company) บริษัทข้ามชาติ (สีฟ้า)</li>\n</ul>\n<p>แล้วแกก็วาดตาราง 2 แกน 4 quarter มาตรฐาน</p>\n<ul>\n<li>แกนตั้ง รูปแบบธุรกิจที่เน้นใช้ทรัพยากร (ซีกบน) หรือใช้เทคโนโลยี (ซีกล่าง)</li>\n<li>แกนนอน อุตสาหกรรมที่เปิดเสรี (ซ้าย) หรือผูกขาดด้วยกฎระเบียบ-คอนเนคชั่น (ขวา)</li>\n</ul>\n<p>จะเห็นว่าธุรกิจของไทยกลุ่มครอบครัว จะอยู่ในแกนธุรกิจที่ใช้ทรัพยากรเป็นหลัก ส่วนรัฐวิสาหกิจไทยจะอยู่ในฝั่งที่ต้องผูกขาด</p>\n<p>ในขณะที่ธุรกิจที่อิงเทคโนโลยีชั้นสูง อยู่ในอุตสาหกรรมเปิดเสรี (เช่น ไอที รถยนต์) ล้วนแต่เป็นบริษัทข้ามชาติด้วยกันทั้งสิ้น</p>\n<p>ถ้ามีภาพเดียวที่อธิบายสภาพเศรษฐกิจไทยได้ ก็ต้องเป็นภาพนี้แหละ</p>\n<p>ต้นฉบับจาก<a href=\"https://carnegieendowment.org/files/2015-02-22_Can%20Thailand%20Escape%20the%20Middle%20Income%20Trap.pdf\">เอกสารนำเสนอของ Akira Suehiro เมื่อปี 2015</a></p>The post <a href=\"https://markpeak.net/capacity-of-thai-capitalism/\">ความสามารถของทุนไทย</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"e01da16d36e36e649f64a9be6335ccb6322558b5330df171c7f88c594ff61d42","category":"Thai"}