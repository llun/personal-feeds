{"title":"รีวิว Asus ExpertBook B9400 โน้ตบุ๊กธุรกิจ 14 นิ้ว ซีพียู Intel Core i7 11th Gen เบาเพียง 1 กิโลกรัม","link":"https://www.blognone.com/node/123006","date":1623297600000,"content":"<div><div><div><p>น้ำหนักเป็นปัจจัยสำคัญของการเลือกซื้อโน้ตบุ๊กสำหรับทำงาน เพราะการทำงานในปัจจุบันไม่ได้อยู่แค่ในออฟฟิศอีกต่อไป ความสะดวกในการพกพาโน้ตบุ๊กไปที่ต่างๆ จึงสำคัญมากขึ้น แต่ความเบาอย่างเดียวก็คงไม่มีประโยชน์มากนัก หากขาดประสิทธิภาพในการประมวลผล</p>\n<p>Asus ExpertBook B9400 เป็นโน้ตบุ๊กธุรกิจที่ให้มาครบทั้งหน้าจอ 14 นิ้ว ความละเอียด Full HD ซีพียู Core i7 11th Gen เจนเนอเรชั่นล่าสุด ในน้ำหนักเพียง 1.005 กิโลกรัม แบตเตอรี่ 66W ใช้งานได้นานถึง 20.74 ชั่วโมง</p>\n<p><img src=\"https://www.blognone.com/sites/default/files/externals/b029d5e7958f8298dfc1d6e78cb4be0b.jpg\" /></p>\n<p>ExpertBook B9400 ยังมาพร้อมกับ Windows 10 Pro เพื่อเพิ่มประสิทธิภาพการทำงานในรูปแบบองค์กรให้ดียิ่งขึ้น เพิ่มระบบรักษาความปลอดภัย และช่วยให้คุณทำงานได้มากขึ้นไม่ว่าคุณจะอยู่ที่ไหนก็ตาม มีความสะดวกรวดเร็วพร้อมใช้งานได้ทันทีและยังสามารถปรับแต่งให้เหมาะกับระบบไอทีในธุรกิจของคุณ มั่นใจในคุณภาพจากผู้ผลิตระดับแถวหน้า รองรับการเชื่อมต่ออุปกรณ์สมัยใหม่</p>\n<p>นอกจากนี้ Windows 10 Pro ออกแบบมาเพื่อธุรกิจ สามารถจัดการได้ง่าย มีระบบรักษาความปลอดภัยในตัว รองรับการเข้ารหัสข้อมูล ระบบยืนยันบุคคลเพื่อเข้าใช้งานได้อย่างปลอดภัย การป้องกันไฟล์สูญหายเพื่อปกป้องข้อมูล ตัวตนของผู้ใช้งานและอุปกรณ์ที่ใช้ทำงาน ดังนั้น Windows 10 Pro จึงเป็นตัวช่วยในการจัดการกับภัยคุกคามยุคใหม่ที่โจมตีธุรกิจของคุณได้</p>\n<p><strong>บาง เบา ทรงประสิทธิภาพ</strong></p>\n<p>เริ่มต้นจากตัวเครื่องภายนอก ส่วนหนาสุดของเครื่องอยู่ที่ 14.9 มิลลิเมตร ใช้วัสดุแมกนีเซียมลิเทียมอัลลอย เพราะวัสดุพิเศษนี้จึงทำให้ตัวเครื่องมีน้ำหนักเบาแค่ 1.005 กิโลกรัม แต่ก็ไม่ได้แปลว่าตัวเครื่องจะบอบบาง ไม่ทนทาน เพราะ ExpertBook B9400 ผ่านมาตรฐานความทนทานระดับ MIL–STD 810H ตามมาตรฐานกองทัพสหรัฐฯ</p>\n<p><img src=\"https://www.blognone.com/sites/default/files/externals/17c9c2167a4f6054507f00db2df116e0.jpg\" /></p>\n<p>หน้าจอใช้ขนาด 14 นิ้ว เป็นพาเนลแบบ IPS ความละเอียด Full HD มีขอบจอบาง ทำให้ตัวเครื่องมีขนาดพอๆ กับโน้ตบุ๊กหน้าจอ 13 นิ้ว บนหน้าจอมีไมค์ถึง 4 ตัว พร้อมระบบ AI Noise Canceling ตัดเสียงรบกวน ใช้ประชุมวิดีโอคอลได้หายห่วง ลำโพงเป็นแบบปรับแต่งเสียงโดย harman / kardon คุณภาพเสียงชัดเจนแม้เร่งเสียงดัง ตอบโจทย์การทำงานยุคนี้ที่ต้องประชุมออนไลน์บ่อยๆ</p>\n<p>กล้องเว็บแคมเป็นแบบ IR รองรับการเข้าระบบด้วย Windows Hello ทั้งสะดวกและปลอดภัย มีชัตเตอร์ปิดกล้องเพื่อเพิ่มความเป็นส่วนตัว รวมถึงมี Proximity Sensor ตรวจจับว่ามีผู้ใช้งานหรือไม่ โดยเครื่องจะหรี่แสงหน้าจอประหยัดพลังงานเอง เมื่อไม่มีผู้ใช้งานอยู่ใกล้เครื่อง</p>\n<p><img src=\"https://www.blognone.com/sites/default/files/externals/84b244f3f3c29463ad6ee8fed0ffc082.jpg\" /><img src=\"https://www.blognone.com/sites/default/files/externals/4edf6dcea2a8fd5e5e19d51945b682cc.jpg\" /></p>\n<p>คีย์บอร์ดมีระยะการสัมผัสกำลังดี พิมพ์งานได้สะดวก มีเซ็นเซอร์สแกนลายนิ้วมืออยู่ที่มุมขวาล่าง และมีทีเด็ดคือ Asus NumberPad 2.0 แป้นตัวเลขแบบเป็นไฟ LED บน Touchpad ทำให้สะดวกต่อการทำงานที่ต้องใช้ตัวเลขเยอะๆ เช่น การทำบัญชี</p>\n<p>ข้อต่อระหว่างจอกับคีย์บอร์ดเป็นแบบ ErgoLift Hinge เพิ่มองศาให้กับคีย์บอร์ดชันขึ้นเล็กน้อยเมื่อพิมพ์งาน เหมาะกับการวางมือของมนุษย์มากกว่าวางราบ ถ้าจำเป็นยังสามารถกางเครื่องจนราบไปกับโต๊ะได้</p>\n<p><img src=\"https://www.blognone.com/sites/default/files/externals/2c4bd44a5bbcfa6212d2de36b7564bee.jpg\" /><img src=\"https://www.blognone.com/sites/default/files/externals/2175c7372d9ec860e71e73d87c971db9.jpg\" /><img src=\"https://www.blognone.com/sites/default/files/externals/c1860e2edaa1e3c2185ad355b94df65e.jpg\" /><img src=\"https://www.blognone.com/sites/default/files/externals/5c3a3ac83018bc733da8b2f59696df47.jpg\" /></p>\n<p><strong>สเปกภายใน</strong></p>\n<p>Asus ExpertBook B9400 ใช้ซีพียู Intel Core i7-1165G7 สถาปัตยกรรม Tiger Lake รุ่นใหม่ล่าสุด แบบ 4 คอร์ 8 เธรด ความเร็วพื้นฐาน 2.80 GHz ความเร็วบูสต์ 4.70 GHz บนแพลตฟอร์ม Intel EVO และมีชิปกราฟฟิก Intel Iris Xe ทำงานที่ต้องใช้การประมวลผลเช่น Excel หรือแต่งภาพเล็กๆ น้อยๆ ก็ทำได้อย่างสบาย แรม 16GB LPDDR4x ความเร็ว 4266MHz ฮาร์ดดิสก์ SSD M.2 NVMe PCIe ความจุ 1TB เก็บข้อมูลได้เต็มที่ และรองรับ Windows 10 Pro</p>\n<p><img src=\"https://www.blognone.com/sites/default/files/externals/efafecab8a4f5e7706d8ca8916c5cbb6.jpg\" /></p>\n<p><strong>พร้อมทุกการเชื่อมต่อ ทั้งมีสาย และไร้สาย</strong></p>\n<p>Asus ExpertBook B9400 ให้พอร์ตเชื่อมต่อมาครบครัน ทั้งพอร์ต USB-C แบบ Thunderbolt 4 สองพอร์ต พอร์ต HDMI 2.0 พอร์ต USB 3.2 Gen 2 Type-A และพอร์ต Micro HDMI to LAN เพื่อใช้เชื่อมต่อ Ethernet มีสายแปลงแถมมาให้ในกล่อง และมี Kesington lock ช่วยเพิ่มความปลอดภัย</p>\n<p>ด้านการเชื่อมต่อไร้สาย รองรับเทคโนโลยี Wi-Fi ล่าสุดคือ Wi-Fi 6 AX และรองรับ Bluetooth 5.0 ทำให้ใช้งานอุปกรณ์ต่อพ่วงได้หลากหลาย</p>\n<p><img src=\"https://www.blognone.com/sites/default/files/externals/8c94657ba913369102da7d508a27eddf.jpg\" /><img src=\"https://www.blognone.com/sites/default/files/externals/aa90ab5c34a42646d4d5aad2ccfda8ba.jpg\" /></p>\n<p><strong>สรุป</strong></p>\n<p>Asus ExpertBook B9 ถือเป็นโน้ตบุ๊กธุรกิจขนาด 14 นิ้วที่ครบครันทั้งประสิทธิภาพ ความทนทาน ฟังก์ชั่นต่างๆ ที่พร้อมสำหรับการทำงานในโลกยุคใหม่ที่ไม่ได้อยู่แค่ในออฟฟิศอีกต่อไป รวมถึงยังมาพร้อมกับพอร์ตเชื่อมต่อและการรองรับเทคโนโลยี Wi-Fi 6 AX ที่เป็นอีกขั้นของเทคโนโลยี Wi-Fi ในอนาคต</p>\n<p>ตัวเลือกติดตั้ง Windows 10 Pro ยังเพิ่มความพร้อมให้กับทุกการใช้งานของกลุ่มธุรกิจ รองรับอุปกรณ์ต่างๆ และมีฟีเจอร์ความปลอดภัยที่ครบครัน ผู้ที่สนใจสามารถดูรายละเอียดเพิ่มเติมของ Asus ExpertBook B9400 ได้ที่หน้า<a href=\"https://bit.ly/3utRGvv\">ผลิตภัณฑ์ของ Asus</a></p>\n<p><strong>รายละเอียดราคา</strong></p>\n<ul>\n<li>B9400CEA-KC0165T : 14\"FHD Anti-glare display, sRGB100% / Intel® Core™ i7-1165G7 Processor / RAM16G LPDDR4X on board / 1TB M.2 NVMe™ PCIe® 3.0 Performance / Battery 66 whr / Windows 10 Home ราคา 44,990 บาท</li>\n<li>B9400CEA-KC0165R : 14\"FHD Anti-glare display, sRGB100% / Intel® Core™ i7-1165G7 Processor / RAM16G LPDDR4X on board / 1TB M.2 NVMe™ PCIe® 3.0 Performance / Battery 66 whr / Windows 10 Pro ราคา 49,490 บาท</li>\n</ul>\n<p>*ทั้ง 2 รุ่นมาพร้อมกับ ซองหนังใส่โน้ตบุ๊ค และอะแดปเตอร์ Micro HDMI to RJ45</p>\n<p><img src=\"https://www.blognone.com/sites/default/files/externals/28ccfca5d2f18379a57844156d423380.jpg\" /><img src=\"https://www.blognone.com/sites/default/files/externals/89a76276f85adae1bf78d13f05e849b1.jpg\" /></p>\n</div></div></div><div><div>Topics: </div><div><div><a href=\"/topics/asus\">ASUS</a></div><div><a href=\"/topics/expertbook\">ExpertBook</a></div><div><a href=\"/topics/review\">Review</a></div><div><a href=\"/topics/advertorial\">Advertorial</a></div></div></div>","author":"advertorial","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"39e099c9dce49a3d9c8f364f4aaa1043535dad9e821b7b222b0929ef7d48c20d","category":"Thai"}