{"title":"Instagram จะปรับอัลกอริทึมแสดงเนื้อหาอิงสถานการณ์มากขึ้น หลังถูกกล่าวหาว่าเซนเซอร์เนื้อหาปาเลสไตน์","link":"https://www.blognone.com/node/122943","date":1622510447000,"content":"<div><div><div><p>Instagram เผยกับ Financial Times ว่า กำลังปรับปรุงอัลกอริทึมใน Stories ให้แสดงเนื้อหาที่อยู่ในสถานการณ์ปัจจุบันมากขึ้น หลังพนักงาน Instagram ร่วม 50 คนแสดงความกังวลว่าผู้ใช้งานมองไม่เห็นเนื้อหาสนับสนุนชาวปาเลสไตน์</p>\n<p>โฆษก Instagram ระบุว่า ตอนนี้แพลตฟอร์มกำลังจัดอันดับการแสดงเนื้อหาให้เท่าเทียมกันทั้งเนื้อหาออริจินัล และเนื้อหาที่คนนำไปโพสต์ใหม่ ซึ่งจะช่วยให้โพสต์อิงกับสถานการณ์ด่วนถูกพบเจอมากขึ้น ซึ่งขณะนี้มีผู้ใช้ที่แชร์โพสต์เกี่ยวกับความขัดแย้งล่าสุดในฉนวนกาซาเพิ่มขึ้น แต่วิธีการตั้งค่าแอปของ Instagram ในปัจจุบันมีผลกระทบต่อจำนวนคนที่เห็นโพสต์มากกว่าที่คาดไว้</p>\n<p><img src=\"https://www.blognone.com/sites/default/files/externals/f495b390f8a2696fd556d18a46bbb5d9.jpg\" /></p>\n<p>โฆษก ยังยืนยันว่าแพลตฟอร์มไม่ได้เซนเซอร์เนื้อหาสนับสนุนปาเลสไตน์ แต่อัลกอริทึมที่ใช้ทำให้คนเชื่อว่าบริษัททำเช่นนั้น แต่การใช้อัลกอริทึมในลักษณะนี้ของ Instagram เป็นการปรับใช้กับเนื้อหาที่โพสต์ซ้ำอยู่แล้วไม่ว่าจะเป็นเนื้อหาเกี่ยวกับอะไร</p>\n<p>กลุ่มพนักงาน Instagram ระบุด้วยว่าได้ยื่นคำร้องเรียนไปยังบริษัทว่ามีเนื้อหาที่ถูกเซ็นเซอร์โดยระบบกลั่นกรองอัตโนมัติมากกว่า 80 รายการ ก่อนหน้านี้ TIME รายงานด้วยว่า Facebook มีความผิดพลาดในการกำกับเนื้อหาสนับสนุนกลุ่มปาเลสไตน์ว่าเป็นการแสดงความรุนแรง จนผู้บริหาร Facebook ต้องขอโทษนายกรัฐมนตรีปาเลสไตน์ Mohammad Shtayyeh</p>\n<p>ที่มา - <a href=\"https://www.ft.com/content/f2b394e5-d0c5-45e5-ba96-130865b02ce7\">Financial Times</a>, <a href=\"https://time.com/6050350/palestinian-content-facebook/\">TIME</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/palestine\">Palestine</a></div><div><a href=\"/topics/algorithm\">Algorithm</a></div><div><a href=\"/topics/social-media\">Social Media</a></div><div><a href=\"/topics/politics\">Politics</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"679ec6d6f6657b964399d54ba39da9873fee93b60cd1a8555a91eaaf75ceb220","category":"Thai"}