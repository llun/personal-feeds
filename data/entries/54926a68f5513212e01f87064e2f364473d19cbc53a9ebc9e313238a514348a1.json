{"title":"เปิดตัวแล้ว Facebook Bulletin แพลตฟอร์มนักเขียนอิสระแบบ Substack กดติดตามนักเขียนได้","link":"https://www.blognone.com/node/123493","date":1625014551000,"content":"<div><div><div><p>ในที่สุดก็เปิดตัวเป็นทางหารแล้วสำหรับ Facebook Bulletin แพลตฟอร์มนักเขียนอิสระที่ Facebook ซุ่มทำอยู่ในช่วงหนึ่ง  Facebook Bulletin จะเป็นเว็บไซต์แยกออกจาก Facebook สามารถใช้บัญชี Facebook เพื่อเข้าสู่ระบบได้ จนถึงตอนนี้ยังมีนักเขียนไม่กี่ราย ส่วนใหญ่อยู่ในสหรัฐฯ แต่คนไทยก็สามารถเข้าไปอ่านสำรวจได้<a href=\"https://www.bulletin.com/\">ที่นี่</a></p>\n<p>ตัวอย่างนักเขียนเช่น Malcom Gladwell, Mitch Albom, Erin Andrews และ Tan France ตัวระบบสามารถกดติดตามนักเขียนเพื่อรับข่าวสารอัพเดตจากนักเขียนได้ และใช้ Facebook Pay จ่ายเพื่อเข้าถึงเนื้อหาอื่นๆ</p>\n<p>นักเขียนแต่ละคนมีเว็บไซต์แยกของตัวเองบน Facebook Bulletin ที่ซึ่งปรับแต่งสี ชื่อ โลโก้ในแบบของตัวเองได้ มีเครื่องมือวิเคราะห์หลังบ้าน เพื่อดูว่ามีคนอ่านเท่าไร โดยในอนาคต Facebook จะรวมเครื่องมือในการเผยแพร่พอดแคสต์นอกเหนือจากการเขียนแบบยาวมาไว้ใน Bulletin ด้วย รวมถึงคุณสมบัติในการสร้างพอดแคสต์ นอกจากนี้ Bulletin จะรวมเข้ากับเพจ Facebook เพื่อเปิดใช้งานการเผยแพร่ในรูปแบบมัลติมีเดียต่างๆ และจะเพิ่มการคัดกรองคอมเม้นท์ให้นักเขียนด้วย</p>\n<p><img src=\"https://www.blognone.com/sites/default/files/externals/ae521766ceabe275a14dc95281f32804.jpg\" /></p>\n<p>ที่มา - <a href=\"https://about.fb.com/news/2021/06/introducing-bulletin-a-platform-for-independent-writers/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/news\">News</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"54926a68f5513212e01f87064e2f364473d19cbc53a9ebc9e313238a514348a1","category":"Thai"}