{"title":"เปิดตัว Microsoft Cloud เจาะรายอุตสาหกรรม 5 ชนิด มีฟีเจอร์เฉพาะอุตสาหกรรม","link":"https://www.blognone.com/node/121380","date":1614224440000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดตัวบริการคลาวด์เฉพาะอุตสาหกรรมเพิ่ม 3 กลุ่ม รวมกับของเดิมที่เปิดตัวไปแล้วเมื่อเดือนมกราคม 2 กลุ่ม เป็นทั้งหมด 5 กลุ่ม ได้แก่</p>\n<ul>\n<li>Microsoft Cloud for Financial Services</li>\n<li>Microsoft Cloud for Manufacturing</li>\n<li>Microsoft Cloud for Nonprofit</li>\n<li>Microsoft Cloud for Healthcare</li>\n<li>Microsoft Cloud for Retail</li>\n</ul>\n<p>สังเกตว่าชื่อของบริการเหล่านี้ใช้คำว่า Microsoft Cloud เพราะไม่ได้มีเฉพาะ Azure อย่างเดียว แต่รวมไปถึง Microsoft 365, Teams, Power Platform, Dynamics 365 และบริการด้านความปลอดภัยด้วย</p>\n<p>แนวทางของไมโครซอฟท์คือนำผลิตภัณฑ์ในชุดมาจัดเป็น Microsoft Cloud แล้วเพิ่มฟีเจอร์เฉพาะของแต่ละอุตสาหกรรมเข้าไป เช่น บริการสำหรับสายการเงินมีฟีเจอร์ Loan Manager ใช้จัดการระบบกู้เงิน, บริการสำหรับหน่วยงานไม่หวังผลกำไร มีฟีเจอร์จัดการอาสาสมัครและการระดมทุน, บริการคลาวด์ภาคการผลิตจะรองรับมาตรฐาน IoT ยอดนิยม และเทคโนโลยีเฉพาะทางที่ใช้ในโรงงาน, คลาวด์สำหรับค้าปลีกมีระบบจัดการสต๊อกสินค้า เป็นต้น</p>\n<p><img alt=\"No Description\" src=\"https://www.blognone.com/sites/default/files/externals/3287d96a8140b75d2be4a97eb740c67a.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/89aa97311bdb748b940e1701c50faa95.jpg\" ></p>\n<p>การออกโซลูชันเจาะเฉพาะอุตสาหกรรมไม่ใช่เรื่องใหม่ของวงการไอที คู่แข่งของไมโครซอฟท์เองอย่าง <a href=\"https://www.ibm.com/cloud/financial-services\">IBM มีบริการ IBM Cloud for Financial Services</a> อยู่ก่อนแล้ว ส่วนคู่แข่งรายอื่นๆ ทั้ง AWS, Google Cloud, Oracle ก็มีโซลูชันเฉพาะเช่นกัน</p>\n<p>ที่มา - <a href=\"https://blogs.microsoft.com/blog/2021/02/24/new-industry-clouds-offer-launchpad-for-innovation/\">Microsoft</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft\">Microsoft</a></div><div class=\"field-item odd\"><a href=\"/topics/cloud-computing\">Cloud Computing</a></div><div class=\"field-item even\"><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d11d6ed51538c92422db7531cb1704a1c4a807bc00948ab37229e5c1aa205c49","category":"Thai"}