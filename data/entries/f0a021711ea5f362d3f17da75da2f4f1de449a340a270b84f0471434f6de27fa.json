{"title":"[ลือ] iPad Pro รุ่นใหม่ปีหน้าอาจรองรับชาร์จไร้สาย, AirPower อาจกลับมาอีกครั้ง","link":"https://www.blognone.com/node/123021","date":1622856377000,"content":"<div><div><div><p>Mark Gurman จาก Bloomberg ซึ่งเป็นนักข่าวที่มีรายงานข่าวลือสินค้าใหม่แอปเปิลมาต่อเนื่อง ล่าสุดได้ให้ข้อมูลว่าแอปเปิลมีแผนเปิดตัว iPad Pro รุ่นใหม่ในปีหน้า 2022 โดยตอนนี้แอปเปิลกำลังทดสอบตัวเครื่องด้านหลังที่เป็นกระจก ทำให้รองรับการชาร์จแบบไร้สาย โดยอาจมาในรูปแบบ MagSafe รวมทั้งอาจทำให้ iPad Pro เป็นอุปกรณ์ชาร์จแบบไร้สายสำหรับอุปกรณ์เสริมอื่นได้ด้วย อย่างไรก็ตามทั้งหมดยังอยู่ในสถานะการทดสอบ และแอปเปิลอาจเปลี่ยนแผนได้ในอนาคต</p>\n<p>ส่วนข้อมูล iPad รุ่นอื่นมีดังนี้ iPad mini รุ่นใหม่ กำหนดวางขายภายในปีนี้ ขอบหน้าจอและลง และอาจตัดปุ่ม Home ออกไป ส่วน iPad รุ่นปกติ (entry level) จะมีขนาดเครื่องบางลง กำหนดวางขายภายในปีนี้เช่นกัน</p>\n<p>Gurman ยังให้ข้อมูลของแท่นชาร์จไร้สายหลายอุปกรณ์ AirPower ที่<a href=\"https://www.blognone.com/node/108916\">ประกาศยกเลิกโครงการ</a>ไป ว่าแอปเปิลกำลังเริ่มการศึกษาความเป็นไปได้ของผลิตภัณฑ์นี้อีกครั้ง โดยอาจเปลี่ยนการวางตำแหน่งขดลวดภายในใหม่ ซึ่งต้องรอดูกันต่อไป (<a href=\"https://www.blognone.com/node/121926\">คำใบ้</a>)</p>\n<p>ที่มา: <a href=\"https://www.bloomberg.com/news/articles/2021-06-04/apple-working-on-ipad-pro-with-wireless-charging-new-ipad-mini\">Bloomberg</a></p>\n<p><img src=\"https://www.blognone.com/sites/default/files/externals/9da37e514a3eb5ef169d106bc90847c0.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/rumors\">Rumors</a></div><div><a href=\"/topics/ipad-pro\">iPad Pro</a></div><div><a href=\"/topics/ipad\">iPad</a></div><div><a href=\"/topics/ipad-mini\">iPad mini</a></div><div><a href=\"/topics/airpower\">AirPower</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f0a021711ea5f362d3f17da75da2f4f1de449a340a270b84f0471434f6de27fa","category":"Thai"}