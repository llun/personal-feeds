{"title":"[IDC] ตลาดอุปกรณ์สวมใส่ Q1/21 เติบโต 34% แบรนด์เล็กโตสูงจากการเจาะตลาดเฉพาะทาง","link":"https://www.blognone.com/node/122896","date":1622165032000,"content":"<div><div><div><p>IDC รายงานภาพรวมตลาดอุปกรณ์สวมใส่ (Wearable) ของไตรมาสที่ 1 ปี 2021 จำนวนอุปกรณ์ส่งมอบรวม 104.6 ล้านชิ้น เพิ่มขึ้น 34.4% จากจำนวน 77.8 ล้านชิ้น ในไตรมาสเดียวกันของปี 2020</p>\n<p>Ramon T. Llamas ฝ่ายวิจัยของ IDC ให้ความเห็นว่าบริษัทขนาดใหญ่ยังคงเติบโตในอัตราที่สูงจากธุรกิจอุปกรณ์สวมใส่ แต่มีสิ่งที่น่าสนใจคือบริษัทที่เล็กกว่า มีการเติบโตในอัตราที่สูงมาก จากการเลือกเจาะตลาดผลิตภัณฑ์เฉพาะกลุ่ม ตัวอย่างเช่น BoAt ซึ่งมีส่วนแบ่งในอันดับ 5 ของภาพรวม ก็ทำตลาดเฉพาะในอินเดียเท่านั้น หรือ Oura ที่ขายแหวนฟิตเนส ซึ่งโดดเด่นในกลุ่มนักกีฬามืออาชีพ</p>\n<p>ส่วนแบ่งยอดขายแยกตามแบรนด์ แอปเปิลยังเป็นอันดับที่ 1 ทั้งจาก Apple Watch, AirPods และ Beats ตามด้วย ซัมซุง Xiaomi หัวเหว่ย และ BoAt ในอันดับที่ 2-5 ตามลำดับ</p>\n<p>ที่มา: <a href=\"https://www.idc.com/getdoc.jsp?containerId=prUS47794121\">IDC</a></p>\n<p><img src=\"https://www.blognone.com/sites/default/files/externals/7a51344fea9b29ac81e14474b3fb86cb.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/wearable-computing\">Wearable Computing</a></div><div><a href=\"/topics/market-research\">Market Research</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c6a9bc5ead59a6540c215c88a83f766e27c62b1e8486dababda2fac279985fc","category":"Thai"}