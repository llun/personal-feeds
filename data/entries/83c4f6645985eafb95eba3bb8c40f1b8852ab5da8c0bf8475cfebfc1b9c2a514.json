{"title":"ประเมินตลาดแรงงาน Cybersecurity ทั่วโลก ยังขาดแคลนคนอีก 3.1 ล้านตำแหน่ง","link":"https://www.blognone.com/node/122934","date":1622435318000,"content":"<div><div><div><p>(ISC)2 หน่วยงานเทรนนิ่งและออกใบรับรองด้านความปลอดภัยดิจิทัล ประเมินความต้องการตำแหน่งงานด้าน cybersecurity ว่าพุ่งสูงขึ้นมากในรอบปีหลังๆ ทำให้แรงงานสายนี้ขาดแคลนมาก</p>\n<p>จากการสำรวจของ (ISC)2 พบว่ามีองค์กรสัดส่วน 64% ระบุว่ายังรับคนทำงานสายนี้ได้ไม่พอกับที่ต้องการ มีเพียง 30% ที่บอกว่ามีจำนวนพนักงานพอแล้ว และ 2% ที่บอกว่ามีเยอะเกินไป</p>\n<p>ส่วนความต้องการคนทำงาน cybersecurity ทั่วโลกมีอยู่ราว 3.1 ล้านตำแหน่ง (ลดลงจากปี 2019 ที่ประมาณ 4 ล้านตำแหน่ง) โดยภูมิภาคที่ขาดแคลนมากที่สุดคือเอเชียแปซิฟิก ขาดคนมากถึง 2 ล้านตำแหน่ง</p>\n<p>(ISC)2 ประเมินว่าเหตุที่ความต้องการคน cybersecurity ลดลง มาจากการลดจำนวนพนักงานทุกประเภทลงในภาพรวม ที่มาจากปัญหาเศรษฐกิจในช่วง COVID-19</p>\n<p><img src=\"https://www.blognone.com/sites/default/files/externals/1d7ffbde3eb9834b9fee75f65ca6c3ce.png\" /></p>\n<p>ที่มา - <a href=\"https://blog.isc2.org/isc2_blog/2021/05/your-next-cybersecurity-hire.html\">(ISC)2</a>, <a href=\"https://edition.cnn.com/2021/05/28/tech/cybersecurity-labor-shortage/index.html\">CNN</a></p>\n</div></div></div><div><div>Topics: </div><div><div><a href=\"/topics/cybersecurity\">Cybersecurity</a></div><div><a href=\"/topics/it-industry\">IT Industry</a></div><div><a href=\"/topics/security\">Security</a></div><div><a href=\"/topics/enterprise\">Enterprise</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"83c4f6645985eafb95eba3bb8c40f1b8852ab5da8c0bf8475cfebfc1b9c2a514","category":"Thai"}