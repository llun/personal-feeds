{"title":"สัญญาณที่ดี EA เริ่มทดลองขายชุดตกแต่งใน FIFA 21 โดยตรง ไม่ต้องผ่าน Loot Box","link":"https://www.blognone.com/node/122479","date":1620010637000,"content":"<div><div><div><p><a href=\"https://www.blognone.com/node/119354\">EA โดนวิจารณ์อย่างมากเรื่องการขาย loot box โดยเฉพาะในเกม FIFA</a> (<a href=\"https://www.blognone.com/node/110526\">EA บอกระบบ Loot Box ของเรามีจริยธรรม</a>) แต่ในอัพเดตล่าสุดประจำเดือนพฤษภาคม 2021 ของเกม FIFA 21 ดูมีพัฒนาการในทางบวกมากขึ้น</p>\n<p>อัพเดตนี้ EA หันมาขายชุดตกแต่ง (cosmetics ที่ไม่มีผลต่อเกมเพลย์) เช่น ธีมสนาม ป้ายในสนาม ชุดแข่ง ป้ายเชียร์ของแฟนบอล (tifo) โดยตรง จากเดิมที่ต้องซื้อผ่าน loot box แล้วรอสุ่มเอาเท่านั้น การซื้อชุดตกแต่งจำเป็นต้องจ่ายด้วยเงินในเกม (FIFA Points หรือ FUT Coins) ซึ่งกรณีของ FIFA Points สามารถซื้อด้วยเงินจริงได้</p>\n<p>ในประกาศของ EA ระบุว่านำไอเทมตกแต่งเหล่านี้มาขายแบบจำกัดเวลา (a limited window of time) และอาจนำกลับมาขายอีกในอนาคต (at various points in time)</p>\n<p>เว็บไซต์ Eurogamer วิจารณ์ว่าการเปิดให้ซื้อชุดตกแต่งในเกมถือเป็นสัญญาณที่ดีว่า EA เริ่มหันเหจากแนวทางขาย loot box แต่ก็มองว่าราคาที่ EA ตั้งไว้นั้นแพงเกินไป</p>\n<p><img src=\"https://www.blognone.com/sites/default/files/externals/3896145b5fabb89475bc070f0622f4a7.jpg\" /></p>\n<p>ที่มา - <a href=\"https://www.ea.com/games/fifa/pitch-notes/news/pitch-notes-fifa21-stadium-item-bundles-faq\">EA</a>, <a href=\"https://www.eurogamer.net/articles/2021-05-01-fifa-21-sells-cosmetics-outside-loot-boxes-for-the-first-time\">Eurogamer</a></p>\n</div></div></div><div><div>Topics: </div><div><div><a href=\"/topics/ea-fifa\">EA FIFA</a></div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/loot-box\">Loot Box</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"986fc826f848c95bb768c95ae8e8aba84d1de897be392d8e1132913a0b3e2a62","category":"Thai"}