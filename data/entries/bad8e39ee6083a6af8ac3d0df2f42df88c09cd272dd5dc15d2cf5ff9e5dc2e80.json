{"title":"Google Calendar เพิ่มตัวเลือก RSVP ว่าจะเข้าประชุมในห้อง หรือเข้าประชุมแบบออนไลน์","link":"https://www.blognone.com/node/123629","date":1625791157000,"content":"<div><div><div><p>กูเกิลเพิ่มคุณสมบัติใหม่ให้กับ Google Calendar เพื่อรองรับกับการทำงานแบบไฮบริดมากขึ้น โดยตัวเลือกในการตอบกลับคำเชิญ (RSVP) เพิ่มกรณีตอบรับคำเชิญ ว่าจะเข้าร่วมการประชุมนี้ในห้องประชุม (Meeting Room) หรือจะเข้าร่วมแบบออนไลน์ (Virtual) ทำให้ผู้จัดการประชุมเตรียมวางแผนได้ดีขึ้น</p>\n<p>คุณสมบัติ RSVP แบบใหม่นี้ รองรับเฉพาะบน Google Calendar โดยตรงเท่านั้นตอนนี้ หากปฏิทินแชร์ไปยังแพลตฟอร์มอื่นจะยังไม่แสดงรายละเอียดนี้ รวมทั้งในคำเชิญผ่าน Gmail ก็ยังไม่แสดงตัวเลือกในตอนนี้</p>\n<p>ผู้ใช้ Google Workspace จะเริ่มใช้ RSVP ใหม่นี้ได้ตั้งแต่วันนี้เป็นต้นไป เช่นเดียวกับผู้ใช้ G Suite Basic</p>\n<p>ที่มา: <a href=\"https://workspaceupdates.googleblog.com/2021/07/join-meeting-virtually-or-in-person-google-calendar.html\">กูเกิล</a></p>\n<p><img src=\"https://www.blognone.com/sites/default/files/externals/31748abfa28dd53c219478b58fee7196.png\" /></p>\n</div></div></div><div><div>Topics: </div><div><div><a href=\"/topics/google-calendar\">Google Calendar</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bad8e39ee6083a6af8ac3d0df2f42df88c09cd272dd5dc15d2cf5ff9e5dc2e80","category":"Thai"}