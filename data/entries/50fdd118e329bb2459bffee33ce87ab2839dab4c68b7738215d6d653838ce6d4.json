{"title":"FBI พยายามขอหมายเลขไอพีผู้อ่านบทความในเว็บ USA TODAY แม้ถอนหมายไปภายหลัง","link":"https://www.blognone.com/node/123032","date":1622964379000,"content":"<div><div><div><p>FBI ออกหมายขอข้อมูล (subpoena) เพื่อขอข้อมูลผู้เข้าอ่านข่าวเมื่อเดือนกุมภาพันธ์ที่ผ่านมา แม้จะถอนหมายออกไปภายหลังก็ตาม</p>\n<p>ทาง FBI ระบุว่าต้องการสอบสวนหาคนร้ายผู้ล่วงละเมิดทางเพศเด็กจึงขอข้อมูลจาก USA TODAY อย่างไรก็ดีรัฐบาลโจ ไบเดน เปลี่ยนนโยบายไม่ให้หน่วยงานบังคับใช้กฎหมายบีบเอาข้อมูลจากสื่อมวลชน</p>\n<p>หมายของ FBI ระบุว่าขอข้อมูลหมายเลขไอพีและข้อมูลระบุตัวตนอื่นๆ ที่เข้าอ่านข่าวที่ระบุภายในช่วงเวลา 35 นาที โดยข่าวที่ FBI ระบุเป็นรายงานถึงเหตุการเข้าจับกุม David Huber แต่เกิดเหตุยิงกันจนเจ้าหน้าที่ FBI เสียชีวิต 2 รายและบาดเจ็บ 3 ราย</p>\n<p>USA TODAY ต่อสู้กับหมายเรียกข้อมูลนี้โดยระบุว่า FBI ใช้อำนาจเกินขอบเขตจากการเรียกข้อมูลสำหรับการสอบสวนเอาจากสื่อ</p>\n<p>ที่มา - <a href=\"https://www.usatoday.com/story/news/politics/2021/06/05/fbi-withdraws-usa-today-subpoena-seeking-reader-identity/7561422002/\">USA TODAY</a></p>\n<p><img src=\"https://www.blognone.com/sites/default/files/externals/bcec6dca79031a3494f2aac6176bd36f.jpg\" /></p>\n<p>ภาพชายสวมชุด FBI จากกองถ่าย Fringe โดย  <a href=\"https://commons.wikimedia.org/wiki/File:F_B_I_(3769245201).jpg\">Shinsuke Ikegame</a></p>\n</div></div></div><div><div>Topics: </div><div><div><a href=\"/topics/fbi\">FBI</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"50fdd118e329bb2459bffee33ce87ab2839dab4c68b7738215d6d653838ce6d4","category":"Thai"}