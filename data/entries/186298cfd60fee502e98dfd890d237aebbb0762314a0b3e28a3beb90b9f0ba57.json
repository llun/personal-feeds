{"title":"Facebook ทดสอบ Sparked แอปหาคู่แบบวิดีโอคอลสั้นๆ ถ้าถูกใจจะให้คุยต่ออีกรอบ","link":"https://www.blognone.com/node/122174","date":1618361753000,"content":"<div><div><div><p>ทีม New Product Experimentation (NPE) หรือทีมบ่มเพาะนวัตกรรมใน Facebook เปิดตังของใหม่ แอป Sparked เป็นแอปหาคู่ในรูปแบบวิดีโอในแบบสปีดเดท ยังอยู่ในขั้นทดลอง ตัวแอปมีแค่เวอร์ชั่นเว็บบนบราวเซอร์ และต้องใช้โปรไฟลื Facebook ในการเช้าใช้งาน</p>\n<p>วิธีเล่นคล้ายๆ เกมโชว์ คือ ได้คุยกับคนอื่นในแบบวิดีโอคอลแค่ 4 นาที ซึ่งตัวแอประบุว่าหากคุณทั้งสองมีช่วงเวลาที่ดีต่อกัน ก็จะจัดให้มีการคอลอีกเป็นครั้งที่สองเพื่อแชร์ข้อมูลระหว่างกันเพิ่มเติมผ่าน Instagram, iMessage หรืออีเมล</p>\n<p>จากหน้าจอแอป ระบุว่า Sparked พยายามสร้างจุดขายการเดทด้วย \"kind\" หรือความใจดี นุ่มนวล และปลอดภัย ผู้ใช้ไม่ต้องสร้างโปรไฟล์ที่เผยรูปภาพแบบสาธารณะ ไม่ต้องปัดซ้ายหรือขวา และไม่มีระบบแชทส่วนตัว เมื่อผู้ใช้สร้างโปรไฟล์ สามารถระบุได้ว่าอยากเดทกับเพศไหน โดยมีคนใน Sparked คอยอนุมัติให้เข้าใช้งาน</p>\n<p><img src=\"https://www.blognone.com/sites/default/files/externals/39a2544b46e3d3d4d8dfaa2fa231aa54.jpg\" /></p>\n<p>ที่มา - <a href=\"https://www.theverge.com/2021/4/13/22381511/facebook-video-speed-dating-npe-team-sparked-feature\">The Verge</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/dating\">Dating</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"186298cfd60fee502e98dfd890d237aebbb0762314a0b3e28a3beb90b9f0ba57","category":"Thai"}