{"title":"ภาษา Python มีอายุครบ 30 ปี Guido van Rossum บอกจำไม่ได้แล้วโพสต์ครั้งแรกวันไหน","link":"https://www.blognone.com/node/121309","date":1613914305000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ภาษา Python มีอายุครบ 30 ปีในเดือนกุมภาพันธ์ 2021 โดยนับจาก Guido van Rossum โพสต์เวอร์ชันแรก 0.9.0 ต่อสาธารณะบนนิวส์กรุ๊ป alt.source (ในสมัยที่ยังไม่มีเว็บด้วยซ้ำ) เมื่อเดือนกุมภาพันธ์ 1991</p>\n<p>Guido เริ่มสร้าง Python ในช่วงปลายปี 1989 และเปิดตัวต่อโลกช่วงต้นปี 1991 ประโยคแรกที่เขาแนะนำ Python คือ</p>\n<blockquote><p>This is Python, an extensible interpreted programming language that<br />\n  combines remarkable power with very clear syntax.</p>\n</blockquote>\n<p>หลังจากนั้น Guido อยู่ในฐานะผู้นำโครงการ Python มานาน 27 ปี <a href=\"https://www.blognone.com/node/103812\">แล้วลาออกจากตำแหน่งในปี 2018</a> หลังมีประเด็นขัดแย้งเรื่องแนวทางการพัฒนาฟีเจอร์ใหม่ของ Python โดยปัจจุบัน กระบวนการพัฒนา Python อยู่ภายใต้กรรมการ 5 คน (steering committee) ของมูลนิธิ Python Foundation</p>\n<p>สำหรับผู้สนใจ ตัวซอร์สโค้ดของ Python 0.9.1 มีคนอัพโหลดต้นฉบับไว้บน <a href=\"https://github.com/smontanaro/python-0.9.1\">GitHub</a> ซึ่งเจ้าตัว Guido ก็มาตอบในเมลกลุ่มว่า เขาจำไม่ได้แล้วว่าวันที่อัพโหลดคือวันไหน (คำตอบคือ 19 ก.พ. 91)</p>\n<p><img src=\"https://www.blognone.com/sites/default/files/externals/5204418c86218c15095d68923b4b1ade.png\" /></p>\n<p>ที่มา - <a href=\"https://mail.python.org/archives/list/python-dev@python.org/thread/VZYELIYAQWUHHGIIEPPJFREDX6F24KMN/#VZYELIYAQWUHHGIIEPPJFREDX6F24KMN\">Python</a>, <a href=\"https://www.theregister.com/2021/02/20/happy_birthday_python_youre_30/\">The Register</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/python\">Python</a></div><div class=\"field-item odd\"><a href=\"/topics/programming\">Programming</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3500a9e3b7a7fb98a3df60000cd3f3ab58c8ff0e8f6c846d97690712469765b8","category":"Thai"}