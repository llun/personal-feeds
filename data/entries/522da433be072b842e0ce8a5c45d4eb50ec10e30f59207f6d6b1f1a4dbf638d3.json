{"title":"วัคซีนไม่ทันใจ สหราชอาณาจักรให้ประชาชนทุกคนตรวจ COVID-19 ฟรีสัปดาห์ละสองครั้ง","link":"https://www.blognone.com/node/122049","date":1617640392000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>สหราชอาณาจักรประกาศมาตรการใหม่ก่อนเปิดเมือง ด้วยการแจกชุดตรวจ COVID-19 ให้ประชาชนตรวจตัวเองฟรีสัปดาห์ละสองครั้ง เริ่มโครงการนับตั้งแต่วันที่ 9 เมษายนนี้เป็นต้นไป โดยมาตรการนี้เป็นการเตรียมการสู่การเปิดเมืองในวันที่ 12 เมษายนนี้</p>\n<p>ตัวเลขผู้ติดเชื้อ COVID-19 ของสหราชอาณาจักรตกลงอย่างรวดเร็วในช่วงหลัง แต่ก็ยังอยู่ที่ประมาณ 4,000 รายต่อวันเทียบกับช่วงที่แพร่กระจายหนักที่สุดเมื่อต้นปีที่ผ่านมาอยู่ที่เกือบ 60,000 รายต่อวัน</p>\n<p>อัตราการฉีดวัคซีนของสหราชอาณาจักรนั้น ผู้ได้รับวัคซีนอย่างน้อยหนึ่งเข็มคิดเป็น 46% ของประชากรแล้ว แต่ผู้ที่ได้รับครบสองเข็มยังอยู่ที่ 7.9% เท่านั้น</p>\n<p>ประชาชนสามารถขอชุดตรวจได้ฟรีจากร้านขายยา, ศูนย์ชุมชน, หรือขอให้ส่งไปที่บ้าน</p>\n<p>ที่มา - <a href=\"https://www.japantimes.co.jp/?post_type=news&amp;p=2970987\">Japan Times</a></p>\n<p><img alt=\"No Description\" src=\"https://www.blognone.com/sites/default/files/externals/154bf9c875af2e4af29250ed4790c80f.jpg\" ></p>\n<p>ภาพโดย <a href=\"https://pixabay.com/photos/coronavirus-mass-testing-covid-19-5739918/\">lukasmilan</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/united-kingdom\">United Kingdom</a></div><div class=\"field-item odd\"><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"522da433be072b842e0ce8a5c45d4eb50ec10e30f59207f6d6b1f1a4dbf638d3","category":"Thai"}