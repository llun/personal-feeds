{"title":"ยืนยันแล้ว Xbox Series X|S จะรองรับ FidelityFX ฟีเจอร์ Upscaling ภาพของ AMD","link":"https://www.blognone.com/node/123029","date":1622942599000,"content":"<div><div><div><p>ตัวแทนของไมโครซอฟท์ยืนยันข้อมูลกับ IGN ว่า Xbox Series X|S จะรองรับ <a href=\"https://www.blognone.com/node/122955\">AMD FidelityFX Super Resolution เทคนิคการขยายภาพ upscaling ที่เพิ่งเปิดตัวในงาน Computex 2021</a></p>\n<p>ข่าวนี้ไม่ใช่เรื่องน่าแปลกใจนัก เพราะ Xbox Series X|S ใช้จีพียู AMD รุ่นล่าสุดที่เป็น RDNA 2 อยู่แล้ว และตัว FidelityFX เองก็เป็นเทคนิคทางซอฟต์แวร์ เปิดโอเพนซอร์ส และย้อนกลับไปใช้กับจีพียู NVIDIA Pascal (ที่ไม่รองรับ DLSS ของฝั่ง NVIDIA) ได้ด้วย</p>\n<p>ฝั่งของ PS5 ที่ใช้จีพียู AMD เหมือนกันก็น่าจะรองรับ FidelityFX เช่นกัน แต่โซนี่ยังไม่ประกาศข้อมูลใดๆ ในตอนนี้</p>\n<p>AMD จะปล่อยฟีเจอร์ FidelityFX ให้กับผู้ใช้พีซีในวันที่ 22 มิถุนายนนี้</p>\n<p><img src=\"https://www.blognone.com/sites/default/files/externals/9f54fe11b139f6d3667b3bdc4eec44ab.jpg\" /></p>\n<p>ที่มา - <a href=\"https://www.ign.com/articles/xbox-series-x-s-amd-fidelity-fx-super-resolution-support-confirmed\">IGN</a></p>\n</div></div></div><div><div>Topics: </div><div><div><a href=\"/topics/xbox-series-x\">Xbox Series X</a></div><div><a href=\"/topics/amd\">AMD</a></div><div><a href=\"/topics/gpu\">GPU</a></div><div><a href=\"/topics/graphic\">Graphic</a></div><div><a href=\"/topics/microsoft\">Microsoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2f654f9904da1665bf3c0dec607f0e949f7f1279f2befce4f83c348fb8f6a443","category":"Thai"}