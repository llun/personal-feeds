{"title":"ทวิตเตอร์ซื้อ Scroll ตัวลบโฆษณาป๊อบอัพออกจากหน้าเว็บ เตรียมนำฟีเจอร์มาทำบริการพรีเมี่ยม","link":"https://www.blognone.com/node/122507","date":1620181168000,"content":"<div><div><div><p>ทวิตเตอร์ประกาศเข้าซื้อ Scroll ตัวช่วยลบโฆษณาออกจากหน้าเว็บไซต์ ให้ประสบการณ์การอ่านเนื้อหาไม่ว่าจะเป็นข่าว บล็อก บทความในอินเทอร์เน็ตนั้นสะอาดตามากขึ้น  ไม่ต้องเจอป๊อบอัพโฆษณาขึ้นมารบกวน โดยทวิตเตอร์ระบุวัตถุประสงค์การเข้าซื้อว่า Scroll จะมาเป็นส่วนเสริมในบริการรับสมัครข้อมูลของทวิตเตอร์ที่กำลังพัฒนาอยู่</p>\n<p>ทวิตเตอร์เผยรายละเอียดเรื่องบริการรับสมัคร subscription เพิ่มเติมว่า ผู้ใช้งานจะสามารถเข้าถึงฟีเจอร์พรีเมี่ยม ทั้งการอ่านเนื้อหาจากแหล่งข่าวที่ชอบ หรือจดหมายข่าวของนักเขียนจาก <a href=\"https://www.blognone.com/node/120831\">Revue</a> ซึ่งเป็นสตาร์ทอัพพัฒนาเซอร์วิสสำหรับสร้างและจัดการจดหมายข่าวที่จะส่งอีเมลให้ผู้สมัครสมาชิกที่ทวิตเตอร์เข้าซื้อไปก่อนหน้านี้ โดยเม็ดเงินส่วนหนึ่งจะเป็นของผู้ผลิตเนื้อหาด้วย</p>\n<p>สำหรับการเปลี่ยนแปลงของ Scroll จะปิดกั้นการลงทะเบียนใหม่ และจะรวบบริการเข้ามาในทวิตเตอร์ในอนาคต โดยจะยังสนับสนุนผู้ผลิตเนื้อหาที่เป็นสมาชิก Scroll ต่อไป</p>\n<p><img src=\"https://www.blognone.com/sites/default/files/externals/cfb3f2a85731d05b122c86ac27b61bc5.png\" /></p>\n<p>ที่มา - <a href=\"https://blog.twitter.com/en_us/topics/company/2021/a-better-way-to-publish-and-read-on-twitter.html\">ทวิตเตอร์</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/acquisition\">Acquisition</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4ac95538a62bf7329cd72129d7d878bb69ce6bfc38a86d07ba9535b4282cc7cd","category":"Thai"}