{"title":"[Bloomberg] อาลีบาบาสร้าง Taobao Deals มินิแอปใน WeChat คู่แข่งโดยตรง ลดแรงกดดันผูกขาดตลาด","link":"https://www.blognone.com/node/121751","date":1616035105000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>จากประเด็นอาลีบาบาโดนรัฐบาลจีนกดดันหนัก โดยเฉพาะประเด็นผูกขาดตลาด ล่าสุด Bloomberg รายงานว่าอาลีบาบายอมสร้างมินิแอปอีคอมเมิร์ซของตัวเองหรือ Taobao Deals แอปต่อรองราคาในแพลตฟอร์ม WeChat ของ Tencent ซึ่งเป็นคู่แข่งของอาลีบาบาโดยตรง และยอมให้ลูกค้าชำระเงินผ่านช่องทาง WeChat Pay ได้ เพื่อลดแรงเสียดทางผูกขาดตลาดอีคอมเมิร์ซ</p>\n<p>การให้ลูกค้าชำระเงินผ่าน Wechat Pay นั้นไม่เคยเกิดขึ้นมาก่อน เพราะทั้งอาลีบาบาและ Tencent ต่างก็พยายามสร้าง ecosystem ของตัวเอง โดยอาลีบาบาได้ชื่อว่าเป็นรายใหญ่ในอีคอมเมิร์ซ ส่วน Tencent ก็เป็นรายใหญ่ในบริการดิจิทัล ซึ่งหลังๆ ต่างก็มีบริการที่คาบเกี่ยวกันหลายอย่าง เช่นมินิแอปใน WeChat ที่ให้ร้านค้าเข้ามาขายของได้ หรืออาลีบาบาก็มี Alipay แข่งขันตรงๆ กับ WeChat Pay เป็นต้น</p>\n<p>ตอนนี้อาลีบาบากำลังโดนรัฐบาลจีนกดดันทุกทาง ตั้งแต่สั่งระงับการเข้า IPO ของ Ant Group, สั่งให้มีการสืบสวนกรณีผูกขาดตลาด, <a href=\"https://www.blognone.com/node/121698\">โดนกดดันให้ถอนหุ้นสื่อในมือ</a> และกรณีล่าสุดคือ <a href=\"https://www.blognone.com/node/121720\">UC Browser ของอาลีบาบาถูกแบน</a> ซึ่งคาดว่าเป็นคำสั่งรัฐบาล</p>\n<p><img alt=\"No Description\" src=\"https://www.blognone.com/sites/default/files/externals/cfd3124a55af2bf9386efb02a7d78ac2.png\" ></p>\n<p>ที่มา - <a href=\"https://www.bloomberg.com/news/articles/2021-03-17/alibaba-to-open-up-deals-app-in-concession-to-antitrust-campaign\">Bloomberg</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alibaba\">Alibaba</a></div><div class=\"field-item odd\"><a href=\"/topics/taobao\">Taobao</a></div><div class=\"field-item even\"><a href=\"/topics/wechat\">WeChat</a></div><div class=\"field-item odd\"><a href=\"/topics/tencent\">Tencent</a></div><div class=\"field-item even\"><a href=\"/topics/antitrust\">Antitrust</a></div><div class=\"field-item odd\"><a href=\"/topics/china\">China</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d147fccf3fe88f5b77dd024aad7ea1808b3c63a76391f7ff3dd597423de833d","category":"Thai"}