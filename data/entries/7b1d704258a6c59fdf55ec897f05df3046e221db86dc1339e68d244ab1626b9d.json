{"title":"ทีมงานระบุ Google Stadia ยังอยู่ดี แม้ปิดสตูดิโอภายใน และพนักงานระดับสูงลาออกหลายคน","link":"https://www.blognone.com/node/122726","date":1621321849000,"content":"<div><div><div><p>หลัง Google <a href=\"https://www.blognone.com/node/120956\">ปิดสตูดิโอสร้างเกมของ Stadia</a> จน Jade Raymond ผู้สร้างซีรีส์ Assassin’s Creed <a href=\"https://www.blognone.com/node/121721\">ต้องออกไปตั้งสตูดิโอใหม่พร้อมทีมงานบางส่วน</a> แถม <a href=\"https://www.blognone.com/node/122498\">John Justice หัวหน้าทีมผลิตภัณฑ์ของ Stadia ก็ลาออกไปแล้ว</a></p>\n<p>ล่าสุด Nate Ahearn หัวหน้าทีม Developer Marketing ของ Stadia ออกมาชี้แจงกับ <a href=\"https://www.gamesindustry.biz/articles/2021-05-13-google-says-stadia-is-alive-and-well\">gameindustry.biz</a> ว่า Google Stadia ยังอยู่ดี และยังเตรียมนำเกมลง Stadia ให้ถึง 100 เกมภายในปี 2021 ตามที่เคย<a href=\"https://www.blognone.com/node/121186\">ประกาศไว้</a> พร้อมบอกว่าถ้าใครไม่เชื่อ ให้ดูสิ่งที่ Stadia กำลังลงมือทำ เช่น การจับมือกับสตูดิโอระดับ AAA เช่น EA, Square Enix, Ubisoft และเกมใหม่ที่เพิ่งลงแพลตฟอร์ม เช่น Resident Evil Village</p>\n<p>Ahearn ยังพูดถึงการร่วมมือกับ Unity เพื่อซัพพอร์ตเกมจากสตูดิโออินดี้ ในโปรแกรม Stadia Makers ที่จะสนับสนุนทั้งในด้านเทคนิคและการตลาด ไม่ผูกขาดให้เกมอยู่แค่บน Stadia และจะเพิ่มทรัพยากรให้ทีมวิศวกรเพื่อช่วยเหลือสตูดิโอพาร์ทเนอร์มากขึ้น</p>\n<p>อย่างไรก็ตาม หากมีบริการหรือสินค้าใดที่ต้องออกมาให้ข่าวว่า “ยังอยู่ดีนะ ไม่ได้หายไปไหน” ส่วนมากแล้วก็มักจะเป็นสัญญาณที่ไม่ค่อยดีเท่าไร คงต้องติดตามอนาคตของบริการเกมสตรีมมิ่งเจ้านี้กันต่อไป</p>\n<p>ที่มา - <a href=\"https://www.gamesindustry.biz/articles/2021-05-13-google-says-stadia-is-alive-and-well\">gameindustry.biz</a></p>\n<p><img src=\"https://www.blognone.com/sites/default/files/externals/4a2e8772d02e241ab8e8a72211e0c320.jpg\" /></p>\n</div></div></div><div><div>Topics: </div><div><div><a href=\"/topics/stadia\">Stadia</a></div><div><a href=\"/topics/google\">Google</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7b1d704258a6c59fdf55ec897f05df3046e221db86dc1339e68d244ab1626b9d","category":"Thai"}