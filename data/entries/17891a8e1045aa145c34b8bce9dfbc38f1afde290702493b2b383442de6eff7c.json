{"title":"แอป GoPro รวมกับ Quik กลายเป็น GoPro Quik นำฟีเจอร์สองแอปมารวมกัน","link":"https://www.blognone.com/node/121738","date":1615980381000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>แอป GoPro อย่างเป็นทางการ เปลี่ยนชื่อใหม่เป็น <a href=\"https://apps.apple.com/th/app/gopro/id561350520?l=th\">GoPro Quik</a> บน App Store และ<br />\n<a href=\"https://play.google.com/store/apps/details?id=com.gopro.smarty&amp;hl=th&amp;gl=US\">GoPro Quik Video + Photo Editor</a> บน Play Store หลังก่อนหน้านี้ GoPro ซื้อกิจการแอป Replay แอปตัดต่อวิดีโอบน iOS ไปเปลี่ยนชื่อเป็น Quik และออกเวอร์ชั่นแอนดรอยด์ในปี 2016 ก่อนจะถูกยุบมารวมกับแอป GoPro ในปัจจุบัน</p>\n<p>นอกจากฟีเจอร์ตัดต่อวิดีโอซิงค์กับบทเพลงที่ยกมาจากแอป Quik เดิมแล้ว ยังสามารถตัดต่อวิดีโอบนเครื่อง ใส่รูปและวิดีโอรวมอื่น รวมกับวิดีโอที่ถ่ายจากกล้อง GoPro ในที่เดียว ด้วยฟีเจอร์ที่ชื่อว่า Murals พร้อมใส่เพลงปลอดลิขสิทธิ์จาก GoPro และปรับความเร็วเฟรมเรตแยกในบางส่วนของวิดีโอ ให้ช้าลงหรือเร็วขึ้น และมี In-App Purchase ให้ซื้อธีมหรือฟิลเตอร์เพิ่มเติม</p>\n<p>แอป Quik ยังสามารถใช้แทน viewfinder, ใช้เป็นรีโมต รวมถึงจัดการไฟล์จากกล้อง GoPro ได้ ส่วนผู้ใช้บริการคลาวด์ของ GoPro ก็จะสามารถเข้าถึงและจัดการไฟล์ผ่านแอป Quik ได้ทันที</p>\n<p>ที่มา - <a href=\"https://www.androidpolice.com/2021/03/16/if-you-cant-find-your-gopro-app-thats-because-its-now-called-quik/\">Android Police</a></p>\n<p><img src=\"https://www.blognone.com/sites/default/files/externals/ffa22fcd6637800fad52d733fffe9ab9.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/gopro\">GoPro</a></div><div class=\"field-item odd\"><a href=\"/topics/app\">App</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"17891a8e1045aa145c34b8bce9dfbc38f1afde290702493b2b383442de6eff7c","category":"Thai"}