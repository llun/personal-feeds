{"title":"NVIDIA ตอบโต้ AMD บอกว่ายังไม่ใช่เวลาที่เหมาะสมของ Ray Tracing บนมือถือ","link":"https://www.blognone.com/node/123023","date":1622864806000,"content":"<div><div><div><p>Jensen Huang ซีอีโอของ NVIDIA ตอบคำถามสื่อในประเด็น<a href=\"https://www.blognone.com/node/122948\">คู่แข่ง AMD ออกจีพียูให้ชิปมือถือซัมซุง</a> ใช้สถาปัตยกรรม RDNA 2 รองรับ ray tracing</p>\n<p>Huang บอกว่า NVIDIA ยังไม่ทำ ray tracing บนมือถือในตอนนี้ ด้วยเหตุผลเรื่องข้อจำกัดทางฮาร์ดแวร์ เขาบอกว่าเกมที่รองรับ ray tracing มีขนาดใหญ่ ข้อมูลมีขนาดใหญ่ ในอนาคตคงมีวันที่ NVIDIA จะทำ แต่ยังไม่ใช่ในตอนนี้</p>\n<p>เขามองว่าทางออกที่เหมาะกับการเล่นเกม ray tracing ในตอนนี้คือผ่านบริการ cloud gaming อย่าง GeForce Now มากกว่า ซึ่งปัจจุบันมีผู้เล่น 10 ล้านคน และมีเกมรองรับกว่า 1,000 เกมแล้ว</p>\n<p>ที่มา - <a href=\"https://www.zdnet.com/article/nvidia-ceo-eschews-mobile-rtx-in-favour-of-geforce-now/\">ZDNet</a>, ภาพจาก <a href=\"https://www.nvidia.com/en-us/geforce/news/nvidia-rtx-real-time-game-ray-tracing/\">NVIDIA</a></p>\n<p><img src=\"https://www.blognone.com/sites/default/files/externals/791fdccb8089097ccb1f7ffd62690398.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/gpu\">GPU</a></div><div><a href=\"/topics/amd\">AMD</a></div><div><a href=\"/topics/graphic\">Graphic</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccc58cae55ef6eea1768b688af27b5d9a6a374bf937142336f6176ff6a82897e","category":"Thai"}