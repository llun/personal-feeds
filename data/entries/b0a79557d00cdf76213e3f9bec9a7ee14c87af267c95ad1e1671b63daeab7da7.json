{"title":"Samsung Galaxy S21 FE ผ่าน กสทช. จีนแล้ว หน้าจอ 6.4 นิ้ว แบตเตอรี่ 4,370 mAh","link":"https://www.blognone.com/node/123615","date":1625719088000,"content":"<div><div><div><p>ซัมซุงยังไม่ประกาศวันเปิดตัว Samsung Galaxy S21 FE ที่แน่ชัด หลังมีข่าวลือว่า<a href=\"https://www.sammobile.com/news/rumor-galaxy-s21-fe-release-not-possible-last-quarter-2021/\">ถูกเลื่อนไปเป็นไตรมาสที่ 4 ของปี</a> จากเดิมที่น่าจะเปิดตัวในเดือนสิงหาคม โดยคาดว่าโทรศัพท์รุ่นนี้ได้รับผลกระทบจากปัญหาชิปขาดแคลน แต่ล่าสุดซัมซุงก็ลงทะเบียน Galaxy S21 FE รุ่น SM G9000 กับ TENAA หรือ กสทช. ของประเทศจีนเรียบร้อยแล้ว โดยเอกสารลงทะเบียนเปิดเผยสเปกภายนอกบางส่วน</p>\n<p>Galaxy S21 FE ตามข้อมูลของ กสทช. จีน ใช้หน้าจอ 6.4 นิ้ว รองรับ 5G มี Dual SIM, Dual Standby รัน Android 11 แบตเตอรี่เรทติ้ง 4,370 mAh ขนาดตัวเครื่อง 155x74.5x7.9 มิลลิเมตร (ยาว x กว้าง x หนา) ซึ่งจะบางกว่า และสั้นกว่า Galaxy S20 FE ที่มีขนาด 159.8 x 74.5 x 8.4 มิลลิเมตร</p>\n<p>คงต้องติดตามกันต่อไปว่า Galaxy S21 FE จะเปิดตัวเดือนไหนกันแน่ และข่าวลือสเปกภายใน เช่นจะมาพร้อม<a href=\"https://www.sammobile.com/news/galaxy-s21-fe-snapdragon-888-exynos-2100/\">ชิป Exynos 2100 ในบางประเทศ</a> และ Snapdragon 888 ในตลาดอื่นๆ และ<a href=\"https://www.sammobile.com/news/galaxy-s21-fe-fast-charging-missing-galaxy-s21-ultra/\">มาพร้อมชาร์จเร็ว 45W</a> จะเป็นจริงหรือไม่</p>\n<p>ที่มา - <a href=\"https://www.sammobile.com/news/galaxy-s21-fe-specifications-confirmed-tenaa-certification/\">SamMobile</a></p>\n<p><img src=\"https://www.blognone.com/sites/default/files/externals/758f99e92b10916c94ca0e99e38dab5f.jpg\" /><em>ภาพเรนเดอร์ Galaxy S21 FE จาก <a href=\"https://www.youtube.com/watch?v=6IvF8Ne_csw\">@Onleaks</a></em></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/galaxy-s20\">Galaxy S20</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b0a79557d00cdf76213e3f9bec9a7ee14c87af267c95ad1e1671b63daeab7da7","category":"Thai"}