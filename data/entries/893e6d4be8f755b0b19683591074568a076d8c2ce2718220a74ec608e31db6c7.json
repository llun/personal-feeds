{"title":"Zoom เปิดตัว Zoom Events ระบบจัดการอีเวนต์ออนไลน์ ขายตั๋วเข้างานได้","link":"https://www.blognone.com/node/122775","date":1621520515000,"content":"<div><div><div><p>Zoom เตรียมลงมาลุยตลาดอีเวนต์ออนไลน์ด้วย Zoom Events ที่เป็นพื้นที่ให้ผู้จัดอีเวนต์มาขายตั๋วร่วมงานให้ผู้สนใจได้ รูปแบบงานอีเวนต์ออนไลน์สามารถเป็นได้ทุกอย่าง ไม่ว่าจะเป็นงานดนตรี แสดง สัมมนา ฯลฯ</p>\n<p>จุดเด่นสำคัญของ Zoom Events คงอยู่ที่หน้ารายการอีเวนต์ที่มีให้เลือกหลากหลาย เปิดให้บริษัทใดๆ สามารถมาขายตั๋วเข้าอีเวนต์ได้เอง มีระบบจัดการตั๋ว ลงทะเบียน แยกห้องย่อย เก็บสถิติผู้เข้าร่วมให้เสร็จสรรพ นอกจากนี้ บริษัทขนาดใหญ่ยังสามารถจัดอีเวนต์ภายในให้พนักงานหรือคู่ค้าได้ด้วย</p>\n<p>ตอนนี้ยังไม่มีข้อมูลว่า Zoom Events จะเปิดบริการเมื่อใด และ Zoom จะหักค่าธรรมเนียมจากการขายตั๋วหรือไม่</p>\n<p><img src=\"https://www.blognone.com/sites/default/files/externals/c6b75914053c132740ccdbedfd9fd40b.png\" /></p>\n<p>ที่มา - <a href=\"https://blog.zoom.us/coming-soon-zoom-events-virtual-experiences/\">Zoom Blog</a></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"893e6d4be8f755b0b19683591074568a076d8c2ce2718220a74ec608e31db6c7","category":"Thai"}