{"title":"POCO F3 และ POCO X3 Pro ขาย 1 เมษายนนี้ เริ่ม 10,999 และ 7,999 บาท มีช่วงราคาพิเศษ","link":"https://www.blognone.com/node/121975","date":1617188213000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง <a href=\"https://www.blognone.com/node/121818\">POCO F3 และ POCO X3 Pro</a> เปิดตัวไปวันที่ 22 มีนาคมที่ผ่านมา วันนี้ทั้งสองรุ่นเปิดราคาไทยแล้ว โดย POCO F3 จะวางจำหน่ายบนแพลตฟอร์ม JD Central ส่วน POCO X3 Pro วางจำหน่ายบน Shopee ก่อนในราคาพิเศษ วันที่ 1 เมษายน จนถึง 8 เมษายน จากนั้นจะวางจำหน่ายหน้าร้านและแพลตฟอร์มออนไลน์อื่นๆ ตั้งแต่ 9 เมษายนเป็นต้นไป</p>\n<p><strong>POCO F3</strong> ชิป Snapdragon 870 รองรับ 5G แรม LPDDR5 ขนาด 6GB และ 8GB ความจุ 128GB และ 256GB แบบ UFS 3.1 หน้าจอ AMOLED ขนาด 6.67 นิ้ว อัตรารีเฟรช 120Hz สามกล้องหลัง รองรับ Wi-Fi 6 เป็นสมาร์ทโฟนรุ่นสูงสุดของ POCO ในปัจจุบัน มีสามสี Arctic White, Night Black และ Deep Ocean Blue สองความจุ และจะจัดจำหน่ายบน JD Central ก่อน ในราคาดังนี้</p>\n<ul>\n<li>8GB+256GB: ราคาปกติ 12,999 บาท ช่วงราคาพิเศษ 11,999 บาท</li>\n<li>6GB+128GB: ราคาปกติ 10,999 บาท ช่วงราคาพิเศษ 9,999 บาท</li>\n</ul>\n<p><strong>POCO X3 Pro</strong> เป็นรุ่นต่อยอดจาก <a href=\"https://www.blognone.com/node/118596\">POCO F3 NFC</a> ชิป Snapdragon 860 กล้องหลัง 4 ตัว  หน้าจอ IPS LCD 6.67 นิ้ว อัตรารีเฟรช 120Hz มีรุ่นแรม 6GB กับ 8GB และความจุ 128GB กับ 256GB แบบ UFS 3.1 มีสามสี Phantom Black, Frost Blue และ Metal Bronze และสองความจุเช่นกัน จัดจำหน่ายบน Shopee ก่อน ในราคาดังนี้</p>\n<ul>\n<li>8GB+256GB: ราคาปกติ 8,999 บาท ช่วงราคาพิเศษ 7,999 บาท</li>\n<li>6GB+128GB: ราคาปกติ 7,999 บาท ช่วงราคาพิเศษ 6,999 บาท</li>\n</ul>\n<p>POCO X3 Pro เป็นมือถือรุ่นกลางที่เหมาะกับคนกำลังมองหามือถือราคาต่ำกว่าหมื่น แม้หน้าจอจะยังเป็น LCD แต่ชิป Snapdragon 860 ก็มีประสิทธิภาพเพียงพอในการใช้งานทั่วไปในชีวิตประจำวัน</p>\n<p>ส่วน POCO F3 ที่มีราคาใกล้เคียงกับ <a href=\"https://www.blognone.com/node/121940\">Mi 11 Lite 5G</a> ก็ใช้ชิป Snapdragon 870 <a href=\"https://nanoreview.net/en/soc-compare/qualcomm-snapdragon-870-vs-qualcomm-snapdragon-780g\">ที่ทำคะแนนในการทดสอบประสิทธิภาพ ได้ดีกว่า Snapdragon 780G</a>บน Mi 11 Lite 5G พอสมควร แถมยังมาพร้อมชิปโมเด็ม X55 ในขณะที่ 780G ยังใช้ X53 อยู่น่าจะได้เปรียบเรื่องความเร็วและความสเถียรของสัญญาณ 5G ถือเป็นอีกตัวเลือกที่น่าสนใจสำหรับผู้ที่ต้องการใช้มือถือ 5G ในระดับราคาหมื่นต้นๆ</p>\n<p>ที่มา - [จดหมายประชาสัมพันธ์]</p>\n<p><img src=\"https://www.blognone.com/sites/default/files/externals/e4ce2a59d2a53823cc503c87d84d557a.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/poco\">POCO</a></div><div class=\"field-item odd\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dca285582d40983eb8bb7d5dc39a6ee8ce090f66a23ad6ae20e9f7ec83ee9729","category":"Thai"}