{"title":"หลุดภาพเรนเดอร์ Apple Watch รุ่นใหม่ ขอบเรือนเหลี่ยมขึ้น อาจมีสีเขียว","link":"https://www.blognone.com/node/122769","date":1621481069000,"content":"<div><div><div><p>Jon Prosser ยูทูบเบอร์สายเทคที่ปล่อยข้อมูลและภาพเรนเดอร์ผลิตภัณฑ์ใหม่ของ Apple ได้ค่อนข้างแม่นยำ ปล่อยภาพเรนเดอร์ของ Apple Watch รุ่นใหม่ ที่เขาระบุว่าสร้างมาจากภาพหลุดอุปกรณ์จริง ประกอบกับไฟล์ CAD ที่เขาได้รับ</p>\n<p>ในภาพเรนเดอร์ของ Prosser ตัวเรือน Apple Watch มีขอบเหลี่ยมขึ้น มีสีเขียวพาสเทลเป็นสีใหม่ เข้าชุดกับ iPad Air รุ่นล่าสุด <a href=\"https://www.blognone.com/node/122619\">ภาพเรนเดอร์หลุด MacBook Air</a> ที่เขาปล่อยมาก่อนหน้านี้ โดย Prosser ระบุว่า Apple กำลังทดสอบสีใหม่หลายๆ สี สีเขียวเป็นสีหนึ่งที่มีความเป็นไปได้สูง แต่อาจมีสีอื่นได้เช่นกัน</p>\n<p>Prosser ไม่มีข้อมูลสเปกภายใน เพราะเขาได้มาแค่ภาพรูปลักษณ์ภายนอกเท่านั้น รวมถึงแหล่งข่าวของเขาก็ไม่สามารถยืนยันได้ว่าภาพ Apple Watch รุ่นใหม่นี้เป็น Series 7 ที่จะออกปีนี้หรือไม่ อย่างไรก็ตาม Ming-Chi Kuo นักวิเคราะห์ซัพพลายเชน Apple เคยระบุไว้ว่า Apple Watch <a href=\"https://www.macrumors.com/2020/09/14/kuo-no-120hz-iphone-12/\">อาจได้รับการปรับปรุงดีไซน์อย่างเร็วคือครึ่งหลังของปี 2021</a> ซึ่งช่วงเวลาจะตรงกับข่าวนี้พอดี</p>\n<p>ที่มา - <a href=\"https://www.youtube.com/watch?v=oBJm1_Ctxg0\">FPT - Jon Prosser</a></p>\n<p><img src=\"https://www.blognone.com/sites/default/files/externals/285736b3270de13df709e3729ffd90f1.jpg\" /><img src=\"https://www.blognone.com/sites/default/files/externals/e6c763130428731e608af5c249f169db.jpg\" /><img src=\"https://www.blognone.com/sites/default/files/externals/af68030c183b3a9e910e7d61db31520b.jpg\" /></p>\n</div></div></div><div><div>Topics: </div><div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2e699307592c478e1d8d4a9dbbdc1b7cae59f9a379dc76cdb01c59dacb4e89fa","category":"Thai"}