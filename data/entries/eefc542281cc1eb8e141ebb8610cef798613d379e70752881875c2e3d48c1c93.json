{"title":"เผยฟีเจอร์ Windows 10 ที่ถูกยกเลิกใน Windows 11: Tablet Mode, IE, ยกเครื่อง Start Menu","link":"https://www.blognone.com/node/123400","date":1624592909000,"content":"<div><div><div><p><a href=\"https://www.blognone.com/node/123389\">Windows 11</a> ที่เพิ่งเปิดตัวถือเป็นการยกเครื่องหน้าตาและฟีเจอร์ต่างๆ อย่างมาก โดย Microsoft ได้เผยรายชื่อฟีเจอร์ที่มีใน Windows 10 แต่ถูกถอดออกใน Windows 11 ออกมาจำนวนหนึ่ง ที่สำคัญๆ ก็เช่นการถอดฟีเจอร์เด่นๆ ของ Start Menu ใน Windows 10 ออกหมด, ปิดการใช้งาน Internet Explorer และยกเลิก Tablet Mode แล้ว</p>\n<p>ฟีเจอร์ทั้งหมดที่ไม่ได้ไปต่อ มีดังนี้</p>\n<ul>\n<li>Cortana จะไม่ถูกเปิดเป็นค่าเริ่มต้น และไม่ถูกฝังมาใน Taskbar ตั้งแต่แรกแล้ว</li>\n<li>วอลล์เปเปอร์จะไม่ sync หากันระหว่างคอมพิวเตอร์หลายเครื่องที่ล็อกอินด้วย Microsoft account เดียวกันแล้ว</li>\n<li>Internet Explorer จะถูกปิดการใช้งาน และ Microsoft Edge จะมี IE Mode ให้ใช้แทน</li>\n<li>เครื่องมืออินพุตคณิตศาสตร์ (Math Input Panel) ถูกถอดออก โดย Math Recognizer จะถูกติดตั้งแทนเมื่อต้องใช้งาน และการเขียนสมการคณิตศาสตร์ใน OneNote ไม่ได้รับผลกระทบนี้</li>\n<li>News &amp; Interests พัฒนามากขึ้น เข้ามาอยู่ที่ Taskbar (คล้ายกับที่มาใหม่ใน Windows 10 21H1)</li>\n<li>Quick Status บนหน้าจอล็อคถูกถอดออก</li>\n<li>S Mode จะมีเฉพาะใน Windows 11 Home</li>\n<li>Snipping Tool จะยังมีเหมือนเดิมแต่เปลี่ยนหน้าตาไปใช้ของใหม่จาก Snip &amp; Sketch</li>\n<li>Start Menu ถูกเปลี่ยนอย่างมาก โดยยกเลิกการทำโฟลเดอร์และการจัดกลุ่มแอพ รวมถึงย่อ-ขยายไอคอนไม่ได้แล้ว, แอพที่ถูกปักหมุดไว้ใน Windows 10 จะไม่ถูกย้ายตามมาระหว่างการอัพเกรด, Live Tiles ถูกยกเลิก โดยให้ไปใช้ Widgets ที่จะมาใหม่แทน</li>\n<li>Tablet Mode ถูกยกเลิก แต่จะมีฟีเจอร์ใหม่ๆ สำหรับเครื่อง 2 in 1 ที่ถอดคีย์บอร์ดได้</li>\n<li>Taskbar จะไม่มีฟีเจอร์ People แล้ว, ไอคอนบางอันจะไม่ถูกแสดงใน system tray แล้ว, เปลี่ยนตำแหน่ง Taskbar ไปที่อื่นไม่ได้แล้ว, แอพห้ามปรับแต่ง Taskbar แล้ว</li>\n<li>Timeline ฟีเจอร์ที่ถูกโฆษณาอย่างใหญ่โตใน Windows 10 ที่ให้ผู้ใช้ย้อนเวลาไปดูได้ว่าเราเคยเปิดไฟล์อะไรในอดีต แต่ดันไม่ฮิต ก็จะถูกถอดออกแล้ว</li>\n<li>คีย์บอร์ดบนหน้าจอ (Touch Keyboard) จะไม่ถูก dock/undock หากใช้บนอุปกรณ์หน้าจอขนาด 18 นิ้วขึ้นไป (ใหญ่เกินจนไม่ถนัด)</li>\n<li>Wallet ถูกยกเลิก</li>\n</ul>\n<p>นอกจากนี้ยังมีแอพที่จะไม่ถูกติดตั้งมาพร้อม Windows 11 แต่ยังติดตั้งเองได้จาก Microsoft Store คือ</p>\n<ul>\n<li> 3D Viewer</li>\n<li>OneNote for Windows 10</li>\n<li>Paint 3D</li>\n<li>Skype</li>\n</ul>\n<p>ที่มา - <a href=\"https://www.microsoft.com/en-us/windows/windows-11-specifications\">Microsoft</a></p>\n<p><img src=\"https://www.blognone.com/sites/default/files/externals/f121b1c680c6cb8efa62f803039aa1c9.png\" /></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eefc542281cc1eb8e141ebb8610cef798613d379e70752881875c2e3d48c1c93","category":"Thai"}