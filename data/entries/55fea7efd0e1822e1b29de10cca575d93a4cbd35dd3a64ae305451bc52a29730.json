{"title":"Sony ซื้อสตูดิโอเกมรายที่สองในรอบสัปดาห์ Nixxes ที่เชี่ยวชาญเรื่องพอร์ตเกม","link":"https://www.blognone.com/node/123534","date":1625185967000,"content":"<div><div><div><p>โซนี่ประกาศข่าวซื้อกิจการสตูดิโอเกมรายที่สองในรอบสัปดาห์ (<a href=\"https://www.blognone.com/node/123503\">รายแรกคือ Housemarque จากฟินแลนด์ ที่ทำเกม Returnal</a>) คือ Nixxes Software สตูดิโอจากเนเธอร์แลนด์</p>\n<p>คนจำนวนมากไม่น่าจะเคยได้ยินชื่อ Nixxes Software มาก่อน ก็ไม่น่าแปลกใจ เพราะ Nixxes ไม่เคยทำเกมของตัวเองเลย แต่เป็นสตูดิโอที่เชี่ยวชาญการพอร์ตเกมข้ามแพลตฟอร์มอย่างมาก รับงานพอร์ตเกมให้ Eidos Montreal กับ Crystal Dynamics มาเยอะมาก ล่าสุดคือ Marvel's Avenger (ปัจจุบันเป็นบริษัทลูกของ Square Enix ทั้งคู่) และเคยช่วยโซนี่พัฒนาเกม Killzone Shadowfall วางขายพร้อม PS4 ตอนเปิดตัว</p>\n<p>ทิศทางของโซนี่ในการนำเกมเอ็กซ์คลูซีฟของ PlayStation มาลงพีซีอย่างต่อเนื่อง เช่น Horizon Zero Dawn, Days Gone ก็ไม่น่าแปลกใจนักที่จะซื้อสตูดิโอเชี่ยวชาญการพอร์ตเกมอย่าง Nixxes นอกจากนี้ก็ยังมีกระแสลือกันว่า โซนี่น่าจะซื้อ Bluepoint Games ที่ช่วยรีเมค  Demon's Souls เวอร์ชัน PS5 ด้วยเช่นกัน</p>\n<p>ที่มา - <a href=\"https://www.eurogamer.net/articles/2021-07-01-playstation-has-bought-another-developer\">Eurogamer</a>, <a href=\"https://arstechnica.com/gaming/2021/07/sonys-nixxes-acquisition-could-point-to-more-pc-ports-in-the-future/\">Ars Technica</a>, <a href=\"https://www.nixxes.com/nixxes-joins-playstation-studios/\">Nixxes</a></p>\n<p><img src=\"https://www.blognone.com/sites/default/files/externals/68513fd39fae918f11c79ffdc184e407.png\" /></p>\n<blockquote><p>Excited to announce that the talented Dutch studio Nixxes Software will be joining PlayStation Studios. It's a real pleasure to welcome a team with such deep technical expertise and vast experience to the <a href=\"https://twitter.com/PlayStation?ref_src=twsrc%5Etfw\">@Playstation</a> family. Huge congrats to everyone <a href=\"https://twitter.com/NixxesSoftware?ref_src=twsrc%5Etfw\">@NixxesSoftware</a>!</p>\n<p>— Hermen Hulst (@hermenhulst) <a href=\"https://twitter.com/hermenhulst/status/1410591921676832773?ref_src=twsrc%5Etfw\">July 1, 2021</a></p></blockquote>\n</div></div></div><div><div>Topics: </div><div><div><a href=\"/topics/playstation\">PlayStation</a></div><div><a href=\"/topics/games\">Games</a></div><div><a href=\"/topics/sony\">Sony</a></div><div><a href=\"/topics/acquisition\">Acquisition</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"55fea7efd0e1822e1b29de10cca575d93a4cbd35dd3a64ae305451bc52a29730","category":"Thai"}