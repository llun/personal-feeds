{"title":"Red Hat เตรียมโอเพนซอร์ส StackRox ซอฟต์แวร์ความปลอดภัย Kubernetes","link":"https://www.blognone.com/node/122510","date":1620184308000,"content":"<div><div><div><p>Red Hat เตรียมเปิดซอร์ส StackRox ซอฟต์แวร์ความปลอดภัย Kubernetes <a href=\"https://www.blognone.com/node/120441\">ที่ซื้อกิจการมาในเดือนมกราคม 2021</a></p>\n<p><a href=\"https://www.stackrox.io/\">ซอฟต์แวร์ของ StackRox</a> จะกลายมาเป็นโครงการต้นน้ำของ Red Hat Advanced Cluster Security for Kubernetes ที่เป็นผลิตภัณฑ์จับลูกค้าองค์กรแบบคิดเงิน ของ Red Hat (ลักษณะจะคล้าย Fedora ที่เป็นฐานของ RHEL)</p>\n<p>แนวทางจัดการความปลอดภัยของ StackRox คือการรันซอฟต์แวร์มอนิเตอร์ของ StackRox ในคลัสเตอร์ Kubernetes และมีเซิร์ฟเวอร์ที่ดึงข้อมูลกลับมาวิเคราะห์-แสดงผลให้แอดมินทราบสถานะความปลอดภัยของทั้งระบบ (ตามแผนผัง) ซอฟต์แวร์ของ StackRox สามารถใช้กับคอนเทนเนอร์ Kubernetes ได้ทุกเจ้า เช่น Amazon EKS, Google GKE, Azure AKS, Docker Enterprise และ Red Hat OpenShift</p>\n<p>ที่ผ่านมา บริษัท StackRox มีซอฟต์แวร์โอเพนซอร์สอยู่แล้วหนึ่งตัวคือ KubeLinter และจะทยอยเปิดซอร์สของซอฟต์แวร์อื่นๆ ตามมาในเร็วๆ นี้</p>\n<p><img src=\"https://www.blognone.com/sites/default/files/externals/1002f08c2f6807876cff785361438d65.png\" /></p>\n<p><img src=\"https://www.blognone.com/sites/default/files/externals/d7823b37c51bd0f4d4d6cd3fdfa0afcf.png\" /></p>\n<p>ที่มา - <a href=\"https://www.stackrox.io/blog/welcome-to-stackrox-io-and-the-stackrox-community/\">StackRox</a>, <a href=\"https://www.redhat.com/en/blog/introducing-open-source-stackrox-community\">Red Hat</a>, <a href=\"https://www.theregister.com/2021/05/04/red_hat_stackrox_kubernetes/\">The Register</a></p>\n</div></div></div><div><div>Topics: </div><div><div><a href=\"/topics/red-hat\">Red Hat</a></div><div><a href=\"/topics/security\">Security</a></div><div><a href=\"/topics/kubernetes\">Kubernetes</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"764b25dd8b821ab9aad67860073ae1eacce6dc74aaced7d6ee90767278f46813","category":"Thai"}