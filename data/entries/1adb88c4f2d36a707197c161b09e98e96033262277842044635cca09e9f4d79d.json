{"title":"VS Code 1.58 แสดงผล Terminal ใน Editor ได้แล้ว จัดวางตำแหน่งได้อิสระ","link":"https://www.blognone.com/node/123671","date":1626094538000,"content":"<div><div><div><p>ปลายเดือนที่แล้ว ไมโครซอฟท์ออก Visual Studio Code เวอร์ชัน 1.58 ตามรอบการออกทุกสิ้นเดือน</p>\n<p>การเปลี่ยนแปลงที่สำคัญคือเปิด Terminal ในพื้นที่ Editor (ตัวแก้โค้ด) ได้แล้ว จากเดิมที่ต้องเปิด Terminal ที่ครึ่งล่างของหน้าจอเท่านั้น ผลของฟีเจอร์นี้ทำให้เราสามารถแสดงผล grid layout ที่ประกอบด้วย Editor และ Terminal แบบไหนก็ได้อย่างอิสระ</p>\n<p><img src=\"https://www.blognone.com/sites/default/files/externals/f8c8973f114eb522eee2afc75ab2341c.png\" /></p>\n<p>ของใหม่อื่นๆ ได้แก่</p>\n<ul>\n<li><a href=\"https://www.blognone.com/node/123345\">Workplace Trust ฟีเจอร์เรื่องความน่าเชื่อถือของแหล่งโค้ด ที่เพิ่มมาใน 1.57</a> รองรับการตั้งค่าที่ละเอียดขึ้น</li>\n<li>Settings Editor ตัวแก้ไขไฟล์คอนฟิก แสดงผลค่าแบบ Boolean เป็น checkbox</li>\n<li>เพิ่มการตั้งค่า scrollbar ของ Editor อีกหลายอย่าง เช่น ความหนา คลิกแล้วให้กระโดดทีละหน้าหรือย้ายตำแหน่งตามที่คลิก</li>\n<li>ตัวแสดงผล Markdown รองรับการวาดสมการคณิตศาสตร์จาก KaTex</li>\n</ul>\n<p>ที่มา - <a href=\"https://code.visualstudio.com/updates/v1_58#_integrated-terminal\">VS Code</a></p>\n</div></div></div><div><div>Topics: </div><div><div><a href=\"/topics/visual-studio-code\">Visual Studio Code</a></div><div><a href=\"/topics/microsoft\">Microsoft</a></div><div><a href=\"/topics/ide\">IDE</a></div><div><a href=\"/topics/development\">Development</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1adb88c4f2d36a707197c161b09e98e96033262277842044635cca09e9f4d79d","category":"Thai"}