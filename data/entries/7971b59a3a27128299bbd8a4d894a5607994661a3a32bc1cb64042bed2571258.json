{"title":"Didi Chuxing ยื่นไฟลิ่งเตรียม IPO เข้าตลาดหุ้นนิวยอร์ก ที่มูลค่ากิจการ 1 แสนล้านดอลลาร์","link":"https://www.blognone.com/node/122129","date":1618104916000,"content":"<div><div><div><p>Didi Chuxing แอปเรียกรถโดยสารรายใหญ่ของจีน ได้ยื่นเอกสารไฟลิ่งแบบ confidential เพื่อเตรียมไอพีโอเข้าตลาดหุ้นนิวยอร์กแล้ว ซึ่งวิธีการยื่นเอกสาร confidential มีความแตกต่างคือจะมีระยะเวลาเปิดเผยข้อมูลทางการเงินและการดำเนินงานสั้นลง ก่อนบริษัทเข้าตลาดหุ้น ด้วยเหตุผลป้องกันคู่แข่งทางธุรกิจรับรู้ข้อมูล</p>\n<p>มูลค่ากิจการที่ Didi ประเมินในไอพีโอคือราว 1 แสนล้านดอลลาร์ โดยคาดว่ามีการขายหุ้นเพิ่มทุนประมาณ 1 หมื่นล้านดอลลาร์ หรือราว 10% ของหุ้นทั้งหมด ทำให้เป็นไอพีโอหุ้นบริษัทจีนที่มีขนาดใหญ่ที่สุด นับตั้งแต่ Alibaba ในปี 2014</p>\n<p>Didi ควบรวมกิจการกับคู่แข่งรายสำคัญในจีน Kuaidi เมื่อปี 2015 มีมูลค่ากิจการเมื่อปี 2017 ที่ 56,000 ล้านดอลลาร์ และปัจจุบันมีมูลค่ามากกว่า 60,000 ล้านดอลลาร์</p>\n<p>Didi มีผู้ลงทุนรายสำคัญ อาทิ SoftBank, Alibaba, Tencent และ<a href=\"https://www.blognone.com/node/80919\">แอปเปิล</a></p>\n<p>ที่มา: <a href=\"https://www.reuters.com/article/us-didi-ipo-banks-exclusive-idUSKBN2BW0TG\">Reuters</a></p>\n<p><img src=\"https://www.blognone.com/sites/default/files/externals/df7c23609c4b14934a4dfd39a3e36715.jpg\" /></p>\n</div></div></div><div><div>Topics: </div><div><div><a href=\"/topics/didi-chuxing\">Didi Chuxing</a></div><div><a href=\"/topics/ride-hailing\">Ride-Hailing</a></div><div><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7971b59a3a27128299bbd8a4d894a5607994661a3a32bc1cb64042bed2571258","category":"Thai"}