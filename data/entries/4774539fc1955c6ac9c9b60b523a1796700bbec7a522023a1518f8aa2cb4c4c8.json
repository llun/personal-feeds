{"title":"Norton 360 เปิดตัวฟีเจอร์ขุดเงินคริปโต Ethereum แบบปลอดภัย จัดการ Wallet ให้ด้วย","link":"https://www.blognone.com/node/122998","date":1622734738000,"content":"<div><div><div><p>NortonLifeLock บริษัทแม่ปัจจุบันของ Norton Antivirus (<a href=\"https://www.blognone.com/node/113005\">ร่างใหม่ของ Symantec หลังแยกกิจการในปี 2019</a>) ประกาศฟีเจอร์ใหม่คือ Norton Crypto</p>\n<p>Vincent Pilette ซีอีโอของ NortonLifelock ระบุว่าเงินคริปโตกลายมาเป็นสิ่งสำคัญในชีวิตลูกค้าแล้ว แต่ที่ผ่านมา การขุดเหมืองยังทำได้ยาก มีความเสี่ยงด้านความปลอดภัยจากโค้ดที่ใช้ขุดเหมือง ดังนั้นแทนที่จะเสี่ยง ปิดแอนตี้ไวรัสหรือซอฟต์แวร์ความปลอดภัยเพื่อขุดเหมือง ก็ทำให้ลูกค้าแอนตี้ไวรัสสามารถขุดเหมืองได้โดยตรงแทนดีกว่า</p>\n<p>แอพความปลอดภัย Norton 360 จะสามารถแบ่งทรัพยากรเครื่องมาขุดเหมือง Ethereum ได้ จากนั้นเหรียญที่ได้จะเข้าในกระเป๋า Norton Crypto Wallet ที่ซิงก์กับคลาวด์ เพื่อป้องกันข้อมูลสูญหาย</p>\n<p><img src=\"https://www.blognone.com/sites/default/files/externals/83d61e5c4df0f6d795421ee24377a972.jpg\" /></p>\n<p>ที่มา - <a href=\"https://investor.nortonlifelock.com/About/Investors/press-releases/press-release-details/2021/NortonLifeLock-Unveils-Norton-Crypto/default.aspx\">NortonLifeLock</a></p>\n</div></div></div><div><div>Topics: </div><div><div><a href=\"/topics/nortonlifelock\">NortonLifeLock</a></div><div><a href=\"/topics/norton\">Norton</a></div><div><a href=\"/topics/cryptocurrency\">Cryptocurrency</a></div><div><a href=\"/topics/ethereum\">Ethereum</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4774539fc1955c6ac9c9b60b523a1796700bbec7a522023a1518f8aa2cb4c4c8","category":"Thai"}