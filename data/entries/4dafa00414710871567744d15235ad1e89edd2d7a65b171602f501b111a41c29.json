{"title":"ผู้กำกับเกม The Witcher 3 ลาออกจาก CD Projekt แล้ว หลังถูกสอบสวนกรณีรังแกเพื่อนร่วมงาน","link":"https://www.blognone.com/node/122511","date":1620185134000,"content":"<div><div><div><p>Konrad Tomaszkiewicz ผู้กำกับเกม The Witcher 3 ลาออกแล้ว หลังถูกกล่าวหาและสอบสวนกรณีรังแกเพื่อนร่วมงาน (ไม่มีข้อมูลระบุว่ามีพฤติกรรมอะไรบ้าง) แม้เขาจะระบุว่าคณะกรรมการการสอบสวนพบว่าเขาไม่มีความผิดก็ตาม แต่เขาก็รู้สึกว่าได้ทำให้หลายคนที่ร่วมงานกับเขาเกิดความรู้สึก “กลัว อึดอัด และไม่สบายใจ” ขอโทษที่ทำให้เกิดความรู้สึกแย่ๆ และจะปรับปรุงตัวเองต่อไป แม้จะเป็นสิ่งที่ยากลำบากและใช้เวลานานแค่ไหน แต่เขาก็จะไม่ยอมแพ้ที่จะเปลี่ยนแปลง</p>\n<p>Tomaszkiewicz เริ่มทำงานกับ CD Projekt ในปี 2004 ในตำแหน่งนักทดสอบเกมระดับต้น (junior tester) ก่อนจะมาเป็นดีไซเนอร์ร่วมพัฒนา The Witcher ภาคแรก และขยับตำแหน่งขึ้นมาเป็นผู้กำกับเกมใน The Witcher 3 และเป็นผู้กำกับลำดับสอง ควบตำแหน่ง หัวหน้าทีมโปรดักชั่น ในเกม Cyberpunk 2077</p>\n<p>ถือเป็นอีกหนึ่งเรื่องในมรสุมที่ CD Projekt กำลังเผชิญ แม้ Cyberpunk 2077 จะไม่มีปัญหาเรื่องรายได้และยอดขาย แต่ความไม่สมบูรณ์ของเกมก็เริ่มทำให้เกมเมอร์เสื่อมศรัทธาในตัวบริษัทลงไปมาก จนมี<a href=\"https://www.blognone.com/node/122311\">ผู้ขอเงินคืนกว่าสามหมื่นชุด</a> <a href=\"https://www.blognone.com/node/120689\">ถูกฟ้องแบบกลุ่ม</a> แถมเครือข่ายภายใน<a href=\"https://www.blognone.com/node/121109\">ยังถูกแฮกและขโมยข้อมูล</a> จน<a href=\"https://www.blognone.com/node/121391\">ทำงานไม่ได้ราวสองสัปดาห์</a> คงต้องติดตามต่อไปว่า CD Projekt จะฟื้นกลับมาได้หรือไม่หลังจากนี้</p>\n<p>ที่มา - <a href=\"https://www.bloomberg.com/news/articles/2021-05-04/top-director-leaves-embattled-game-developer-cd-projekt\">Bloomberg</a> via <a href=\"https://www.eurogamer.net/articles/2021-05-04-witcher-3-director-leaves-cd-projekt-following-investigation-into-workplace-bullying\">Eurogamer</a></p>\n<p><img src=\"https://www.blognone.com/sites/default/files/externals/efb287a6e3ca2f80b8a4fdfcf03014b0.jpg\" /></p>\n</div></div></div><div><div>Topics: </div><div><div><a href=\"/topics/cd-projekt-red\">CD Projekt RED</a></div><div><a href=\"/topics/the-witcher\">The Witcher</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dafa00414710871567744d15235ad1e89edd2d7a65b171602f501b111a41c29","category":"Thai"}