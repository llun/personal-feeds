{"title":"YouTube เปิดทดสอบคลิปสั้น Shorts สู้ TikTok ในแคนาดา, อังกฤษ, ละตินอเมริกา","link":"https://www.blognone.com/node/123064","date":1623117935000,"content":"<div><div><div><p>YouTube เริ่มเปิดตัว Shorts คลิปสั้นในอินเดียและสหรัฐฯมาแล้วก่อนหน้านี้ และพยายามลงทุนจูงใจให้ครีเอเตอร์หันมาใช้งาน Shorts ด้วยเม็ดเงิน 100 ล้านดอลลาร์ ล่าสุด ขยายการใช้งาน Shorts ไปยังประเทศอื่นเพิ่มเติมคือ แคนาดา, อังกฤษ, ประเทศในละตินอเมริกา ทาง YouTube เผยด้วยว่า ได้เพิ่มฟังก์ชั่นใหม่ให้เข้าถึงแคตตาล็อกวิดีโอมากขึ้น แต่ไม่ได้บอกว่าเข้าถึงได้มากเท่าไร</p>\n<p>YouTube ไม่ได้เผยรายละเอียดเกี่ยวกับ Shorts มาก ไม่ว่าจะเป็นจำนวนครีเอเตอร์ที่มาใช้งาน ผู้ใช้งานรายวัน รายเดือน บอกเพียงว่า YouTube Shorts มีการดูแล้ว 6.5 พันล้านครั้งต่อวัน</p>\n<p>ในเชิงเทคนิค YouTube Shorts ยังอยู่ในขั้นทดสอบใช้งานหรือเบต้า ซึ่งจะยังมีฟังก์ชั่นใหม่ๆ เพิ่มเข้ามาอีกมากในอนาคต ซึ่งตอนนี้ผู้ใช้งานสามารถทำคลิปสั้นพื้นฐานได้ ความยาวสูงสุด 60 วินาที เพิ่มเสียง ข้อความกราฟิก โดย YouTube บอกว่าได้ดีลกับค่ายเพลงร่วม 250 ค่ายเพื่อนำเพลงมาใช้  เช่น Sony Music Entertainment and Publishing, Warner Music Group and Warner Chappell Music เป็นต้น</p>\n<p><img src=\"https://www.blognone.com/sites/default/files/externals/93dcb0c7d79f23d5a7af86410bce2da9.png\" /></p>\n<p>ที่มา - <a href=\"https://techcrunch.com/2021/06/07/youtube-expands-tiktok-rival-shorts-to-the-uk-canada-latin-america-lets-users-tap-all-of-youtube-for-tunes/?utm_source=feedburner&amp;utm_medium=feed&amp;utm_campaign=Feed%3A+Techcrunch+%28TechCrunch%29\">TechCrunch</a></p>\n</div></div></div><div><div>Topics: </div><div><div><a href=\"/topics/youtube\">YouTube</a></div><div><a href=\"/topics/uk\">UK</a></div><div><a href=\"/topics/canada\">Canada</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ae63e122bd80840ae6b663e3f65879d93c2951626ac8ceaf1264de6cfc6710bd","category":"Thai"}