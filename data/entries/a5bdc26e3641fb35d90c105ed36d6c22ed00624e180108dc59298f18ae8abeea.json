{"title":"SUSE เลิกขาย Ceph เตรียมทำตลาด Longhorn จาก Rancher อย่างเดียว","link":"https://www.blognone.com/node/121915","date":1616996532000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ลูกค้าของ SUSE จำนวนหนึ่งได้รับแจ้งจากบริษัทว่ากำลำลังเลิกขาย SUSE Enterprise Storage (SES) ซอฟต์แวร์สตอเรจที่พัฒนามาจาก Ceph แต่จะหันไปทำตลาด Longhorn ซอฟต์แวร์สตอเรจแบบโอเพนซอร์สที่ได้มาจาก<a href=\"https://www.blognone.com/node/117358\">การเข้าซื้อ Rancher</a></p>\n<p>ทางฝั่ง Rancher นั้นมี Longhorn ที่เป็นสตอเรจสำหรับ Kubernetes โดยเฉพาะแม้จะรองรับการใช้งานแบบ iSCSI ด้วยก็ตาม จุดเด่นของ Longhorn อยู่ที่ความง่ายในการจัดการ และได้รับการยอมรับในวงการค่อนข้างดี ปัจจุบัน Longhorn เป็นโครงการระดับ Sandbox ของ CNCF</p>\n<p>ทาง The Register ติดต่อ SUSE และทางบริษัทยืนยันว่าจะซัพพอร์ตลูกค้าเดิมของ SES ต่อไปแม้จะหยุดขายแล้ว นอกจากนี้ทางบริษัทกำลังพัฒนาโซลูชั่นสตอเรจสำหรับอนาคตต่อไป</p>\n<p>ที่มา - <a href=\"https://www.theregister.com/2021/03/25/suse_kisses_ceph_goodbye/\">The Register</a></p>\n<p><img alt=\"No Description\" src=\"https://www.blognone.com/sites/default/files/externals/8387b8785c4ed59b3915e2e302dcf771.png\" ></p>\n<p>หน้าจอ SES 6</p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/suse\">SUSE</a></div><div class=\"field-item odd\"><a href=\"/topics/storage\">Storage</a></div><div class=\"field-item even\"><a href=\"/topics/enterprise\">Enterprise</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5bdc26e3641fb35d90c105ed36d6c22ed00624e180108dc59298f18ae8abeea","category":"Thai"}