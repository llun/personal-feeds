{"title":"Espressif เปิดตัวชิป ESP32-C6 ซีพียู RISC-V พร้อม Wi-Fi 6 2.4GHz","link":"https://www.blognone.com/node/122145","date":1618221510000,"content":"<div><div><div><p>Espressif เปิดตัวชิปอุปกรณ์ IoT รุ่นใหม่ในชื่อรุ่น ESP32-C6 จุดเด่นสำคัญของรุ่นนี้คือการรองรับ Wi-Fi 6 หรือ 802.11ax ที่มีประสิทธิภาพการใช้แถบความถี่ต่อแบนวิดท์สูงมาก แต่ยังรองรับเฉพาะย่าน 2.4GHz เท่านั้น</p>\n<p>ตัวซีพียูภายในเป็น RISC-V 32 บิตคอร์เดี่ยว สัญญาณนาฬิกา 160MHz พร้อมแรม 400KB และแรม 384KB ขา GPIO 22 ขา, ชุดวงจรเข้ารหัส เร่งความเร็วได้ทั้ง SHA, AES, HMAC, และ RSA รวมถึงการสร้างค่าสุ่ม</p>\n<p>ฟีเจอร์สำคัญของ 802.11ax คือการตั้งเวลาตื่นมารับส่งข้อมูลล่วงหน้า (Target Wake Time - TWT) ทำให้อุปกรณ์ประหยัดพลังงานลงมาก หาก access point รองรับฟีเจอร์นี้เหมือนกัน ตัวอุปกรณ์ IoT ก็สามารถทำงานด้วยแบตเตอรี่นานนับปี</p>\n<p>ที่มา - <a href=\"https://www.espressif.com/en/news/ESP32_C6\">Espressif</a></p>\n<p><img src=\"https://www.blognone.com/sites/default/files/externals/f419ccbced2f58f8c21afea7563186ca.png\" /></p>\n</div></div></div><div><div>Topics: </div><div><div><a href=\"/topics/espressif\">Espressif</a></div><div><a href=\"/topics/internet-things\">Internet of Things</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6b8fe6cf880c9ca5343e50711277d09467db805a85b56b84100dd984b2f20026","category":"Thai"}