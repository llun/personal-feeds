{"title":"GlobalData เผย Apple เข้าซื้อบริษัท AI มากที่สุดใน 5 ปีที่ผ่านมา เป็นการลงทุนเร่งพัฒนา Siri","link":"https://www.blognone.com/node/121883","date":1616726616000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>GlobalData บริษัทวิเคราะห์ด้านการตลาด เผยตัวเลข Top 5 บริษัทที่เข้าซื้อหรือควบรวมบริษัท AI ในช่วงปี 2016-2020 ที่ผ่านมา พบว่า Apple เข้าซื้อบริษัท AI อื่นมากที่สุด 5 ปีติดต่อกัน ตามมาด้วย Accenture, Google, Microsoft และ Facebook</p>\n<p>ตัวเลขตอกย้ำให้เห็นว่า สหรัฐฯยังคงเป็นประเทศมหาอำนาจด้าน AI เพราะ Top 5 เป็นบริษัทสหรัฐฯทั้งหมด ยกเว้น Accenture ผู้ให้บริการไอทีรายใหญ่จากไอร์แลนด์ Apple, Google, Microsoft และ Facebook เข้าซื้อบริษัท AI ไปในช่วง 4 ปีรวมแล้ว 60 บริษัท โดย Apple ทำตัวเลขสูงสุดคือ 25 บริษัท</p>\n<p><img src=\"https://www.blognone.com/sites/default/files/externals/99adf9c5a191c955920a86e146c2d386.jpg\" alt=\"Siri\" /></p>\n<p>Nicklas Nilsson นักวิเคราะห์อาวุโสของทีมวิจัย GlobalData ระบุว่า แต่ละบริษัทเข้าซื้อเพื่อจุดประสงค์อย่างเช่น Apple เข้าซื้อเพื่อนำเทคโนโลยีมาพัฒนา Siri ของตัวเอง เช่นเข้าซื้อสตาร์ทอัพ  Inductiv เพื่อพัฒนาดาต้าของ Siri เข้าซื้อ <a href=\"https://www.blognone.com/node/115631\">Voysis</a> เพื่อพัฒนาการสนทนาที่เป็นธรรมชาติของ Siri และเข้าซื้อ PullString เพื่อการพัฒนา Siri ให้ใช้งานง่ายขึ้นสำหรับนักพัฒนา แสดงให้เห็นว่า Apple กำลังเร่งพัฒนา Siri เพื่อให้ตามทัน Google Assistant และ Alexa ของ Amazon</p>\n<p>นอกจากนี้ บริษัทในกลุ่ม Top 5 ยังมีการจ้างงานในตำแหน่งเกี่ยวกับ AI เพิ่มขึ้น เฉพาะปี 2020 ก็มีการประกาศจ้างมากกว่า 14,000 ตำแหน่ง</p>\n<p>ที่มา - <a href=\"https://www.globaldata.com/apple-top-acquirer-ai-companies-us-tech-giants-also-among-forerunners-says-globaldata/\">GlobalData</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/apple\">Apple</a></div><div class=\"field-item odd\"><a href=\"/topics/accenture\">Accenture</a></div><div class=\"field-item even\"><a href=\"/topics/google\">Google</a></div><div class=\"field-item odd\"><a href=\"/topics/microsoft\">Microsoft</a></div><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/acquisition\">Acquisition</a></div><div class=\"field-item even\"><a href=\"/topics/artificial-intelligence\">Artificial Intelligence</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"eecd39952019295cf8a4d5c6e3f0903ad00f75d3b937c417c19c22f2ba4dd062","category":"Thai"}