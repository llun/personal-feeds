{"title":"หลังเปิดตัวในไทยและไต้หวัน LINE Bank บริการธนาคารของ LINE ก็ขยายไปยังอินโดนีเซีย","link":"https://www.blognone.com/node/122953","date":1622530414000,"content":"<div><div><div><p>LINE Bank บริการธนาคารของ LINE ขยายบริการไปยังอินโดนีเซีย โดยร่วมมือกับธนาคาร Hana Bank ธนาคารของเกาหลีที่ LINE Financial มีหุ้น 20% แข่งกับบริการธนาคารดิจิทัลในอินโดนีเซียอย่าง Gojek ที่ร่วมมือกับ Bank Jago, Sea Group ที่ร่วมมือกับ Seabank Indonesia, Akulaku ที่ร่วมมือกับ Bank Neo Commerce เป็นต้น</p>\n<p>บริการ LINE Bank ในอินโดนีเซีย มีบริการหลักสามอย่างคือ ออมทรัพย์ บัตรเดบิต และฝากประจำ ผู้ใช้ทั้งหมดจะกลายเป็นลูกค้าของ Hana Bank โดยอัตโนมัติ เพื่อให้สามารถทำธุรกรรมในธนาคารสาขาและตู้เอทีเอ็มได้</p>\n<p>ในไทยเอง LINE Bank อยู่ในรูปแบบบริการ <a href=\"https://www.blognone.com/node/119040\">LINE BK ซึ่งร่วมมือกับธนาคารกสิกรไทย</a> และเปิดบริการในไต้หวันมาแล้วด้วย</p>\n<p><img src=\"https://www.blognone.com/sites/default/files/externals/095802b62c493f8dce93580e3ea823c0.png\" /></p>\n<p>ที่มา - <a href=\"https://www.techinasia.com/line-bank-enter-indonesia-digital-bank-race\">Tech in Asia</a></p>\n</div></div></div><div><div>Topics: </div><div><div><a href=\"/topics/line\">LINE</a></div><div><a href=\"/topics/internet-banking\">Internet Banking</a></div><div><a href=\"/topics/indonesia\">Indonesia</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"21add0c7ddbbd6c0fef283b04c9c24e72020185d637cd8d4f8a2b9715ea7665b","category":"Thai"}