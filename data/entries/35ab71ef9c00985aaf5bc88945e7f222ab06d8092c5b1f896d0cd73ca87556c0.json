{"title":"ศาลสหรัฐฯ พิพากษาให้หยุดคำสั่งแบน Xiaomi ในรัฐบาลทรัมป์ชั่วคราว","link":"https://www.blognone.com/node/121674","date":1615696958000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ศาลสหพันธรัฐในวอชิงตันประกาศสั่งหยุดคำสั่งของกระทรวงกลาโหมสหรัฐฯ ที่ให้แบนการลงทุนของสหรัฐฯ ใน Xiaomi ผู้ผลิตสมาร์ทโฟนจากจีน</p>\n<p>คำสั่งแบน Xiaomi ของกระทรวงกลาโหมสหรัฐฯ​ เกิดขึ้นในยุคของประธานาธิบดีทรัมป์ในช่วงปลายวาระการดำรงตำแหน่งช่วงเดือนมกราคมที่ผ่านมา โดยกระทรวงนำชื่อ Xiaomi บันทึกไว้เป็นรายการบริษัทที่ถูกกล่าวหาว่ามีส่วนเกี่ยวข้องกับกองทัพปลดปล่อยประชาชนจีน ซึ่งตามกฎหมายแล้วจะห้ามนักลงทุนสหรัฐฯ​ ซื้อหุ้น Xiaomi และหลักทรัพย์ที่เกี่ยวข้อง ส่วนนักลงทุนที่ถือหลักทรัพย์อยู่แล้วจะต้องขายออกภายใน 11 พฤศจิกายนนี้ โดยกฎหมายจะเริ่มมีผลในสัปดาห์หน้า</p>\n<p>สำหรับทาง Xiaomi บริษัทได้ยื่นฟ้องต่อศาลให้หยุดคำสั่งนี้ โดยอ้างว่าคำสั่งแบนไม่ชอบด้วยกฎหมาย พร้อมทั้งยืนยันว่าบริษัทไม่มีส่วนเกี่ยวข้องกับกองทัพของประเทศจีนแต่อย่างใด</p>\n<p>ล่าสุด เมื่อวันศุกร์ที่ผ่านมา ผู้พิพากษา Rudolph Contreras ได้สั่งแบนคำสั่งของรัฐบาลสหรัฐฯ เป็นการชั่วคราว โดยผู้พิพากษาระบุว่าเป็นคำสั่งแบน Xiaomi เป็นคำสั่งที่เกิดขึ้นโดยพลการ และมองว่า Xiaomi จะชนะคำฟ้องนี้ ศาลจึงออกคำสั่งเบื้องต้นให้ป้องกันบริษัทจากความเสียหายที่แก้ไขไม่ได้โดยการหยุดคำสั่งแบนไปก่อนชั่วคราว เนื่องจากถ้าคำสั่งแบน Xiaomi ประกาศใช้จริง บริษัทอาจถูกถอดออกจากดัชนีหรือแบนจากการตลาดซื้อขายหลักทรัพย์ของสหรัฐฯ</p>\n<p>ที่มา - <a href=\"https://www.bloomberg.com/news/articles/2021-03-12/xiaomi-wins-court-ruling-blocking-u-s-ban-on-smartphone-maker?sref=Xgv0gNlt\">Bloomberg</a>, <a href=\"https://www.engadget.com/us-court-blocks-ban-on-xiaomi-investment-171036841.html\">Engadget</a></p>\n<p><img alt=\"No Description\" src=\"https://www.blognone.com/sites/default/files/externals/b95b8b426985ebeee90ff6376a6f0ad5.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/xiaomi\">Xiaomi</a></div><div class=\"field-item odd\"><a href=\"/topics/usa\">USA</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"35ab71ef9c00985aaf5bc88945e7f222ab06d8092c5b1f896d0cd73ca87556c0","category":"Thai"}