{"title":"Sony เผยส่งมอบเครื่อง PS5 ออกไปแล้ว 7.8 ล้านเครื่อง แซง PS4 ที่ส่งมอบได้ 7.6 ล้าน","link":"https://www.blognone.com/node/122407","date":1619614676000,"content":"<div><div><div><p>Sony เปิดขาย PlayStation 5 อย่างเป็นทางการช่วงเดือนพฤศจิกายน 2020 ล่าสุด Sony เผยตัวเลขยอดส่งมอบเครื่องในรายงานผลประกอบการว่า แซงหน้า PlayStation 4 ไปแล้วด้วยยอดส่งมอบ  7.8 ล้านเครื่อง ส่วน  PlayStation 4 อยู่ที่ 7.6 ล้านเครื่อง</p>\n<p>ไตรมาสที่ผ่านมา Sony สามารถผลิตและจัดส่ง PlayStation 5 ได้ 3.3 ล้านเครื่อง เป็นตัวเลขที่ส่งมอบให้กับร้านค้าปลีก แต่ก็เห็นได้ชัดว่า  PlayStation 5 นั้นกระแสดี และมีสินค้าขาดตลาดในบางแห่ง PlayStation 5 ยังเป็นคอนโซลเกมที่ขายเร็วที่สุดในช่วง 5 เดือนแรกหลังการเปิดตัว</p>\n<p>ตัวเลขดังกล่าวสะท้อนให้เห็นว่าคนมองหาเครื่องเกมมากขึ้น เนื่องจากการต้องทำงานที่บ้าน ทำให้มีเวลามากขึ้น ก่อนหน้านี้ Jim Ryan ซีอีโอของ PlayStation เปิดเผยว่า<a href=\"https://www.blognone.com/node/121387\">ยอดคนซื้อ PlayStation 5 กว่า 1/4 หรือ 25% ไม่ได้เป็นเจ้าของ PlayStation 4 มาก่อน</a></p>\n<p><img src=\"https://www.blognone.com/sites/default/files/externals/1d7603f72b1ca5a57681592779fd5af7.jpg\" /></p>\n<p>ที่มา - <a href=\"https://venturebeat.com/2021/04/28/sony-has-shipped-7-8-million-playstation-5-consoles-as-of-march/\">Venture Beat</a></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/sony\">Sony</a></div><div><a href=\"/topics/games\">Games</a></div><div><a href=\"/topics/console\">Console</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c897039901bc9b18d32de1ba811bce48ab0da98823a01573feb3a9344d04478d","category":"Thai"}