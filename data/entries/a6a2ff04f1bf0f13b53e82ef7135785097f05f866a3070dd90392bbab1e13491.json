{"title":"Mark Zuckerberg พูดถึงแว่น Oculus Quest Pro แรงขึ้น เพิ่มเซ็นเซอร์ แต่ยังไม่ออกเร็วๆ นี้","link":"https://www.blognone.com/node/122581","date":1620482953000,"content":"<div><div><div><p>Mark Zuckerberg ให้สัมภาษณ์กับ CNET ให้ประเด็นเรื่องแว่น VR นอกเหนือจาก<a href=\"https://www.blognone.com/node/118484\">การอวดฟีเจอร์ของ Oculus Quest 2 แว่นรุ่นล่าสุด</a> ที่ราคาถูกลงจากรุ่นเดิม (399 ดอลลาร์มาเป็น 299 ดอลลาร์ <a href=\"https://www.blognone.com/node/118515\">แม้รีวิวบอกว่าลดต้นทุนจนคุณภาพลด</a>) ประเด็นที่น่าสนใจคือ Zuckerberg พูดถึงแว่นรุ่นท็อปที่มีชื่อเรียกกันเล่นๆ ว่า Oculus Pro ด้วย</p>\n<p>Zuckerberg ยอมรับว่า Facebook กำลังพัฒนาแว่นระดับสูงอยู่ แต่คงไม่ได้เห็นกันในเร็วๆ นี้ ข้อมูลที่เรารู้แน่ๆ คือ</p>\n<ul>\n<li>Oculus Pro จะเป็นแว่นไร้สาย เพราะให้ประสบการณ์ที่ดีกว่า ส่วนในแง่การประมวลผลน่าจะทำบนพีซี แล้ว<a href=\"https://www.blognone.com/node/113244\">ส่งข้อมูลไร้สายผ่าน AirLink กลับมาที่แว่น</a> ซึ่งเป็นฟีเจอร์ที่มีแล้วในแว่น Quest 2</li>\n<li>กลุ่มเป้าหมายของ Quest Pro นั้น Zuckerberg มองว่าต้องการขยายไปยังการใช้งานด้านอื่นๆ นอกเหนือจากเกมมิ่ง ตัวอย่างที่เขาพูดถึงคือการใช้งานเชิงโซเชียล และการออกกำลังกาย-ฟิตเนส</li>\n<li>Quest Pro มีเซ็นเซอร์เพิ่มขึ้นจากเดิม อาจมีเซ็นเซอร์ด้านสุขภาพ เช่น วัดอัตราการเต้นของหัวใจ แต่เขาก็ยอมรับว่าการใส่เซ็นเซอร์เพิ่มมา ก็ต้องแลกมาด้วยพลังประมวลผลที่มากขึ้น และการใช้พลังงานที่มากขึ้นด้วย</li>\n</ul>\n<p><img src=\"https://www.blognone.com/sites/default/files/externals/01d1c7a8c141388203b30c8837d7fc79.jpg\" /></p>\n<p>ที่มา - <a href=\"https://www.cnet.com/google-amp/news/mark-zuckerberg-on-facebook-vr-future-new-sensors-on-quest-pro-fitness-and-a-metaverse-for-work\">CNET</a>, ภาพ Quest 2 จาก <a href=\"https://www.facebook.com/photo.php?fbid=10112462338161221&amp;set=pb.4.-2207520000..&amp;type=3\">Mark Zuckerberg</a></p>\n</div></div></div><div><div>Topics: </div><div><div><a href=\"/topics/oculus\">Oculus</a></div><div><a href=\"/topics/mark-zuckerberg\">Mark Zuckerberg</a></div><div><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a6a2ff04f1bf0f13b53e82ef7135785097f05f866a3070dd90392bbab1e13491","category":"Thai"}