{"title":"แอปเปิลเปิดตัว Apple Card Family รวมวงเงินทั้งครอบครัวเข้าด้วยกัน ออกบัตรให้ลูกได้","link":"https://www.blognone.com/node/122274","date":1618945752000,"content":"<div><div><div><p>แอปเปิลเพิ่มฟีเจอร์ Apple Card Family ให้บัตรเครดิต Apple Card ทำให้คนในครอบครัวสามารถรวมวงเงินเข้าด้วยกัน และจัดการการใช้จ่ายได้ร่วมกัน โดยแอปเปิลไม่ได้ระบุว่าต้องเป็นคู่สมรสกัน แต่ระบุเพียงว่าผู้ใช้บัตร Apple Card สามารถรวมวงเงินเข้าด้วยกัน โดยผู้ใช้บัญชีร่วมจะมองเห็นค่าใช้จ่ายของอีกคนด้วย และการชำระค่าบัตรเครดิตจะจ่ายพร้อมกัน</p>\n<p>นอกจากนี้บัญชี Apple Card ยังสามารถออกบัตรให้กับเด็กอายุ 13 ปีขึ้นไป โดยเจ้าของบัตรหลักสามารถตรวจสอบการใช้จ่าย และจำกัดวงเงินบัตรได้</p>\n<p>การรวมบัญชีเข้าด้วยกันเช่นนี้ จะทำให้ข้อมูลการใช้บัตรและข้อมูลการผิดนัดชำระถูกส่งไปยังเครดิตบูโรโดยระบุชื่อบัญชีของเจ้าของบัญชีทั้งสองคนด้วย</p>\n<p>ที่มา - <a href=\"https://www.apple.com/newsroom/2021/04/apple-introduces-apple-card-family-enabling-people-to-share-apple-card-and-build-credit-together/\">Apple</a></p>\n<p><img src=\"https://www.blognone.com/sites/default/files/externals/43b667bfe86191a6f3747b75c05e2b2c.jpg\" /></p>\n</div></div></div><div><div>Topics: </div><div><div><a href=\"/topics/apple-card\">Apple Card</a></div><div><a href=\"/topics/apple\">Apple</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"90b760609d70ff593d953867d282608f9c7ca049e8272d55353c7dc654329e63","category":"Thai"}