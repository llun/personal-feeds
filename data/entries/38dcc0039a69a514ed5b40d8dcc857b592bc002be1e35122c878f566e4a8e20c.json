{"title":"กูเกิลสาธิตปัญญาประดิษฐ์ LaMDA รุ่นปรับปรุง คุยได้แทบเหมือนมนุษย์","link":"https://www.blognone.com/node/122737","date":1621361149000,"content":"<div><div><div><p>ในงาน Google I/O ปีนี้ กูเกิลสาธิตปัญญาประดิษฐ์ LaMDA ที่ออกแบบมาเพื่อบทสนทนาโดยเข้าใจเรื่องราวที่กำลังคุยกันอยู่ แม้กูเกิลจะสร้าง LaMDA และรายงานผลการพัฒนามาตั้งแต่ต้นปี 2020 แต่กูเกิลก็พบว่าสามารถนำโมเดลปัญญาประดิษฐ์มาฝึกเรื่องราวเฉพาะทางได้</p>\n<p>กูเกิลสาธิตการใช้งานด้วยการให้ LaMDA เป็นเครื่องบินกระดาษ ผู้ใช้สามารถสนทนากับเครื่องบินกระดาษได้เหมือนเป็นตัวละครสมมติ เช่น ผู้ใช้ถามว่า \"คุณเป็นเครื่องบินกระดาษที่ดีไหม\" ตัว LaMDA จะถามกลับได้ว่า \"ขึ้นกับคำว่าดีแปลว่าอะไร บางคนอาจจะแปลว่าบินได้ไกล บางคนอาจจะแปลว่าบินได้ตรง\"</p>\n<p>กูเกิลกำลังตรวจสอบว่า LaMDA สามารถตอบคำถามได้อย่าง \"ถูกต้อง\" จริงหรือไม่ หรือแค่ตอบคำถามที่ดู \"สมเหตุสมผล\" เท่านั้น ก่อนจะนำ LaMDA ไปใช้งานกับบริการจริง</p>\n<p>ที่มา - <a href=\"https://blog.google/technology/ai/lamda/\">Google</a></p>\n<p><img src=\"https://www.blognone.com/sites/default/files/externals/887c3e1c13401ad9ab89bf3ee3f3c68d.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"38dcc0039a69a514ed5b40d8dcc857b592bc002be1e35122c878f566e4a8e20c","category":"Thai"}