{"title":"Assassin's Creed Valhalla ประกาศภาคเสริมใหม่ The Siege of Paris บุกตีปารีส","link":"https://www.blognone.com/node/123153","date":1623560792000,"content":"<div><div><div><p>Ubisoft ประกาศข้อมูลภาคเสริมตัวที่สองของ Assassin's Creed Valhalla ชื่อว่า The Siege of Paris มีกำหนดออกช่วงฤดูร้อนกลางปีนี้</p>\n<p>เนื้อเรื่องหลักของ Valhalla คือเผ่าไวกิ้งบุกเกาะอังกฤษในช่วงศตวรรษที่ 9 ส่วนภาคเสริมตัวแรก Wrath of the Druids เป็นการรับมือกับเผ่าหมอผีในเกาะไอร์แลนด์ ภาคเสริมตัวที่สองก็ตามชื่อภาคคือผจญภัยในภูมิภาคใหม่ Francia หรือฝรั่งเศสในปัจจุบัน</p>\n<p>ข้อมูลของภาคเสริมนี้เท่าที่เปิดเผยคือนำระบบ Black Box Infiltration กลับเข้ามา ผู้เล่นจะได้รับภารกิจที่ต้องทำ แต่มีอิสระในการเลือกวิธีพิชิตภารกิจนั้น, จะมีสงครามบุกตีเมืองปารีสที่อลังการด้วย</p>\n<p>ในเกม Assassin's Creed สองภาคก่อน (Origins และ Odyssey) <a href=\"https://www.blognone.com/node/100010\">มีโหมดพิเศษ Discovery Tour</a> ให้เดินเล่นในโลกอียิปต์และกรีกโบราณเพื่อเรียนรู้ชีวิตคนยุคนั้น ภาค Valhalla ก็ประกาศโหมดนี้เหมือนกันในชื่อ Discovery Tour: Viking Age โดยเปิดให้ผู้เล่นทุกคนใช้งานฟรี</p>\n<p><img src=\"https://www.blognone.com/sites/default/files/externals/86afb3a02250d243c438f32b176b613d.jpg\" /></p>\n<p><img src=\"https://www.blognone.com/sites/default/files/externals/36c1d40f4bcec9520d58297fef2ad1ac.jpg\" /></p>\n<p>ที่มา - <a href=\"https://news.ubisoft.com/en-us/article/6SGnxJHaKvhz4PU3hZ1FYA/assassins-creed-valhallas-road-ahead-unveiled-second-year-of-content-announced\">Ubisoft</a></p>\n</div></div></div><div><div>Topics: </div><div><div><a href=\"/topics/assassin%E2%80%99s-creed\">Assassin’s Creed</a></div><div><a href=\"/topics/games\">Games</a></div><div><a href=\"/topics/ubisoft\">Ubisoft</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"61c3bf1e1bca57b3ec37f90ecf72cbe8fe87c676bd24b9dcb26cd14f37b8f4ef","category":"Thai"}