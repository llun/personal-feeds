{"title":"iPhone 11 Pro ที่โลโก้ด้านหลังเบี้ยว แต่หลุดคิวซีถึงมือลูกค้า ถูกขายต่อด้วยราคาสูงถึง 2,700 ดอลลาร์","link":"https://www.blognone.com/node/122139","date":1618197437000,"content":"<div><div><div><p><a href=\"https://twitter.com/archiveinternal/status/1380511781131550722\">Internal Archive</a> แอคเคาท์ทวิตเตอร์ที่คอยรวบรวมภาพอุปกรณ์ต้นแบบจาก Apple ทวิตรูปภาพ iPhone 11 Pro ที่รูปโลโก้ Apple ด้านหลัง เอียงไปทางขวามากกว่าปกติจากข้อผิดพลาดในการผลิต แต่หลุดไปถึงมือลูกค้า ซึ่งเกิดขึ้นได้ยากมาก ราว 1 ใน 100 ล้านเครื่อง หรือยากกว่านั้น</p>\n<p>Internal Archive ยังระบุว่าเครื่องที่ผลิตผิดพลาดเครื่องนี้ถูกขายต่อไปด้วยราคา 2,700 เหรียญ หรือราว 85,100 บาท เนื่องจากเป็น iPhone รุ่นหายากอีกด้วย แต่ไม่มีข้อมูลว่าใครเป็นเจ้าของ iPhone เครื่องนี้และใครเป็นผู้ซื้อไป</p>\n<p>อย่างไรก็ตาม นี่ไม่ใช่ครั้งแรกที่อุปกรณ์ Apple ที่มีข้อผิดพลาดในการผลิต หลุดออกไปจนถึงมือลูกค้า เพราะ<a href=\"https://9to5mac.com/2015/11/16/silver-ipad-pro-gold-touch-id-ring/\">เมื่อปี 2015</a> ก็มี iPad Pro สีเงิน ที่ได้วงแหวน Touch ID สีทอง ที่ปกติจะอยู่บนเครื่องสีทองไปด้วย แต่อย่างไรก็ตาม ข้อผิดพลาดเหล่านี้ก็เกิดขึ้นได้ยากมาก อีกทั้งยังอาจจะสามารถทำเงินมหาศาลให้กับผู้ที่นำไปขายต่อใน eBay หรือที่อื่นได้อีกด้วย</p>\n<p>ที่มา - <a href=\"https://twitter.com/archiveinternal/status/1380511781131550722\">Internal Archive</a> via <a href=\"https://9to5mac.com/2021/04/11/iphone-11-pro-misprint-images/\">9to5Mac</a></p>\n<p><img src=\"https://www.blognone.com/sites/default/files/externals/7c3464ad27ecf8e438cc57d8df23ee76.jpg\" /><img src=\"https://www.blognone.com/sites/default/files/externals/c2ce41153729505e633207ada9f60746.jpg\" /><img src=\"https://www.blognone.com/sites/default/files/externals/7b68674bf5855159286d0b784a6e9dda.jpg\" /></p>\n<blockquote><p>A misprint iPhone 11 Pro that sold for 2700$. This misprint is extremely rare- I’d say 1 in 100 million or possibly even rarer. <a href=\"https://t.co/68F7giZAbm\">pic.twitter.com/68F7giZAbm</a></p>\n<p>— Internal Archive (@ArchiveInternal) <a href=\"https://twitter.com/ArchiveInternal/status/1380511781131550722?ref_src=twsrc%5Etfw\">April 9, 2021</a></p></blockquote>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/iphone-11-pro\">iPhone 11 Pro</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c167586fef1119e63046df938129b50d05479f80354649641a28fe133d118ba2","category":"Thai"}