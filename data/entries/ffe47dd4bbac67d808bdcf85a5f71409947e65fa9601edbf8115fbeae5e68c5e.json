{"title":"Facebook จะแสดงการเตือน หากเรากำลังจะกดไลค์เพจที่เผยแพร่ข้อมูลเท็จบ่อยๆ","link":"https://www.blognone.com/node/122872","date":1622081800000,"content":"<div><div><div><p>Facebook เปิดตัวฟีเจอร์ใหม่จัดการกับผู้ที่มักเผยแพร่เนื้อหาผิดข้อเท็จจริง หรือนำไปสู่ความเข้าใจผิดไม่ว่าจะเป็นเรื่อง COVID-19 การเลือกตั้ง หรือเรื่องเกี่ยวกับ climate change</p>\n<p>โดยผู้ใช้งานทั่วไปจะมองเห็นหน้าต่างแสดงการแจ้งเตือนหากกำลังจะกดไลค์เพจที่เผยแพร่ข้อมูลผิดบ่อย ผู้ใช้งานยังเลือกที่จะกดไลค์และติดตามเพจนั้นต่อได้หากต้องการ หรือกด learn more เพื่อดูตัวอย่างโพสต์ที่เผยแพร่ข้อมูลผิดได้</p>\n<p><img src=\"https://www.blognone.com/sites/default/files/externals/3be71d91d3d5c58be14dbe14ec5cef28.jpg\" /></p>\n<p>Facebook ระบุด้วยว่าจะขยายขอบเขตการลงโทษผู้แชร์เนื้อหาผิดไปยังบัญชีผู้ใช้งานทั่วไปด้วย นอกเหรือจากเพจและ Groups โดยจะลดการเผยแพร่โพสต์ทั้งหมดใน News Feed หากพวกเขาแชร์เนื้อหาซ้ำๆ ที่ได้รับการระบุว่าเป็นข้อมูลเท็จจากเครือข่ายตรวจสอบข้อเท็จจริง นอกจากนี้ยังปรับโฉฒหน้าแจ้งเตือนข้อมูลเท็จใหม่ แสดงข้อมูลให้เห็นภาพรวมชัดและเข้าใจง่ายขึ้นว่าข้อมูลผิดตรงไหน</p>\n<p><img src=\"https://www.blognone.com/sites/default/files/externals/0e6a19dcc717c77495c376da70dfd95e.jpg\" /></p>\n<p>ที่มา - <a href=\"https://about.fb.com/news/2021/05/taking-action-against-people-who-repeatedly-share-misinformation/\">Facebook</a></p>\n</div></div></div><div><div>Topics: </div><div><div><a href=\"/topics/facebook\">Facebook</a></div><div><a href=\"/topics/fake\">Fake</a></div><div><a href=\"/topics/covid-19\">COVID-19</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffe47dd4bbac67d808bdcf85a5f71409947e65fa9601edbf8115fbeae5e68c5e","category":"Thai"}