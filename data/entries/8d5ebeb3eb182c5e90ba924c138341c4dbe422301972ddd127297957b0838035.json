{"title":"Lenovo เปิดตัว ThinkPad P15 Gen 2 และ P17 Gen 2 จีพียู RTX A5000, SSD สูงสุด 6TB","link":"https://www.blognone.com/node/123246","date":1623853646000,"content":"<div><div><div><p>นอกจาก <a href=\"https://www.blognone.com/node/123244\">ThinkPad P1 Gen 4</a> แล้ว Lenovo ยังเปิดตัวแล็ปท็อปเวิร์คสเตชันรุ่นอัพเกรดใหม่อีกสองรุ่น คือ ThinkPad P15 Gen 2 และ P17 Gen 2 ที่สามารถคอนฟิกสเปกได้สูงกว่า P1 Gen 4 ด้วย แต่ก็แลกมากับตัวเครื่องที่หนาและใหญ่ขึ้น รวมถึงน้ำหนักเยอะกว่ามาก</p>\n<p>ThinkPad P15 และ P17 ต่างกันเพียงขนาดและสเปกหน้าจอ (15.6 หรือ 17.3 นิ้ว) ส่วนสเปกนอกนั้นเหมือนกันหมด ดังนี้</p>\n<p><strong>ซีพียู</strong> Intel Core 11th gen หรือ Xeon สูงสุด 8 คอร์ 5.0 GHz<br />\n<strong>แรม</strong> DDR4-3200MHz ความจุสูงสุด 128GB<br />\n<strong>จีพียู</strong> NVIDIA RTX A5000<br />\n<strong>สตอเรจ</strong> M.2 SSD PCIe 4.0 ความจุสูงสุด 6TB มีสามสล็อต ทำ RAID 0/1 ได้<br />\n<strong>หน้าจอ</strong> รุ่น P15 จอขนาด 15.6 นิ้ว 16:9 ความละเอียด 1920x1080 (FHD) HDR หรือ 3840x2160 (UHD) OLED HDR 500 หรือ IPS HDR 400 ส่วนรุ่น P17 จอขนาด 17.3 นิ้ว 16:9 ความละเอียด 1920x1080 (FHD) หรือ 3840x2160 (UHD) HDR 400<br />\n<strong>พอร์ต</strong> Thunderbolt 4 (USB-C) สองพอร์ต, USB-C หนึ่งพอร์ต, USB-A 3.2 สองพอร์ต, HDMI 2.1, แจ็ค 3.5 มม., Ethernet, ช่องเสียบ Nano SIM, ช่องอ่าน smart card, ช่องอ่าน SD card<br />\n<strong>การเชื่อมต่อไร้สาย</strong> Wi-Fi 6E (AX) ใช้การ์ด Intel AX210, บลูทูธ 5.2, รองรับ 4G ด้วยโมเด็ม Quectel<br />\n<strong>กล้องหน้า</strong> 720p รองรับ Windows Hello<br />\n<strong>แบตเตอรี่</strong> 94 วัตต์ชั่วโมง (รุ่นใหญ่กว่าไม่ได้แบตฯ เยอะกว่า)<br />\n<strong>ขนาด</strong> รุ่น P15 ตัวเครื่องหนา 31.4 มม. หนักเริ่มต้น 2.87 กิโลกรัม ส่วนรุ่น P17 ตัวเครื่องหนา 32.4 มม. หนักเริ่มต้น 3.67 กิโลกรัม<br />\n<strong>ระบบปฏิบัติการ</strong> Windows 10 Home/Pro/Pro Workstation, Ubuntu, RedHat หรือ Fedora</p>\n<p>รุ่น P15 และ P17 จะเริ่มวางจำหน่ายในเดือนกรกฎาคม ราคาเริ่มต้น 1,749 ดอลลาร์สหรัฐ (ราว 54,500 บาท) และ 1,779 ดอลลาร์สหรัฐ (ราว 55,500 บาท)</p>\n<p>ที่มา - <a href=\"https://www.windowscentral.com/lenovo-thinkpad-p15-p17-announcement\">Windows Central</a></p>\n<p><img src=\"https://www.blognone.com/sites/default/files/externals/19d294cbb71f0dabce669d20e8c9d58d.jpg\" /><em>ภาพโดย Lenovo</em></p>\n</div></div></div><div><div>Topics: </div><div><div><a href=\"/topics/thinkpad\">ThinkPad</a></div><div><a href=\"/topics/lenovo\">Lenovo</a></div></div></div>","author":"BlackMiracle","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d5ebeb3eb182c5e90ba924c138341c4dbe422301972ddd127297957b0838035","category":"Thai"}