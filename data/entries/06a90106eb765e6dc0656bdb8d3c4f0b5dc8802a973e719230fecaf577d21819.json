{"title":"Akamai บริการ CDN รายใหญ่ล่ม พาธนาคาร, ตลาดหุ้น, เว็บจำนวนมากล่มนานครึ่งวัน","link":"https://www.blognone.com/node/123259","date":1623931278000,"content":"<div><div><div><p>Akamai บริการ CDN รายใหญ่ (และอาจนับได้ว่าเป็นรายแรกๆ) มีปัญหาล่มในหลายภูมิภาค กระทบองค์กรสำคัญๆ นับแต่ตลาดหุ้นฮ่องกง, สายการบิน, ธนาคาร ANZ</p>\n<p>หลายองค์กรรายงานว่าพบปัญหาตั้งแต่ช่วงก่อนเที่ยงที่ผ่านมา ทำให้ตอนนี้มีปัญหานานกว่า 7 ชั่วโมงแล้ว ทาง Akamai ออกมาทวีตแจ้งว่ารับทราบปัญหาเมื่อช่วงห้าโมงเย็นที่ผ่านมา</p>\n<p>ผมตรวจสอบพบว่าเว็บจำนวนมากที่รายงานว่าได้รับผลกระทบกลับมาใช้งานได้แล้ว และตอนนี้เว็บ Akamai เองก็ไม่ได้ล่ม ไม่แน่ชัดว่าปัญหากระทบเฉพาะบางภูมิภาคหรือไม่</p>\n<p>เมื่อสัปดาห์ที่แล้ว Fastly บริการ CDN รายใหญ่อีกแห่งหนึ่งก็<a href=\"https://www.blognone.com/node/123075\">เพิ่งล่มไปจนพาบริการจำนวนมากล่มไปด้วย</a> เหตุการณ์ครั้งนี้อาจจะย้ำกว่าโลกอินเทอร์เน็ตทุกวันนี้พึ่งพิงกับผู้ให้บริการไม่กี่รายเท่านั้น และหากผู้ให้บริการเหล่านี้มีปัญหาก็อาจกระทบเศรษฐกิจได้มากทีเดียว</p>\n<p>ที่มา - <a href=\"https://www.scmp.com/news/world/united-states-canada/article/3137708/major-banks-airlines-hit-global-online-outage\">South China Morning Post</a></p>\n<p><img src=\"https://www.blognone.com/sites/default/files/externals/231ccd59d8ffaabb938926918c430d94.png\" /></p>\n<p>ภาพบริการ CDN จาก <a href=\"https://developer.akamai.com/blog/2018/11/13/how-cdn-can-make-your-apis-more-powerful\">Akamai</a></p>\n<blockquote><p>Akamai is aware of the issue and actively working to restore services as soon as possible.</p>\n<p>— Akamai Technologies (@Akamai) <a href=\"https://twitter.com/Akamai/status/1405471374639079424?ref_src=twsrc%5Etfw\">June 17, 2021</a></p></blockquote>\n</div></div></div><div><div>Topics: </div><div><div><a href=\"/topics/akamai\">Akamai</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"06a90106eb765e6dc0656bdb8d3c4f0b5dc8802a973e719230fecaf577d21819","category":"Thai"}