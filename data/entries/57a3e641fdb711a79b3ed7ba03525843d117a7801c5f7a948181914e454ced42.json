{"title":"แอป Apple TV มีให้ดาวน์โหลดและดูบน Android TV ทั่วไปแล้ว รองรับ Android 8.0 ขึ้นไป","link":"https://www.blognone.com/node/122974","date":1622615434000,"content":"<div><div><div><p><a href=\"https://blogs.nvidia.com/blog/2021/06/01/shield-apple-tv/\">Nvidia ประกาศว่าแอป Apple TV เปิดให้ดาวน์โหลดบนกล่องสตรีมมิ่ง Nvidia Shield</a> แล้ว แต่ไม่ใช่แค่นั้นเว็บไซต์ <a href=\"https://9to5google.com/2021/06/01/apple-tv-android-tv-app/\">9to5Google</a> พบว่าตอนนี้แอป Apple TV สามารถค้นหาและดาวน์โหลดได้บนทีวีแอนดรอยด์แทบทุกรุ่นในสหรัฐ</p>\n<p>ข้อมูลเพิ่มเติมที่ 9to5Google สอบถามไปทาง Google ได้ความว่าแอปจะรองรับ Android TV ทุกรุ่นที่รัน Android 8.0 Oreo ขึ้นไป รวมถึงอุปกรณ์ Android Box หรือ Xiaomi TV Stick ที่รัน Android 8.0 ขึ้นไปเช่นกัน</p>\n<p>9to5Google ทดสอบค้นหาแอปบน Play Store ของทีวีรุ่น Hisense U8G ในสหรัฐ พบแอป Apple TV และสามารถดาวน์โหลดมาดูได้ปกติ ส่วนผู้เขียนทดสอบกับ Sony X90 E (รหัสรุ่นในไทยคือ X9000E) รุ่นปี 2018 ที่รัน Android 9 ยังค้นหาแอปบน Play Store ไม่พบ อาจต้องรอการทยอยอัพเดตต่อไป</p>\n<p>ที่มา - <a href=\"https://9to5google.com/2021/06/01/apple-tv-android-tv-app/\">9to5Google</a></p>\n<p><img src=\"https://www.blognone.com/sites/default/files/externals/90b5d41a498aa32b5e44203080b2a5a3.png\" /></p>\n</div></div></div><div><div>Topics: </div><div><div><a href=\"/topics/apple-tv\">Apple TV</a></div><div><a href=\"/topics/android-tv\">Android TV</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57a3e641fdb711a79b3ed7ba03525843d117a7801c5f7a948181914e454ced42","category":"Thai"}