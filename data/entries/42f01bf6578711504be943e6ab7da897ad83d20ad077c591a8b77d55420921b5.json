{"title":"Harley-Davidson เปิดตัวแบรนด์ LiveWire เพื่อลุยตลาดรถมอเตอร์ไซค์ไฟฟ้า","link":"https://www.blognone.com/node/122626","date":1620736499000,"content":"<div><div><div><p>Harley-Davidson ผู้ผลิตรถมอเตอร์ไซค์ชื่อดังประกาศตั้ง LiveWire เป็นแบรนด์รถมอเตอร์ไซค์ไฟฟ้าแบรนด์ใหม่อย่างเป็นทางการ โดยจะตั้งเป็นบริษัทแยกพร้อมไลน์สินค้าของตัวเอง และมีเอกลักษณ์เฉพาะตัวของแบรนด์ที่แยกจาก Harley-Davidson</p>\n<p>สำหรับ LiveWire ตอนเผยโฉมครั้งแรกเมื่อ 3 ปีที่แล้วยังเป็นรถมอเตอร์ไซค์รุ่นหนึ่งภายใต้แบรนด์ Harley-Davidson และการประกาศในวันนี้ Harley-Davidson ส่งสัญญาณชัดเจนว่าต้องการจริงจังกับรถมอเตอร์ไซค์ไฟฟ้า</p>\n<p>LiveWire จะมีโลโก้ใหม่เป็นของตัวเอง ทีมวิศวกรจะทำงานอยู่ใน Silicon Valley และ Milwaukee พร้อมทั้งมีโชว์รูมเป็นของตัวเอง โดยโชว์รูมแรกจะเริ่มตั้งในแคลิฟอร์เนีย ซึ่งมอเตอร์ไซค์แบรนด์ LiveWire คาดว่าจะเปิดตัวครั้งแรกในวันที่ 8 กรกฎาคมนี้ที่งาน Internation Motorcycle Show</p>\n<p>ที่มา - <a href=\"https://www.theverge.com/2021/5/10/22428750/harley-davidson-livewire-electric-motorcycle-brand\">The Verge</a>, <a href=\"https://techcrunch.com/2021/05/10/harley-davidson-spins-out-livewire-into-a-standalone-electric-motorcycle-brand/\">TechCrunch</a></p>\n<p><img src=\"https://www.blognone.com/sites/default/files/externals/45d2f0b0cb98bd0c2055d6aad4af21a4.jpg\" /></p>\n</div></div></div><div><div>Topics: </div><div><div><a href=\"/topics/automobile\">Automobile</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42f01bf6578711504be943e6ab7da897ad83d20ad077c591a8b77d55420921b5","category":"Thai"}