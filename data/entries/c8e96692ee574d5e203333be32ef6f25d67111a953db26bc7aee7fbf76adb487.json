{"title":"แม้แต่ Airpods Max ก็ฟังเพลง Lossless บน Apple Music ไม่ได้","link":"https://www.blognone.com/node/122723","date":1621308593000,"content":"<div><div><div><p>Apple Music <a href=\"https://www.blognone.com/node/122716\">เปิดตัว Spatial Audio, Dolby Atmos และคุณภาพเพลงแบบ Lossless</a> โดยไม่คิดค่าใช้จ่ายเพิ่มเติมเมื่อวานนี้ แต่ดูท่าทางหูฟังไร้สายของ Apple จะไม่รองรับการส่งข้อมูลเสียงแบบ Lossless สักรุ่น แม้แต่ <a href=\"https://www.blognone.com/node/120013\">AirPods Max</a> รุ่นแพงที่สุดก็ใช้งานได้แค่ฟีเจอร์ Spatial Audio และ Dolby Atmos เท่านั้น</p>\n<p>Apple Music สตรีมเพลงปกติที่ 24-bit/48kHz แบบ Lossless จะสตรีมที่คุณภาพเทียบเท่าซีดี คือ 16-bit 44.1kHz ถึง 24-bit 48kHz ส่วนแบบ Hi-Res Lossless จะสตรีมที่คุณภาพ 24-bit/192kHz ในรูปแบบไฟล์ ALAC (Apple Lossless Audio Codec) แต่หูฟังไร้สายของ Apple เช่น AirPods Pro และ AirPods Max ใช้ codec ประเภท AAC ที่บีบอัดแบบ Lossy (เสียคุณภาพบางส่วน) เสมอ</p>\n<p>แม้ผู้ใช้จะนำ AirPods Max มาเสียบสายใช้งาน ก็ยังไม่สามารถฟังเพลงบน Apple Music แบบ Lossless ได้อยู่ดี เพราะกระบวนการทำงานของสายจะถอดรหัสเสียงออกมาเป็นอนาล็อกก่อนแล้วค่อยเข้ารหัสเป็นดิจิทัลอีกรอบ ทำให้สัญญาณสูญเสียคุณภาพบางส่วน</p>\n<p>ที่มา - <a href=\"https://www.theverge.com/2021/5/17/22440788/apple-airpods-max-lossless-music-explainer-spatial-audio\">The Verge</a></p>\n<p><img src=\"https://www.blognone.com/sites/default/files/externals/b57d5e477104c1831bfb310f8abda777.jpg\" /></p>\n</div></div></div><div><div>Topics: </div><div><div><a href=\"/topics/apple-music\">Apple Music</a></div><div><a href=\"/topics/airpods\">AirPods</a></div><div><a href=\"/topics/apple\">Apple</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8e96692ee574d5e203333be32ef6f25d67111a953db26bc7aee7fbf76adb487","category":"Thai"}