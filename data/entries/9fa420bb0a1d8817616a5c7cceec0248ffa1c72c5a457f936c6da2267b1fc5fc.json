{"title":"Samsung ระบุ อาจไม่มี Galaxy Note รุ่นใหม่ในปีนี้","link":"https://www.blognone.com/node/121736","date":1615978068000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>DJ Koh ประธานแผนกมือถือของ Samsung ระบุในงานประชุมผู้ถือหุ้นประจำปีว่าปีนี้อาจไม่มีมือถือ Galaxy Note โดยระบุว่า Galaxy Note นั้นนับเป็นมือถือระดับไฮเอนด์ อาจจะเป็นภาระที่หนักเกินไปสำหรับบริษัทที่จะเปิดตัวมือถือระดับไฮเอนด์ถึงสองรุ่นในหนึ่งปี รวมถึงบอกว่าไทม์ไลน์การออกรุ่น Note อาจจะเปลี่ยนแปลงได้ แต่ก็ตั้งเป้าว่าจะเปิดตัวมือถือตระกูล Note รุ่นใหม่ในปีหน้า</p>\n<p>ข้อมูลเรื่องนี้มาพร้อมกับที่ Samsung เตือนว่าซัพพลายชิปของบริษัทอาจจะขาดแคลนได้ในไตรมาสหน้า แต่ DJ Koh ดูจะเน้นย้ำว่าเรื่องการเลื่อน Galaxy Note ออกไป เป็นการปรับลดความซับซ้อน (streamlined) ให้กับมือถือ Galaxy รุ่นต่างๆ มากกว่า</p>\n<p>หลัง S21 Ultra ที่ออกเมื่อต้นปี รองรับการใช้งาน S-Pen (แต่ไม่ได้มีแถมมาให้และไม่มีช่องเก็บ) ทำให้หลายๆ คนสงสัยว่า Samsung จะยุบไลน์ Galaxy Note แล้วนำ S-Pen มาใช้กับเรือธงรุ่น Ultra ถาวรในอนาคตหรือเปล่า วันนี้คงได้รับคำตอบเบื้องต้นแล้ว ว่าแม้แฟนๆ Galaxy Note จะต้องผิดหวังในปีนี้ แต่ก็ยังมีหวังอยู่ในปีถัดไป</p>\n<p>ที่มา - <a href=\"https://www.bloomberg.com/news/articles/2021-03-17/samsung-warns-of-serious-imbalance-in-the-chips-industry\">Bloomberg</a> via <a href=\"https://www.theverge.com/2021/3/17/22335502/galaxy-note-2021-delay-canceled-samsung\">The Verge</a></p>\n<p><img src=\"https://www.blognone.com/sites/default/files/externals/9e20ea875670ca9c657aac23713d7045.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/samsung\">Samsung</a></div><div class=\"field-item odd\"><a href=\"/topics/galaxy-note\">Galaxy Note</a></div><div class=\"field-item even\"><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9fa420bb0a1d8817616a5c7cceec0248ffa1c72c5a457f936c6da2267b1fc5fc","category":"Thai"}