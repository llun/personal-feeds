{"title":"ครม. อนุมัติกฎกระทรวงเปิดทางรถนำรถส่วนบุคคลให้โดยสารผ่านแอป","link":"https://www.blognone.com/node/122838","date":1621932651000,"content":"<div><div><div><p>วันนี้คณะรัฐมนตรีอนุมัติร่างกฎกระทรวงคมนาคมที่จะเปิดทางให้นำรถนั่งส่วนบุคคลไม่เกิน 7 ที่นั่งมาให้บริการผ่านแอป เช่น GrabCar ได้อย่างถูกกฎหมาย</p>\n<p><a href=\"https://www.dlt.go.th/th/announce/view.php?_did=2755\">ร่างล่าสุดที่เปิดเผยออกมา</a> มีการควบคุมการลงทะเบียน รถที่ใช้งานได้ต้องอายุไม่เกิน 9 ปี (อธิบดีกำหนดอายุได้) มีการติดเครื่องหมายแสดงการเป็นรถรับจ้างเอาไว้ที่ตัวรถ ตัวแอปต้องมีระบบคิดค่าโดยสารล่วงหน้า และเก็บข้อมูลย้อนหลังไม่ต่ำกว่า 1 เดือน ส่วนข้อบังคับเพิ่มเติมของผู้ขับขี่นั่นระบุให้แต่งกายสะอาด สุภาพ แนวทางนี้นับว่าคล้ายกับแนวทางของสิงคโปร์ <a href=\"https://www.blognone.com/node/90960\">แต่ไม่มีเงื่อนไขการสอบใบขับขี่แบบพิเศษแบบสิงคโปร์แต่อย่างใด</a></p>\n<p>แม้กฎกระทรวงของไทยจะผ่านมติครม. แล้วแต่ยังต้องรอประกาศลงราชกิจจานุเบกษาจึงมีผลบังคับใช้จริง</p>\n<p>ที่มา - <a href=\"https://twitter.com/Rachadaspoke/status/1397091605262192643\">รัชดา ธนาดิเรก - รองโฆษกรัฐบาล</a></p>\n<p><img src=\"https://www.blognone.com/sites/default/files/externals/15eb7b9d3226866844c4565512cf2bd4.jpg\" /></p>\n<p>ภาพโดย <a href=\"https://pixabay.com/th/photos/%E0%B8%A3%E0%B8%96%E0%B9%81%E0%B8%97%E0%B9%87%E0%B8%81%E0%B8%8B%E0%B8%B5%E0%B9%88-%E0%B8%81%E0%B8%B2%E0%B8%A3%E0%B8%88%E0%B8%A3%E0%B8%B2%E0%B8%88%E0%B8%A3-%E0%B8%96%E0%B8%99%E0%B8%99-%E0%B8%A2%E0%B8%B2%E0%B8%99%E0%B8%9E%E0%B8%B2%E0%B8%AB%E0%B8%99%E0%B8%B0-1209542/\">Free-Photos</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div><div><a href=\"/topics/law\">Law</a></div><div><a href=\"/topics/grab-taxi\">Grab Taxi</a></div><div><a href=\"/topics/uber\">Uber</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57fb26c80b21da777369db45cf4c592d4432e6d6c2359d2dc3d6994b59856817","category":"Thai"}