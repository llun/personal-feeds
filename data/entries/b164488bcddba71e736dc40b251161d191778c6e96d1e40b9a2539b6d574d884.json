{"title":"โดนล้อมไปเรื่อยๆ Binance รับโอนเงินจากเครือข่ายจ่ายเงิน SEPA ของ EU ไม่ได้แล้ว","link":"https://www.blognone.com/node/123601","date":1625639050000,"content":"<div><div><div><p>ข่าวการโดนกำกับดูแลของเว็บเทรดคริปโต Binance ยังออกมาอย่างต่อเนื่อง (<a href=\"https://www.blognone.com/node/123448\">ข่าวโดนหน่วยงานกำกับของอังกฤษแบน</a>, <a href=\"https://www.blognone.com/node/123585\">ธนาคาร Barclays ห้ามโอนเงินเข้า</a>, <a href=\"https://www.blognone.com/node/123549\">ก.ล.ต.ไทยเอาผิด</a>)</p>\n<p>ล่าสุด Financial Times รายงานว่า Binance ส่งอีเมลแจ้งผู้ใช้งานว่าขอหยุดการรับโอนเงินเข้าจาก Single Euro Payments Area (SEPA) เครือข่ายการจ่ายเงินของยุโรป โดยไม่ระบุสาเหตุแน่ชัด แต่ก็คาดกันว่าน่าจะมาจากนโยบายของฝั่ง SEPA (การถอนเงินจาก Binance มายัง SEPA ยังทำได้)</p>\n<p><a href=\"https://ec.europa.eu/info/business-economy-euro/banking-and-finance/consumer-finance-and-payments/payment-services/single-euro-payments-area-sepa_en\">SEPA</a> เป็นโครงการของสหภาพยุโรป ที่ต้องการทำเครือข่ายการจ่ายเงิน (payment network) อันเดียวครอบคลุมทั้งทวีปยุโรป ใช้กับประเทศที่ไม่ได้เป็นสมาชิก EU อย่างอังกฤษ นอร์เวย์ สวิตเซอร์แลนด์ได้ด้วย</p>\n<p>การที่ Binance ไม่สามารถทำธุรกรรมกับ SEPA ได้โดยตรง ย่อมส่งผลต่อความน่าเชื่อถือของ Binance ไม่น้อย แม้ในทางปฏิบัติแล้ว ลูกค้ายังสามารถจ่ายเงินให้ Binance ผ่านวิธีการอื่นๆ (เช่น บัตรเครดิต) ได้ก็ตาม</p>\n<p>ที่มา - <a href=\"https://www.ft.com/content/bf99e9e3-d104-4a92-81a1-8bd70b884b3f\">Financial Times</a></p>\n<p><img src=\"https://www.blognone.com/sites/default/files/externals/f593da400fccb925c33771274909d0f8.jpg\" /></p>\n<p>ภาพจาก <a href=\"https://twitter.com/binance/status/1412368396621168647/photo/1\">@Binance</a></p>\n</div></div></div><div><div>Topics: </div><div><div><a href=\"/topics/binance\">Binance</a></div><div><a href=\"/topics/cryptocurrency\">Cryptocurrency</a></div><div><a href=\"/topics/europe\">Europe</a></div><div><a href=\"/topics/eu\">EU</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b164488bcddba71e736dc40b251161d191778c6e96d1e40b9a2539b6d574d884","category":"Thai"}