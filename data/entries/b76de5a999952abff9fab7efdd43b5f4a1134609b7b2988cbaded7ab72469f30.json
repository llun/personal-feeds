{"title":"ไมโครซอฟท์เปิดตัว Azure Firewall Premium ไฟร์วอลล์เต็มรูปแบบกรองเว็บ ตรวจสอบข้อมูลเข้ารหัสได้","link":"https://www.blognone.com/node/121242","date":1613581303000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไมโครซอฟท์เปิดบริการ Azure Firewall Premium ขยายบริการไฟร์วอลล์จากเดิมกรองได้เฉพาะไอพีและโดเมนกลายเป็นบริการตรวจสอบข้อมูลการเชื่อมต่อเต็มรูปแบบ</p>\n<p>ความสามารถสำคัญของ Azure Firewall Premium คือการถอดรหัสการเชื่อมต่อเข้ารหัส (TLS termination) ได้ทั้งฝั่งขาเข้าและขาออก โดยองค์กรต้องติดตั้ง root CA ที่สร้างจาก Azure Key Vault ตัว Azure Firewall จะออกใบรับรองสำหรับทุกโดเมนที่ผู้ใช้พยายามเชื่อมต่อเพื่อถอดรหัสการเชื่อมต่อมาตรวจสอบข้อมูล เก็บข้อมูลบางส่วนลงล็อก และแจ้งเตือนเมื่อพบรูปแบบข้อมูลที่น่าจะอันตราย</p>\n<p>เนื่องจากไฟร์วอลล์สามารถถอดรหัสข้อมูลได้ทำให้สามารถกรอง URL ได้อย่างละเอียด องค์กรสามารถบล็อคหรือเปิดเว็บตามประเภทเนื้อหาและโดเมน</p>\n<p>ค่าวางระบบคิด 1.75 ดอลลาร์ต่อชั่วโมงแพงกว่าไฟร์วอลล์รุ่นปกติ 50 เซนต์ และค่าตรวจสอบทราฟิก 0.016 ดอลลาร์ต่อกิกะไบต์เท่ารุ่นปกติ ในช่วงพรีวิวนี้คิดราคาเพียงครึ่งเดียวทำให้ถูกกว่ารุ่นปกติเสียอีก</p>\n<p>ที่มา - <a href=\"https://azure.microsoft.com/en-us/blog/azure-firewall-premium-now-in-preview-2/\">Azure Blog</a></p>\n<p><img alt=\"No Description\" src=\"https://www.blognone.com/sites/default/files/externals/e9a20b044e5a278a50d9832a90ed147d.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/microsoft-azure\">Microsoft Azure</a></div><div class=\"field-item odd\"><a href=\"/topics/firewall\">Firewall</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b76de5a999952abff9fab7efdd43b5f4a1134609b7b2988cbaded7ab72469f30","category":"Thai"}