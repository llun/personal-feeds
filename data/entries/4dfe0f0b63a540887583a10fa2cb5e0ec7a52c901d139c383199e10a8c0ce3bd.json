{"title":"Oracle ไตรมาสล่าสุด ธุรกิจ ERP คลาวด์ ยังเติบโตสูงต่อเนื่อง","link":"https://www.blognone.com/node/123225","date":1623801234000,"content":"<div><div><div><p>ออราเคิลรายงานผลประกอบการประจำไตรมาสที่ 4 ตามปีการเงินบริษัท 2021 (เดือนมีนาคม-พฤษภาคม) รายได้ในไตรมาสเพิ่มขึ้น 8% เทียบกับช่วงเวลาเดียวกันในปีก่อนเป็น 11,227 ล้านดอลลาร์ และมีกำไรสุทธิตามบัญชี GAAP 4,033 ล้านดอลลาร์</p>\n<p>ตัวเลขรายได้แยกตามกลุ่มธุรกิจนั้น รายได้จากค่าบริการบนคลาวด์และค่าสนับสนุนไลเซนส์ เพิ่มขึ้น 8% เป็น 7,389 ล้านดอลลาร์ และรายได้จากการขายไลเซนส์คลาวด์และออนพรีมิส เพิ่มขึ้น 9% เป็น 2,144 ล้านดอลลาร์</p>\n<p>Safra Catz ซีอีโอออราเคิลกล่าวว่าผลิตภัณฑ์ Fusion และ NetSuite ยังเติบโตสูง โดย Fusion ERP เพิ่มขึ้น 46%, Fusion HCM เพิ่มขึ้น 35% และ NetSuite ERP เพิ่มขึ้น 26% ส่วนรายได้จาก Gen2 Cloud Infrastructure ซึ่งรวม Autonomous Database เติบโตมากกว่า 100%</p>\n<p>ที่มา: <a href=\"https://investor.oracle.com/investor-news/news-details/2021/Oracle-Announces-Fiscal-2021-Fourth-Quarter-and-Fiscal-Full-Year-Financial-Results/default.aspx\">ออราเคิล</a> ภาพ <a href=\"https://www.facebook.com/OracleOpenWorld/photos/a.285945075681/10157569386685682/?type=3&amp;theater\">Oracle OpenWorld</a></p>\n<p><img src=\"https://www.blognone.com/sites/default/files/externals/a93e4a031ffbc48b3758139c6ff48959.jpg\" /></p>\n</div></div></div><div><div>Topics: </div><div><div><a href=\"/topics/oracle\">Oracle</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4dfe0f0b63a540887583a10fa2cb5e0ec7a52c901d139c383199e10a8c0ce3bd","category":"Thai"}