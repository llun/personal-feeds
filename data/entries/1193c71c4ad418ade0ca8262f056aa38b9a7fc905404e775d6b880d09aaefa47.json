{"title":"eBay เตรียมยกเลิกหมวด Adult Only ห้ามขายหนังผู้ใหญ่ การ์ตูนและเกมโป๊ 15 มิถุนายนนี้","link":"https://www.blognone.com/node/122707","date":1621231148000,"content":"<div><div><div><p>eBay <a href=\"https://www.ebay.com/help/policies/prohibited-restricted-items/adult-items-policy?id=4278\">ปรับกฎการวางจำหน่ายสินค้าผู้ใหญ่</a> เตรียมยกเลิกหมวด Adult Only และเริ่มห้ามขายหนังและเกมที่มีเรตติ้ง  X, XXX, R18 หรือไม่มีเรตแต่เป็นคอนเทนต์สำหรับผู้ใหญ่โดยเฉพาะ เริ่มมีผล 15 มิถุนายนนี้</p>\n<p>กฎนี้ยังห้ามขายอนิเมะโป๊, คอมิกส์โป๊, หนังสือ แมกกาซีนโป๊, มังงะเฮนไต (hentai) และคอนเทนต์ yaio (ไม่แน่ใจว่าทำไมจึงระบุชื่อแยกว่าเป็น yaoi ไม่รวมไว้ในหมวด hentai ทีเดียว) แต่กลับยกเว้นให้แมกกาซีนโป๊แบรนด์ดังเช่น Playboy, Playgirl, Mayfair, และ Penthouse โดยมีข้อแม้ว่าห้ามลงรูปตัวอย่างที่เป็นรูปโป๊เท่านั้น</p>\n<p>ส่วนข้อยกเว้นอื่นๆ คือให้ขายภาพนู้ดศิลปะ ภาพโปสต์การ์ดนู้ด ภาพวินเทจต่างๆ ยังลงขายได้ในหมวด Art และ Collectibles ของเล่นผู้ใหญ่ลงขายได้ในหมวด Sexual Wellness แต่มีข้อแม้ว่าผู้ขายต้องได้รับอนุญาตก่อนหน้านี้ อุปกรณ์ต้องอยู่ในสภาพไม่แกะกล่อง ห้ามขนส่งข้ามประเทศ และห้ามลงภาพโป๊เพื่อโฆษณา</p>\n<p>ที่มา - <a href=\"https://www.ebay.com/help/policies/prohibited-restricted-items/adult-items-policy?id=4278\">eBay</a> via <a href=\"https://www.vice.com/en/article/7kvb7z/ebay-is-banning-hentai-and-other-adult-content\">VICE</a></p>\n<p><img src=\"https://www.blognone.com/sites/default/files/externals/b0cad0a72dde1fc63afb89bce7a89e59.jpg\" /></p>\n</div></div></div><div><div>Topics: </div><div><div><a href=\"/topics/ebay\">eBay</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1193c71c4ad418ade0ca8262f056aa38b9a7fc905404e775d6b880d09aaefa47","category":"Thai"}