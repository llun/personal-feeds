{"title":"PayPal ซื้อกิจการ Happy Returns โซลูชันการคืนสินค้าสำหรับร้านออนไลน์","link":"https://www.blognone.com/node/122684","date":1621004679000,"content":"<div><div><div><p>PayPal ประกาศซื้อกิจการ Happy Returns ผู้ให้บริการโซลูชันสำหรับการคืนสินค้า ให้กับร้านค้าออนไลน์ โดยไม่ได้เปิดเผยมูลค่าของดีลดังกล่าว แต่ Happy Returns ในช่วงที่ผ่านมาได้เงินเพิ่มทุนไปแล้วราว 25 ล้านดอลลาร์</p>\n<p>Happy Returns เป็นบริการจัดการขั้นตอนคืนสินค้าสำหรับร้านออนไลน์ ซึ่งเป็นกระบวนการจัดส่งสินค้าแบบย้อนกลับที่มีต้นทุนสูง โดยผู้ให้บริการรายใหญ่อย่าง Amazon หรือ Walmart ต่างมีจุดคืนสินค้าผ่านหน้าร้านของตน (กรณี Amazon คือ Whole Foods) ทำให้มีต้นทุนการดำเนินงานส่วนนี้ต่ำกว่า โซลูชันของ Happy Returns จึงเข้ามาช่วยร้านค้าออนไลน์ส่วนนี้ ผ่านจุดคืนสินค้ามากกว่า 2,600 แห่งทั่วอเมริกา</p>\n<p>บริการของ Happy Returns จะยังคงให้บริการลูกค้าเดิมต่อไปหลังการควบรวมกับ PayPal เสร็จสิ้น ซึ่ง PayPal จะเข้ามาช่วยด้านการคืนเงินให้ลูกค้าด้วยในอีกทางหนึ่ง</p>\n<p>ที่มา: <a href=\"https://happyreturns.com/blog/paypal-and-happy-returns\">Happy Returns</a> ผ่าน<a href=\"https://techcrunch.com/2021/05/13/paypal-acquires-returns-logistics-business-happy-returns/\">TechCrunch</a></p>\n<p><img src=\"https://www.blognone.com/sites/default/files/externals/9c7a9c2c61a29fdedc3f27029b241b6d.png\" /></p>\n</div></div></div><div><div>Topics: </div><div><div><a href=\"/topics/paypal\">PayPal</a></div><div><a href=\"/topics/acquisition\">Acquisition</a></div><div><a href=\"/topics/e-commerce\">E-commerce</a></div><div><a href=\"/topics/retail\">Retail</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3b1232387dbd902197aebf5f905ee9271ca79e8c615a3fab011368af68eaf91f","category":"Thai"}