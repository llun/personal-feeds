{"title":"OVH ระบุเช้าวันไฟไหม้มีการซ่อมบำรุง UPS, กำลังดึงภาพกล้องวงจรปิดหาสาเหตุ","link":"https://www.blognone.com/node/121657","date":1615566265000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ไฟไหม้ศูนย์ข้อมูล OVH นับเป็นเหตุการณ์ครั้งสำคัญของโลกไอทีที่เราไม่เห็นคลาวด์เกิดเหตุข้อมูลเสียหายครั้งใหญ่ๆ เช่นนี้บ่อยนัก ล่าสุด Octave Klaba ผู้ร่วมก่อตั้ง OVH ก็อัดวิดีโอชี้แจงถึงมาตรการเยียวยาลูกค้าที่ได้รับผลกระทบ พร้อมกับเล่าถึงกระบวนการสอบสวนสาเหตุเพลิงไหม้ครั้งนี้</p>\n<p>Klaba ระบุว่าในศูนย์ข้อมูลมีกล้องวงจรปิดทั้งหมด 300 ตัวและกำลังดึงภาพออกจากกล้อง หากได้ภาพครบถ้วนก็น่าจะรู้สาเหตุเพลิงไหม้ได้ แต่ข้อมูลจากเจ้าหน้าที่คือ UPS ตัวที่ 7 และ 8 นั้นติดไฟขณะเกิดเหตุด้วย และเช้าก่อนเกิดเหตุมีการซ่อมบำรุง UPS ตัวที่ 7</p>\n<p>ในแง่ของเซิร์ฟเวอร์ทาง OVH กำลังเร่งวางเซิร์ฟเวอร์ทดแทนโดยเร่งอัตราการผลิตและติดตั้งขึ้น 3 เท่าตัว โดยคาดว่าในไม่กี่สัปดาห์ข้างหน้าจะติดตั้งเซิร์ฟเวอร์ได้ประมาณ 10,000 ตัว</p>\n<p>ที่มา - <a href=\"https://www.theregister.com/2021/03/12/ovh_restoration_roadmap/\">The Register</a>, <a href=\"https://www.ovh.com/fr/images/sbg/index-en.html\">OVH</a></p>\n<p><img alt=\"No Description\" src=\"https://www.blognone.com/sites/default/files/externals/ecd9ba3245a916cf69771c72560e3418.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ovh\">OVH</a></div><div class=\"field-item odd\"><a href=\"/topics/cloud\">Cloud</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"776b9802cb38abea5b0addd475d0262cccc465d182589fe947d1db3b20a57c8f","category":"Thai"}