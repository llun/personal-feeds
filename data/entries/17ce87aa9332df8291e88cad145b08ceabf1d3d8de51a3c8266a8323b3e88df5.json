{"title":"Memory Test with Memtest86","link":"https://markpeak.net/memory-test-with-memtest86/","date":1618998201000,"content":"<p>เจอปัญหาว่าโน้ตบุ๊กที่ใช้อยู่เกิดอาการจอฟ้าบ่อยแบบ random เลยเดาว่าสาเหตุอาจเกิดจากแรม จึงต้องทดสอบ และเพิ่งเคยรัน memory test แบบละเอียดจริงจังเลยมาจดบันทึกวิธีการเอาไว้</p>\n<p>โปรแกรมทดสอบแรมที่ได้รับความนิยมสูงคือ <a href=\"https://www.memtest86.com/\">Memtest86</a> ซึ่งเป็นฟรีแวร์ของบริษัท PassMark เจ้าเดียวกับที่ทำโปรแกรมเบนช์มาร์คหลายตัว สามารถดาวน์โหลดได้ฟรีจากหน้าเว็บ (มีเวอร์ชัน Pro ขายผู้ประกอบพีซีไปเทสต์แรมด้วย แต่คนทั่วไปใช้เวอร์ชันฟรีก็พอ)</p>\n<p>ดาวน์โหลดมาแล้วเราจะได้ไฟล์ zip มาก้อนนึง ขนาดไม่ใหญ่ แตกไฟล์มาแล้วจะเจอไฟล์ดังภาพ ให้รัน imageUSB.exe ได้เลย (กรณีที่เป็น Mac/Linux อ่านวิธีได้จากในไฟล์ readme.txt)</p>\n<p><img src=\"https://markpeak.net/wp-content/uploads/2021/04/memtest.png\" /></p>\n<p>พอรันโปรแกรมขึ้นมาจะเป็นหน้าจอเขียนอิมเมจของ memtest86 ลง flashdrive / USB drive เราก็เลือกไดรฟ์และไฟล์อิมเมจให้ถูกต้อง (memtest86-usb.img ในโฟลเดอร์เดียวกัน) แล้วสั่ง Write เป็นอันจบ</p>\n<p><img src=\"https://markpeak.net/wp-content/uploads/2021/04/memtest2.png\" /></p>\n<p>เสร็จเรียบร้อยก็เอา USB drive ไปบูตกับเครื่องที่มีปัญหา ตรงนี้ต้องสลับ sequence boot นิดหน่อย ต้องบูตเครื่องแบบเข้า BIOS ซึ่งวิธีการแตกต่างกันตามรุ่น/ยี่ห้อ (พบว่าตัวที่ใช้เป็น HP ต้องกด Esc ตอนบูต) แต่ถ้าใครเคยติดตั้งลินุกซ์อยู่แล้วก็คงไม่ยากอะไรมาก</p>\n<p>พอรัน memtest86 ขึ้นมาจาก USB drive ก็พบว่า มันซัพพอร์ตเมาส์ด้วยนะ (ว้าวมาก 555) กดอ่านหน้าจอแรกๆ นิดหน่อยก็สามารถรัน Test ได้ทันที</p>\n<p>การรัน memory test ใช้เวลานานมาก เพราะต้องรัน 4 pass ของผมเป็นแรม 8GB ยังใช้เวลาเกือบ 2 ชม.</p>\n<p>ผลลัพธ์ออกมาว่าแรมไม่มีปัญหา O_O ก็สบายใจไปเปลาะหนึ่ง เดี๋ยวต้องไปหาต่อว่าสาเหตุที่จอฟ้าเกิดจากอะไรกันแน่</p>\n<p><img src=\"https://markpeak.net/wp-content/uploads/2021/04/memtest86.jpg\" /></p>The post <a href=\"https://markpeak.net/memory-test-with-memtest86/\">Memory Test with Memtest86</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"17ce87aa9332df8291e88cad145b08ceabf1d3d8de51a3c8266a8323b3e88df5","category":"Thai"}