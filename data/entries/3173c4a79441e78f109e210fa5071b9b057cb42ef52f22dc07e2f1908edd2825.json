{"title":"Deliveroo ไอพีโอเข้าตลาดหุ้นลอนดอนแล้ว","link":"https://www.blognone.com/node/121996","date":1617279621000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Deliveroo แอปส่งอาหารจากอังกฤษ ได้นำบริษัทไอพีโอเข้าตลาดหุ้นลอนดอนเป็นที่เรียบร้อยแล้ว ตามที่มีข่าวก่อนหน้านี้ โดยราคาหุ้นไอพีโออยู่ที่ 3.90 ปอนด์ต่อหุ้น มีมูลค่ากิจการ 7,590 ล้านปอนด์ ซึ่งเป็นช่วงราคาต่ำสุดของที่เสนอขาย</p>\n<p>บริษัทได้เงินจากไอพีโอไปราว 1,500 ล้านปอนด์ โดยจะนำเงิน 1,000 ล้านปอนด์ไปใช้ในการขยายธุรกิจ ส่วนอีก 500 ล้านปอนด์ จะเป็นผลตอบแทนให้กับผู้ถือหุ้นเดิม รวมทั้ง Amazon และซีอีโอ Will Shu ทั้งนี้ราคาหุ้นในการซื้อขายวันแรก ปรับลดลงไปต่ำที่สุดที่ 2.73 ปอนด์</p>\n<p>สาเหตุหลักที่ราคาหุ้น Deliveroo ปรับลงมาก มาจากนักลงทุนเฮดจ์ฟันด์รายใหญ่ได้ชอร์ตหุ้น โดยมองว่า Deliveroo มีความเสี่ยงคล้ายกับ Uber ที่ศาลอังกฤษ<a href=\"https://www.blognone.com/node/121288\">ตัดสิน</a>ให้คนขับรถมีสถานะเป็นพนักงานบริษัท ไม่ใช่พาร์ทเนอร์ ทำให้บริษัทอาจมี<a href=\"https://www.blognone.com/node/121727\">ต้นทุนเพิ่มสูงขึ้น</a></p>\n<p>ที่มา: <a href=\"https://www.cnbc.com/2021/03/31/deliveroo-ipo-amazon-backed-firm-starts-trading-in-london-today.html\">CNBC</a></p>\n<p><img src=\"https://www.blognone.com/sites/default/files/externals/e2c09ef9e80468f7576e816f46af68c4.jpg\" alt=\"Deliveroo\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/deliveroo\">Deliveroo</a></div><div class=\"field-item odd\"><a href=\"/topics/ipo\">IPO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3173c4a79441e78f109e210fa5071b9b057cb42ef52f22dc07e2f1908edd2825","category":"Thai"}