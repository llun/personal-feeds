{"title":"Apple เปิดตัว AirTag แท็กติดตามอุปกรณ์ ที่เพิ่มความเป็นส่วนตัวให้ผู้ใช้งาน","link":"https://www.blognone.com/node/122267","date":1618939886000,"content":"<div><div><div><p>เป็นไปตามข่าวลือก่อนหน้านี้ แอปเปิลเปิดตัวสินค้าใหม่ <strong>AirTag</strong> อุปกรณ์บลูทูธขนาดเล็กสำหรับติดตามตำแหน่งอุปกรณ์ โดยนำไปติดกับสิ่งของต่าง ๆ อาทิ กุญแจ กระเป๋า และอื่น ๆ แล้วค้นหาตำแหน่งได้ด้วยแอป Find My บน iOS</p>\n<p>แอปเปิลระบุว่าจุดขายเด่นของ AirTag คือปกป้องความเป็นส่วนตัวผู้ใช้งาน ตั้งแต่สัญญาณบลูทูธที่ส่งออกมา มีการเปลี่ยนค่าความถี่เพื่อป้องกันการติดตามที่ไม่ต้องการ และยังแจ้งเตือนผ่าน iOS หากตรวจพบอุปกรณ์ AirTag ที่ไม่รู้จักเคลื่อนย้ายตามผู้ใช้งานอีกด้วย</p>\n<p>ในกรณีที่ไม่มีอุปกรณ์ iOS แอปเปิลก็ยังป้องกันปัญหานี้ไว้ด้วยเช่นกัน โดยการส่งเสียงเตือนเป็นระยะ หาก AirTag อยู่ห่างจากเจ้าของอุปกรณ์เป็นเวลานาน เมื่อพบ AirTag ที่ไม่ต้องการ ก็สามารถสั่งปิดการทำงานด้วย iOS หรือใช้สมาร์ทโฟนที่มี NFC</p>\n<p>AirTag สามารถออกแบบข้อความบนอุปกรณ์ ทั้งแบบตัวหนังสือและอีโมจิ นอกจากนี้ยังมีอุปกรณ์เสริมเพื่อใช้ห้อยติดกับอุปกรณ์ได้สวยงามมากขึ้น รวมทั้งมีรุ่น Hermès อีกด้วย ราคาขายอันละ 990 บาท และมีแพ็คซื้อ 4 อัน ในราคา 3,390 บาท เริ่มเปิดให้สั่งจองในอเมริกาวันศุกร์นี้ สินค้าเริ่มส่งมอบวันที่ 30 เมษายน</p>\n<p><em>เพิ่มเติม</em> แอปเปิลระบุว่า AirTag ออกแบบมาให้ใช้งานแบตเตอรี่ได้มากกว่า 1 ปี โดยใช้ถ่านกระดุม CR2032 และผู้ใช้งานสามารถแกะเปลี่ยนได้เอง</p>\n<p><strong>อ่านเพิ่มเติม:</strong> <a href=\"https://www.blognone.com/node/110670\">Find My: เมื่อแอปเปิลจะหาอุปกรณ์หายได้แม้ไม่ต่อเน็ต</a></p>\n<p>ที่มา: <a href=\"https://www.apple.com/newsroom/2021/04/apple-introduces-airtag/\">แอปเปิล</a></p>\n<p><img src=\"https://www.blognone.com/sites/default/files/externals/af117809a1cb0c928956397cc2fd1f60.jpg\" /></p>\n<p><img src=\"https://www.blognone.com/sites/default/files/externals/5c4620777257d7dac9c7c7e916717578.jpg\" /></p>\n<p><img src=\"https://www.blognone.com/sites/default/files/externals/3d31ac461bbf10d7b41b26ca2a6cf290.jpg\" /></p>\n<p><img src=\"https://www.blognone.com/sites/default/files/externals/f1313f1a3a9fdb77f48d0bc9748f0a5e.jpg\" /></p>\n</div></div></div><div><div>Topics: </div><div><div><a href=\"/topics/airtag\">AirTag</a></div><div><a href=\"/topics/apple\">Apple</a></div><div><a href=\"/topics/accessories\">Accessories</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"696498fb2a51f9ee16c55d963d44532b0153a5891d3835da53eed5b04e442618","category":"Thai"}