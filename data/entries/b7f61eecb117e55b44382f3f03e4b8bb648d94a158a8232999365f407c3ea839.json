{"title":"ผลประกอบการ EA ไตรมาส 1/2021 ออกมาดี, FIFA 21 มีผู้เล่น 25 ล้านคน, Apex 12 ล้าน","link":"https://www.blognone.com/node/122692","date":1621055015000,"content":"<div><div><div><p>EA ประกาศผลประกอบการไตรมาส 4 ของปีการเงิน 2021 (เท่ากับไตรมาส 1/2021 ของปฏิทินปกติ) และเป็นการสรุปงบตลอดทั้งปีการเงิน 2021 ด้วย</p>\n<p>ในแง่ผลประกอบการ EA มีรายได้ประจำไตรมาสที่ 1,346 ล้านดอลลาร์ สูงกว่าที่คาดเล็กน้อย บริษัทออกเกมใหม่ทั้งหมด 13 เกม (นับตามรอบปีการเงิน) โดยเกมสุดท้ายที่ออกคือ It Takes Two เกมผจญภัยแนวการ์ตูน co-op ที่ได้รับเสียงวิจารณ์ดี (เป็นเกมของสตูดิโออิสระ Hazelight Studios ที่จัดจำหน่ายโดย EA)</p>\n<p>ปี 2021 ยังเป็นปีที่ EA ซื้อกิจการสตูดิโอเกมหลายแห่ง ได้แก่ <a href=\"https://www.blognone.com/node/120102\">Codemasters</a>, <a href=\"https://www.blognone.com/node/121096\">Glu Mobile</a>, <a href=\"https://www.blognone.com/node/122534\">Metalhead Software</a></p>\n<p><img src=\"https://www.blognone.com/sites/default/files/externals/3c2fdf75f491c25465c0298a75951162.jpg\" /></p>\n<p>เครื่องจักรทำเงินหลักของ EA ยังเป็น FIFA ที่มีผู้เล่นเฉลี่ยเพิ่มขึ้น 10% จากปีที่แล้ว ถ้านับเฉพาะ FIFA 21 มีผู้เล่นรวมกัน 25 ล้านคน, ตามด้วย Apex Legends ที่มีผู้เล่นเฉลี่ยสัปดาห์ละ 12 ล้านคน ทำรายได้ตลอดอายุเกมเกิน 1 พันล้านดอลลาร์แล้ว, เกมตระูล The Sims ยังเติบโต โดย The Sims 4 มีผู้เล่นรวมกันตลอดอายุเกมแล้ว 36 ล้านคน, เกมฝั่งมือถือยังไปได้สวยจากเกม Star Wars: Galaxy of Heroes</p>\n<p>โครงสร้างรายได้ของ EA ตอนนี้มาจากบริการออนไลน์ (Live Services สีน้ำเงินเข้ม) เป็นส่วนใหญ่แล้ว รายได้จากการขายตัวเกม (Full Game สีเทา) มีสัดส่วนน้อยมาก จึงไม่น่าแปลกใจว่าทำไม EA ถึงเน้นการขายการ์ดนักเตะในเกม FIFA และไอเทม-ชุดตกแต่งของ Apex Legends อย่างหนักหน่วง</p>\n<p><img src=\"https://www.blognone.com/sites/default/files/externals/2bf90cbf5215d35d3b8db504de3d199b.png\" /></p>\n<p><img src=\"https://www.blognone.com/sites/default/files/externals/680cb8185d2acc7225a25261c80b3078.png\" /></p>\n<p>EA ยังประกาศรายชื่อเกมที่จะออกในปีการเงิน 2022 (นับจาก 1 เมษายน 2021) เบื้องต้นจำนวน 8 เกม ซึ่งไม่เซอร์ไพร์สนักเพราะส่วนใหญ่เป็นเกมกีฬาที่ออกทุกปีอยู่แล้ว หรือเกม Battlefield ภาคใหม่ก็ประกาศข่าวมาก่อนแล้ว</p>\n<ul>\n<li>ไตรมาส 2/2021: Knockout City, <a href=\"https://www.blognone.com/node/120997\">Mass Effect Legendary Edition</a></li>\n<li>ไตรมาส 3/2021: FIFA 22, F1 2021, Madden NFL 22</li>\n<li>ไตรมาส 4/2021: <a href=\"https://www.blognone.com/node/120988\">Battlefield ภาคใหม่</a>, NHL 22</li>\n<li>ไตรมาส 1/2022: EA Sports PGA Tour</li>\n</ul>\n<p>ที่มา - <a href=\"https://s22.q4cdn.com/894350492/files/doc_financials/2021/Q4/Q4-FY21-Earnings-Presentation-Final.pdf\">EA</a></p>\n</div></div></div><div><div>Topics: </div><div><div><a href=\"/topics/ea\">EA</a></div><div><a href=\"/topics/games\">Games</a></div><div><a href=\"/topics/ea-fifa\">EA FIFA</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7f61eecb117e55b44382f3f03e4b8bb648d94a158a8232999365f407c3ea839","category":"Thai"}