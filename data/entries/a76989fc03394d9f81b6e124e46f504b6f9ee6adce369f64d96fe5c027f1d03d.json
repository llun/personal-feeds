{"title":"Amazon จับมือ Jeep ดันแพลตฟอร์ม Fire TV สู่รถยนต์ ผู้โดยสารเบาะหลังดูหนังในรถได้","link":"https://www.blognone.com/node/123568","date":1625443995000,"content":"<div><div><div><p>อุปกรณ์สตรีมมิ่งในตระกูล Amazon Fire TV (ประกอบด้วย <a href=\"https://www.blognone.com/node/118637\">Fire TV Stick</a>, <a href=\"https://www.blognone.com/node/102931\">กล่อง Cube</a>, <a href=\"https://www.blognone.com/node/101657\">สมาร์ททีวีที่ฝังฟีเจอร์มาเลย</a>) ได้รับความนิยมอย่างสูงในสหรัฐอเมริกา จากการขายผ่านช่องทางของ Amazon เอง</p>\n<p>Daniel Rausch หัวหน้าฝ่ายอุปกรณ์บันเทิงของ Amazon ให้สัมภาษณ์กับเว็บไซต์ Protocol เล่าว่ายอดขายของ Fire TV พุ่งสูงมากในช่วงเทศกาล Amazon Prime Day รอบล่าสุด โดย Fire TV Stick 4K เป็นสินค้าที่ขายดีอันดับหนึ่ง ยอดขายสมาร์ททีวีก็เพิ่มสูงเป็นประวัติการณ์</p>\n<p>ในฝั่งซอฟต์แวร์ การปรับหน้า UI ของ Fire TV ทำให้อัตราการใช้งานเพิ่มขึ้น และการที่คนอยู่บ้านในช่วงโรคระบาด ก็นิยมใช้แอพข่าวสารท้องถิ่นกับแอพกลุ่มฟิตเนสมากขึ้นมาก</p>\n<p>เป้าหมายต่อไปของ Amazon คือนำแพลตฟอร์ม Fire TV ไปยังหน้าจอในรถยนต์ (ภายใต้ชื่อ Amazon Fire TV for Auto) ผู้โดยสารที่นั่งเบาะหลังจะสามารถดูภาพยนตร์และซีรีส์ผ่าน Fire TV ในจอหลังของรถยนต์ได้ บริษัทเพิ่งเซ็นสัญญากับ Stellantis (<a href=\"https://brandinside.asia/stellantis-fca-psa/\">บริษัทที่เกิดจากการควบรวมของ Fiat-Chrysler และ Peugeot-Citroën</a>) และจะเริ่มใช้กับรถยนต์แบรนด์ Jeep Wagoneer รุ่นปี 2022 เป็นลำดับแรก</p>\n<p>ตัวอย่างภาพหน้าจอ Fire TV ในรถยนต์ Jeep Wagoneer</p>\n<p><img src=\"https://www.blognone.com/sites/default/files/externals/9977fbbdf6a4f37e321c437679102537.jpg\" /></p>\n<p>ที่มา - <a href=\"https://www.protocol.com/amazon-daniel-rausch-firetv-interview\">Protocol</a></p>\n</div></div></div><div><div>Topics: </div><div><div><a href=\"/topics/fire-tv\">Fire TV</a></div><div><a href=\"/topics/amazon\">Amazon</a></div><div><a href=\"/topics/automobile\">Automobile</a></div><div><a href=\"/topics/stellantis\">Stellantis</a></div><div><a href=\"/topics/jeep\">Jeep</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a76989fc03394d9f81b6e124e46f504b6f9ee6adce369f64d96fe5c027f1d03d","category":"Thai"}