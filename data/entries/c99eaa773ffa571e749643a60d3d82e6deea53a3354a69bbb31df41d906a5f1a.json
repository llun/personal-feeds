{"title":"[ลือ] มาอีกราย Reddit สนใจทำฟีเจอร์คุยเสียงแบบ Clubhouse","link":"https://www.blognone.com/node/122124","date":1618033565000,"content":"<div><div><div><p>Reddit เป็นบริษัทโซเชียลรายล่าสุดที่มีข่าวว่าจะทำห้องสนทนาเสียงแบบ Clubhouse</p>\n<p>เว็บไซต์ Mashable รายงานข่าวลือว่า Reddit กำลังพิจารณาเปิดฟีเจอร์ voice chat แต่ยังอยู่ในช่วงเริ่มต้นและเป็นความลับ แนวทางที่เป็นไปได้คือการเปิดให้สมาชิก subreddit (ห้องย่อยของ Reddit) แบบเสียเงินพรีเมียม (ชื่อของ Reddit เรียกว่า power up) สามารถเปิดห้องสนทนาเฉพาะกลุ่มได้ นอกเหนือจากฟีเจอร์พรีเมียมอื่นๆ อย่างการคอมเมนต์ด้วย GIF, การอัพโหลดวิดีโอคุณภาพ HD</p>\n<p>การสนทนาด้วยเสียงกลายเป็นตลาดที่ร้อนแรงมากในปี 2021 และบริการโซเชียลแทบทุกตัวต่างมีข่าวว่าทำฟีเจอร์แบบเดียวกันนี้ ได้แก่ <a href=\"https://www.blognone.com/node/121493\">Twitter Spaces</a>, <a href=\"https://www.blognone.com/node/121140\">Facebook</a>, <a href=\"https://www.blognone.com/node/121963\">LinkedIn</a>, <a href=\"https://www.blognone.com/node/121953\">Spotify</a>, <a href=\"https://www.blognone.com/node/121519\">TikTok</a>, <a href=\"https://www.blognone.com/node/122001\">Discord</a></p>\n<p>ที่มา - <a href=\"https://mashable.com/article/reddit-clubhouse-voice-chat/\">Mashable</a></p>\n<p><img src=\"https://www.blognone.com/sites/default/files/externals/7023447f0dbeb17d9c21125ef0ade200.jpg\" /></p>\n</div></div></div><div><div>Topics: </div><div><div><a href=\"/topics/reddit\">Reddit</a></div><div><a href=\"/topics/rumor\">Rumor</a></div><div><a href=\"/topics/clubhouse\">Clubhouse</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c99eaa773ffa571e749643a60d3d82e6deea53a3354a69bbb31df41d906a5f1a","category":"Thai"}