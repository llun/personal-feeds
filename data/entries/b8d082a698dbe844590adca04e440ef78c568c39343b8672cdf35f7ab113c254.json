{"title":"Amazon Aurora เริ่มใช้ซีพียู Graviton2 ที่ออกแบบเอง ราคาต่อประสิทธิภาพดีขึ้น 35%","link":"https://www.blognone.com/node/121677","date":1615733315000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Amazon เริ่มใช้งาน<a href=\"https://www.blognone.com/node/113472\">ซีพียูออกแบบเอง Graviton2 ที่เป็น ARM ใช้สำหรับเซิร์ฟเวอร์บน AWS โดยชูจุดเด่นเรื่องราคา/ประสิทธิภาพที่ดีกว่า x86</a> แต่ในช่วงแรกๆ ยังใช้เฉพาะบริการเช่าเครื่อง EC2 โดยตรงเท่านั้น</p>\n<p>ช่วงหลัง Amazon เริ่มนำ Graviton2 มาใช้กับบริการอื่นๆ ในเครือ AWS เพิ่มมากขึ้น บริการล่าสุดคือฐานข้อมูล Amazon Aurora (ซอฟต์แวร์ฐานข้อมูลของ AWS เองที่เข้ากันได้กับ MySQL/PostgreSQL) ที่หันมาใช้เครื่อง Graviton2 โดยระบุว่ามีประสิทธิภาพดีขึ้นสูงสุด 20% และราคาต่อประสิทธิภาพดีขึ้นสูงสุด 35%</p>\n<p>Amazon ย้ำว่าประสิทธิภาพของ Graviton2 เกิดจากการออกแบบซีพียูให้เหมาะกับงานบน AWS เป็นพิเศษ จึงได้ประโยชน์เพิ่มในหลายมิติ เช่น การเข้ารหัสข้อมูลได้เร็วขึ้นถึง 50% เป็นต้น</p>\n<p>ที่มา - <a href=\"https://aws.amazon.com/about-aws/whats-new/2021/03/achieve-up-to-35-percent-better-price-performance-with-amazon-aurora-using-new-graviton2-instances/\">AWS Blog</a></p>\n<p><img alt=\"No Description\" src=\"https://www.blognone.com/sites/default/files/externals/0854a659cf04f9735c9f4e9a19e31c6e.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/aws\">AWS</a></div><div class=\"field-item odd\"><a href=\"/topics/amazon\">Amazon</a></div><div class=\"field-item even\"><a href=\"/topics/database\">Database</a></div><div class=\"field-item odd\"><a href=\"/topics/cpu\">CPU</a></div><div class=\"field-item even\"><a href=\"/topics/arm\">Arm</a></div><div class=\"field-item odd\"><a href=\"/topics/graviton\">Graviton</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b8d082a698dbe844590adca04e440ef78c568c39343b8672cdf35f7ab113c254","category":"Thai"}