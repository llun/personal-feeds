{"title":"Xperia 5 III สเปกเหมือนเรือธง Snapdragon 888 กล้องหลังตัวเดียวกัน แต่ขนาดเล็กลง","link":"https://www.blognone.com/node/122185","date":1618409033000,"content":"<div><div><div><p>นอกจากเรือธง <a href=\"https://www.blognone.com/node/122182\">Xperia 1 III</a> วันนี้โซนี่ยังออกมือถือระดับรองลงมาอีก 2 ตัวคือ Xperia 5 III และ <a href=\"https://www.blognone.com/node/122186\">Xperia 10 III</a></p>\n<p><strong>Xperia 5 III</strong> เป็นรุ่นต่อจาก <a href=\"https://www.blognone.com/node/118500\">Xperia 5 II</a> ของปีที่แล้ว ยังคงแนวทางเดิมคือสเปกเรือธง เป็นรองจาก Xperia 1 เล็กน้อย แต่ขนาดเล็กลงให้ถือเหมาะมือมากขึ้น หน้าจอยังเป็น 6.1\" FHD HDR OLED สัดส่วน 21:9 อัตรารีเฟรช 120Hz เหมือนเดิม แต่อัพเกรดหน่วยประมวลผลเป็น Snapdragon 888 รุ่นล่าสุดเท่าเรือธง แบตเตอรี่ 4500 mAh รองรับชาร์จเร็ว 30 วัตต์เหมือนกัน (แต่ไม่มีชาร์จไร้สาย เรือธงมี) ให้แรม 8GB น้อยกว่ารุ่นเรือธงที่แรม 12GB</p>\n<p><img src=\"https://www.blognone.com/sites/default/files/externals/a67e009d50a5baac279b939a77325bd7.jpg\" /></p>\n<p>กล้องหลังเป็นชุดกล้อง 3 ตัวเหมือนกับ Xperia 1 III ทุกอย่าง รวมถึงเลนส์เทเล 2 ระยะ 70-105mm ด้วย ที่ถูกตัดออกไปคือเซ็นเซอร์วัดระยะลึก 3D ToF อย่างเดียวเท่านั้น ฟีเจอร์ด้านซอฟต์แวร์กล้องอื่นๆ เหมือนกันทั้งหมด</p>\n<p><img src=\"https://www.blognone.com/sites/default/files/externals/88e18038f87f6abc83c111e8da6ad290.jpg\" /></p>\n<p>สเปกอื่นก็เหมือนเรือธง Xperia 1 III คือกันน้ำ IP68, ช่องเสียบหูฟัง 3.5mm มีให้เลือกสองสีคือ ดำและเขียว ตอนนี้ยังไม่มีราคาและวันวางจำหน่าย</p>\n<p><img src=\"https://www.blognone.com/sites/default/files/externals/1fe25cdfa3371731952d6bef562449b2.jpg\" /></p>\n<p>ที่มา - <a href=\"https://www.sony.com/electronics/smartphones/xperia-5m3\">Sony</a></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/mobile\">Mobile</a></div><div><a href=\"/topics/sony\">Sony</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"25c2ef18ab3db16ea40bc0792ad78272d430961a2894f8edcf5633622b8ad3fc","category":"Thai"}