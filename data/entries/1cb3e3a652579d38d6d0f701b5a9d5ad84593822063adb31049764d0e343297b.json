{"title":"Alienware เปิดตัวโน้ตบุ๊ก m15 Ryzen Edition กลับมาใช้ AMD ครั้งแรกในรอบ 14 ปี","link":"https://www.blognone.com/node/122080","date":1617809658000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Alienware แบรนด์โน้ตบุ๊กเกมมิ่งในสังกัด Dell เปิดตัว <strong>Alienware m15 Ryzen Edition R5</strong> โน้ตบุ๊กตัวแรกของ Alienware ในรอบ 14 ปีที่กลับมาใช้ซีพียูจาก AMD</p>\n<p>ครั้งสุดท้ายที่ Alienware ใช้ซีพียู AMD ต้องย้อนกลับไปถึงปี 2007 กันเลยทีเดียว (ตอนนั้นคือ Turion 64) การกลับมารอบนี้เลือกใช้ AMD Ryzen 5000 H-Series ตัวท็อปสุดของซีพียูโน้ตบุ๊ก ณ ตอนนี้</p>\n<p>สเปกอย่างอื่นคือ จีพียู GeForce RTX 30 Series, แรม DDR4 สูงสุด 3200MHz, หน้าจอ 15\" เลือกได้ว่าเป็น QHD 240Hz หรือ FHD 360Hz, และตัวเลือกเป็น<a href=\"https://www.blognone.com/node/121810\">คีย์บอร์ดแมคานิกใช้สวิตช์จาก Cherry MX ตามที่เป็นข่าวไปก่อนหน้านี้</a></p>\n<p>ราคาขายเริ่มที่ตัวละ 1,793.98 ดอลลาร์ เริ่มวางขายในสหรัฐ 20 เมษายนนี้</p>\n<p><img alt=\"No Description\" src=\"https://www.blognone.com/sites/default/files/externals/a5e36f0b094eb50cf89155c89336c296.jpg\" ></p>\n<iframe width=\"640\" height=\"360\" src=\"https://www.youtube.com/embed/yYFrk-kSmM4\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe><p>ที่มา - <a href=\"https://dell.alienwarearena.com/ryzen-to-the-challenge-alienware-launches-first-amd-based-laptop-in-over-a-decade/?linkId=115561380\">Dell</a>, <a href=\"https://www.tomshardware.com/news/alienware-m15-ryzen-dell-g15-amd\">Tom's Hardware</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/alienware\">Alienware</a></div><div class=\"field-item odd\"><a href=\"/topics/amd\">AMD</a></div><div class=\"field-item even\"><a href=\"/topics/ryzen\">Ryzen</a></div><div class=\"field-item odd\"><a href=\"/topics/notebook\">Notebook</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1cb3e3a652579d38d6d0f701b5a9d5ad84593822063adb31049764d0e343297b","category":"Thai"}