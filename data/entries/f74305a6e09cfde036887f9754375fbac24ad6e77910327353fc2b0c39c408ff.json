{"title":"เผย Epic Games จ่ายค่าเอ็กซ์คลูซีฟ 444 ล้านดอลลาร์ในปี 2020 และยังขาดทุนอยู่มาก","link":"https://www.blognone.com/node/122132","date":1618124921000,"content":"<div><div><div><p>คดีระหว่าง Apple และ Epic Games ทำให้เราเห็นข้อมูลภายในหลายอย่างปรากฏในเอกสารคำฟ้อง เช่น <a href=\"https://www.blognone.com/node/122115\">เหตุผลที่ไม่มี iMessage บน Android</a> คราวนี้เป็นข้อมูลของฝั่ง Epic Games บ้าง</p>\n<p>ตัวเลขล่าสุดที่เปิดเผยคือ Epic Games จ่ายเงินค่าเอ็กซ์คลูซีฟให้บริษัทเกมเป็นเงินรวม 444 ล้านดอลลาร์ในปี 2020 โดยตัวเลขนี้คือการันตีรายได้ขั้นต่ำให้บริษัทเกม หากยอมแลกกับการไม่นำเกมลงขายบน Steam เป็นเวลา 1 ปี (ก่อนหน้านี้เคยมีตัวเลขของเกม Control ที่ 10.45 ล้านดอลลาร์)</p>\n<p>หากเรานำเลข 444 ล้านดอลลาร์ มาคำนวณจาก<a href=\"https://www.blognone.com/node/120899\">รายได้ประจำปี 2020 ของ Epic Games Store</a> ระบุว่า Epic มีรายได้จากเกม third party ที่ 265 ล้านดอลลาร์ เท่ากับว่า Epic ขาดทุนจากส่วนนี้อยู่ 179 ล้านดอลลาร์ แต่ในคำฟ้องของ Apple ก็ระบุว่าถ้ารวมตัวเลขของปี 2019 ด้วย ตัวเลขขาดทุนจะอยู่ราว 330 ล้านดอลลาร์เลยทีเดียว</p>\n<p>ที่มา - <a href=\"https://www.pcgamer.com/epic-games-store-exclusives-apple-lawsuit/\">PCGamer</a>, <a href=\"https://www.ign.com/articles/epic-is-losing-hundreds-of-millions-as-it-battles-to-gain-market-share-from-steam\">IGN</a></p>\n<p><img src=\"https://www.blognone.com/sites/default/files/externals/8a47daeca91e869d1ddb99db66c11be2.png\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f74305a6e09cfde036887f9754375fbac24ad6e77910327353fc2b0c39c408ff","category":"Thai"}