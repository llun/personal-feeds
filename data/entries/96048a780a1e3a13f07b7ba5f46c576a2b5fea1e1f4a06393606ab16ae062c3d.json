{"title":"Amazon แบนร้านขาย gadget จากจีน 3 แบรนด์ เพราะติดสินบนลูกค้าให้เขียนรีวิวดีๆ ให้","link":"https://www.blognone.com/node/123315","date":1624273450000,"content":"<div><div><div><p>Amazon แบนร้านค้าขาย gadget จากจีนไปสามแบรนด์คือ RAVPower ขายพาวเวอร์แบงค์, Taotronics ขายหูฟัง และ VAVA ขายกล้อง ซึ่งทั้งสามแบรนด์อยู่ภายใต้บริษัทเดียวกันคือ Sunvalley ก่อตั้งที่เสินเจิ้น</p>\n<p>ร้านค้าดังกล่าวมอบบัตรของขวัญให้ลูกค้าที่เต็มใจเขียนรีวิวเชิงบวก แม้เป็นวิธีที่พบได้โดยทั่วไปตามแพลตฟอร์มจีน แต่เป็นพฤติกรรมที่ละเมิดกฎของ Amazon ก่อนหน้านี้ก็มี<a href=\"https://www.blognone.com/node/122641\">ข้อมูลเผยว่าร้านค้าจีนใน Amazon กระตุ้นให้คนมาเขียนรีวิวปลอม</a> เช่น  Mpow แบรนด์ขายอุปกรณ์ USB charger จากจีนดำเนินการโดย ByteDance และ Patozon บริษัทผลิตภัณฑ์สำหรับผู้บริโภคที่ได้รับการสนับสนุนจาก Xiaomi นอกจากนี้ยังมีแบรนด์ Aukey ผู้ทำ accessories และอุปกรณ์ไฟฟ้าจากจีน</p>\n<p><img src=\"https://www.blognone.com/sites/default/files/externals/97c801c517db9964acf6655cd53e65f1.png\" /><br />\nภาพประกอบจาก <a href=\"https://www.aboutamazon.com/news/retail/prime-day-2021-deals-preview\">Amazon</a></p>\n<p>ด้าน Sunvalley ดำเนินธุรกิจ 6 แบรนด์ตั้งแต่อุปกรณ์อิเล็กทรอนิกส์ไปจนถึงเครื่องใช้ในบ้าน สามารถสร้างรายได้ 4.5 พันล้านหยวน (697 ล้านเหรียญสหรัฐ) จาก Amazon ในปีที่แล้ว</p>\n<p>ในช่วงไม่กี่ปีที่ผ่านมา มีแบรนด์จีนจำนวนมากขึ้นหันไปใช้แพลตฟอร์มอีคอมเมิร์ซระหว่างประเทศขนาดใหญ่รวมถึง eBay และ Amazon เพื่อเข้าถึงผู้บริโภคนอกเหนือจากตลาดในประเทศ ข้อมูลจาก Marketplace Pulse ระบุว่า ในเดือนมกราคมที่ผ่านมา มีผู้ขายจากจีนคิดเป็น 75% ของผู้ค้ารายใหม่ทั้งหมดใน Amazon ส่วนแบ่งของผู้ขายในจีนบนเว็บไซต์ของ Amazon ในสหรัฐฯ เพิ่มขึ้นเป็น 63% ในปีนี้</p>\n<p>ที่มา - <a href=\"https://www.scmp.com/tech/big-tech/article/3138151/amazon-bans-chinese-merchants-alleged-attempts-bribe-customers-write?utm_term=Autofeed&amp;utm_medium=Social&amp;utm_content=article&amp;utm_source=Twitter#Echobox=1624267202\">SCMP</a></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/china\">China</a></div><div><a href=\"/topics/e-commerce\">E-commerce</a></div><div><a href=\"/topics/fake\">Fake</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96048a780a1e3a13f07b7ba5f46c576a2b5fea1e1f4a06393606ab16ae062c3d","category":"Thai"}