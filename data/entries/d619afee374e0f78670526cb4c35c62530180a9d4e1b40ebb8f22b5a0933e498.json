{"title":"กรุงศรีฟินโนเวตตั้งงบ 100 ล้านเหรียญลงทุนสตาร์ทอัพ, เตรียมทำความเข้าใจโลก DeFi","link":"https://www.blognone.com/node/122655","date":1620897437000,"content":"<div><div><div><p>กรุงศรีฟินโนเวต บริษัทร่วมลงทุนในเครือกรุงศรีประกาศยุทธศาสตร์ เตรียมเงิน 100 ล้านเหรียญสหรัฐฯ หรือกว่า 3 พันล้านบาท ลงทุนในสตาร์ทอัพครอบคลุมระยะเวลาปี 2021-2022 โดยลงทุนในสี่กลุ่มคือ อีคอมเมิร์ซ, Mobility, Living และมองการลงทุนเพื่อทำความเข้าใจใน DeFi ( Decentralized Finance) เนื่องจากเป็นเทรนด์ที่ธนาคารต้องทำความเข้าใจ และมองหาการปรับใช้งานในอนาคต</p>\n<p>นายแซม ตันสกุล กรรมการผู้จัดการ บริษัท กรุงศรี ฟินโนเวต จำกัด กล่าวว่า ทางกรุงศรีฟินโนเวต กำหนดเป้าหมายที่จะเป็นดิจิทัลแบงค์เต็มตัว ดำเนินการในสามเรื่องคือ</p>\n<p><img src=\"https://www.blognone.com/sites/default/files/externals/0ba7b6176e540ee216262be67546d3c9.png\" /></p>\n<ul>\n<li>สร้างและสนับสนุนสตาร์ทอัพในทุกระดับ และสร้าง Ecosystem ที่สมบูรณ์ผ่านโครงการ Meet the Angels, Meet the Angels -Sandbox เป็นสะพานเชื่อมระหว่างสตาร์ทอัพและนักลงทุนโดยนำเสนอผลงานผ่าน Zoom</li>\n<li>ร่วมทำงานกับสตาร์ทอัพในฐานะพันธมิตรทางธุรกิจ (Strategic Partnership) โดยกรุงศรีฟินโนเวตจะเป็นตัวกลางในการเชื่อมโยงสตาร์ทอัพกับหน่วยธุรกิจภายใต้กรุงศรี กรุ๊ป เน้นทำงานร่วมกับสตาร์ทอัพที่สามารถเข้ามาช่วยพัฒนาธุรกิจของกรุงศรีในเรื่องการลดต้นทุน การสร้างรายได้ การสร้างนวัตกรรม และการเพิ่มโอกาสในการเข้าถึงข้อมูล เข่นกรณีร่วมมือกับ Baania สตาร์ทอัพสายอสังหา นำข้อมูลมาต่อยอดเรื่องการประเมินสินทรัพย์, การร่วมมือกับ ChocoCRM เพื่อต่อยอดการทำโฆษณาบนแอป UCHOOSE เป็นต้น</li>\n<li>การลงทุนต่อเนื่อง เน้นเพิ่มการลงทุนในสตาร์ทอัพซีรี่ส์ A ขึ้นไปด้านฟินเทค, อีคอมเมิร์ซ, Prop-tech และ AI ในไทยและอาเซียน ด้วยลงเงินทุนไม่ต่ำกว่า 1 ล้านเหรียญสหรัฐฯ ต้องเป็นการลงทุนในสตาร์ทอัพที่มีศักยภาพสามารถสร้างผลตอบแทนกลับมาให้กับบริษัทได้</li>\n</ul>\n<p>ที่ผ่านมา กรุงศรีฟินโนเวต ลงทุนในสตาร์ทอัพไปแล้ว 57 แห่ง ในปีนี้จะเน้นที่สตาร์ทอัพที่เชื่อมโยงกับธุรกิจรถยนต์ ธุรกิจที่อยู่อาศัย และธุรกิจอีคอมเมิร์ซ ด้วยเงินทุนกว่า 100 ล้านเหรียญสหรัฐ โดยตั้งเป้าว่าจะมีโปรเจ็กต์ร่วมกับสตาร์ทอัพในกลุ่มดังกล่าวรวมไม่ต่ำกว่า 120 โปรเจ็กต์ในปี 2021</p>\n<p>ที่มา - งานแถลงข่าว</p>\n</div></div></div><div><div>Topics: </div><div><div><a href=\"/topics/krungsri-bank\">Krungsri Bank</a></div><div><a href=\"/topics/invesment\">Invesment</a></div><div><a href=\"/topics/startup\">Startup</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d619afee374e0f78670526cb4c35c62530180a9d4e1b40ebb8f22b5a0933e498","category":"Thai"}