{"title":"TeamViewer เปิดตัวแอพ Frontline Workplace สำหรับ Microsoft HoloLens 2","link":"https://www.blognone.com/node/122240","date":1618818495000,"content":"<div><div><div><p>TeamViewer เปิดตัว <a href=\"https://www.teamviewer.com/en/content/frontline-mixed-reality-client/\">Frontline Workplace</a> แอพ Augmented Reality (AR) บน Microsoft HoloLens 2 แล้ว หลังก่อนหน้านี้แอพ Frontline Workplace ซึ่งเป็นส่วนหนึ่งของโซลูชั่น <a href=\"https://www.teamviewer.com/en/solutions/frontline/\">TeamViewer Frontline</a> <a href=\"https://www.teamviewer.com/en/supported-hardware/#smart_glasses\">มีให้ใช้งานบนอุปกรณ์ wearables</a> ที่ใช้ในอุตสาหกรรมเพียงไม่กี่รุ่น</p>\n<p>ผู้ใช้แอพ Frontline Workplace จะสามารถดูโมเดล 3D, คุยวิดีโอคอลกับผู้เชี่ยวชาญหรือหัวหน้างาน ไปพร้อมกับทำงานตรงหน้าในรูปแบบหน้าต่าง AR โดยจะสามารถใช้ท่าทาง (gestures) เพื่อคลิก หยิบ วาง หรือขยับหน้าต่าง ไม่ให้บดบังการทำงาน และสามารถดาวน์โหลดแอพได้ทันทีบน <a href=\"https://www.microsoft.com/en-us/p/teamviewer-frontline-workplace/\">Microsoft Store</a></p>\n<p>TeamViewer มีชื่อเสียงมาจากโซลูชั่น remote desktop แต่ช่วงหลังบริษัทหันมาจับตลาดการซัพพอร์ตโดยรวม เช่น TeamViewer Frontline สำหรับการให้ความช่วยเหลือระยะไกลเช่นนี้</p>\n<p>ที่มา - <a href=\"https://www.microsoft.com/en-us/p/teamviewer-frontline-workplace/9p3tjc9bmp36?&amp;activetab=pivot:overviewtab\">Microsoft</a> via <a href=\"https://mspoweruser.com/teamviewer-frontline-workplace-for-microsoft-hololens-now-available/\">MSPoweruser</a></p>\n<p><img src=\"https://www.blognone.com/sites/default/files/externals/840233ba7f059e0dc4d8d9fd46abb531.jpg\" /></p>\n</div></div></div><div><div>Topics: </div><div><div><a href=\"/topics/teamviewer\">TeamViewer</a></div><div><a href=\"/topics/hololens\">HoloLens</a></div><div><a href=\"/topics/microsoft\">Microsoft</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9a513d50493c2343adbe648c7b9fccf0dcc5fda1de1df7226733eee91fc05584","category":"Thai"}