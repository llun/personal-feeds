{"title":"Zoom ไตรมาสล่าสุด รายได้เพิ่ม 369% จำนวนลูกค้าองค์กรเสียเงินเพิ่มเป็น 4.67 แสนราย","link":"https://www.blognone.com/node/121457","date":1614639894000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Zoom รายงานผลประกอบการของไตรมาสที่ 4 ตามปีการเงินบริษัท 2021 สิ้นสุดวันที่ 31 มกราคม 2021 รายได้รวม 882.5 ล้านดอลลาร์ เพิ่มขึ้น 369% เทียบกับช่วงเดียวกันในปีก่อน มีกำไรจากการดำเนินงานแบบ GAAP 256.1 ล้านดอลลาร์ และมีกำไรสุทธิ 260.4 ล้านดอลลาร์</p>\n<p>จำนวนผู้ใช้งาน Zoom แบบเสียเงินที่เป็นลูกค้าองค์กรมีพนักงานมากกว่า 10 คน มี 467,100 ราย เพิ่มขึ้น 470% เทียบกับจำนวนในไตรมาสเดียวกันในปีก่อน และมีลูกค้า 1,644 ราย ที่จ่ายเงินมากกว่า 100,000 ดอลลาร์ ในช่วง 12 เดือน</p>\n<p>Kelly Steckelberg ซีเอฟโอ Zoom ให้ข้อมูลเพิ่มเติมในช่วงแถลงผลประกอบการว่าอัตราการเลิกใช้งาน (Churn Rate) ในปีนี้มีแนวโน้มสูงกว่าในปี 2020 เนื่องจากสถานการณ์โควิด-19 เริ่มดีขึ้น คนเดินทางกันมากขึ้น ขณะที่แผนงานข้างหน้าเพื่อซื้อกิจการบริษัทอื่น บริษัทยังคงสนใจเนื่องจากมีเงินสดในมือเพิ่มมากขึ้น แต่ยังหาบริษัทที่ถูกใจไม่ได้</p>\n<p>ที่มา: <a href=\"https://www.cnbc.com/2021/03/01/zoom-zm-earnings-q4-2021.html\">CNBC</a> และ <a href=\"https://investors.zoom.us/news-releases/news-release-details/zoom-video-communications-reports-fourth-quarter-and-fiscal-0\">Zoom</a></p>\n<p><img alt=\"alt=&quot;Zoom&quot;\" src=\"https://www.blognone.com/sites/default/files/externals/c23585cfcb4b02720d25d0b6c97c51e3.png\" ></p>\n<p><img alt=\"alt=&quot;Zoom&quot;\" src=\"https://www.blognone.com/sites/default/files/externals/ad0008c24095e6f66491f0fcf68e2759.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/zoom\">Zoom</a></div><div class=\"field-item odd\"><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8dc8c36055fa46213d41e8a3bce0cc2dd369a8d093405542428fef032d44abda","category":"Thai"}