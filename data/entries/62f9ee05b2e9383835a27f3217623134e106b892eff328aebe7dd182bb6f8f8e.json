{"title":"[ลือ] LG อาจประกาศเลิกทำธุรกิจสมาร์ทโฟนอย่างเป็นทางการ วันที่ 5 เมษายนนี้","link":"https://www.blognone.com/node/122009","date":1617333385000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลัง LG <a href=\"https://www.blognone.com/node/120716\">ปรับโครงสร้างธุรกิจสมาร์ทโฟนไปรอบหนึ่งในเดือนมกราคม</a> และมี<a href=\"https://www.blognone.com/node/121824\">ข่าวลือ</a>เมื่อวันที่ 23 มีนาคม ว่า LG เตรียมเลิกทำธุรกิจสมาร์ทโฟน เพียงหนึ่งวันก่อนประชุมผู้ถือหุ้น 24 มีนาคมเท่านั้น แต่เมื่อถึงวันประชุมจริงก็ไม่มีการประกาศใดๆ</p>\n<p>วันนี้ The Korea Herald ระบุข้อมูลเพิ่มเติมว่าการประกาศเลิกทำธุรกิจสมาร์ทโฟนของ LG อาจเกิดขึ้นในการประชุมกรรมการบริษัทในวันที่ 5 เมษายนนี้ หลังดำเนินงานในสภาวะขาดทุนมาตั้งแต่ปี 2015 และพยายามหาทางออกอื่นเช่นการขายบริษัทแล้วไม่เป็นผล</p>\n<p>คงเป็นเรื่องน่าเสียดายของวงการมือถือ Android หาก LG ที่เคยร่วมสร้าง Nexus 5 และ Pixel 2 XL เลิกทำสมาร์ทโฟนจริง เพราะแม้ LG G6 หรือรุ่นหลังๆ จะไม่ได้ทำยอดขายถล่มทลาย แต่ LG ก็กล้าที่จะผลิตมือถือ Android ฟอร์มแฟกเตอร์ใหม่ๆ เช่น ก่อนหน้านี้ในงาน <a href=\"https://www.blognone.com/node/120507\">CES2021 ที่ LG ได้โชว์เทคโนโลยีมือถือจอยืดได้หดได้</a> และ <a href=\"https://www.blognone.com/node/118439\">LG Wing</a> ที่เปิดตัวเมื่อปีก่อน แม้จะไม่บูมนักก็ตาม</p>\n<p>ที่มา - <a href=\"https://www.koreatimes.co.kr/www/tech/2021/04/133_306481.html\">The Korea Herald</a></p>\n<p><img src=\"https://www.blognone.com/sites/default/files/externals/2773eea2338ac467f34130f7cc2a955f.jpg\" alt=\"\" /></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/lg\">LG</a></div><div class=\"field-item odd\"><a href=\"/topics/smartphone\">Smartphone</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"62f9ee05b2e9383835a27f3217623134e106b892eff328aebe7dd182bb6f8f8e","category":"Thai"}