{"title":"ศาลฎีกาสหราชอาณาจักรตัดสิน Uber ต้องปฏิบัติกับคนขับรถเป็นพนักงานบริษัท","link":"https://www.blognone.com/node/121288","date":1613731326000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>คณะผู้พิพากษาศาลฎีกาในสหราชอาณาจักรลงมติเอกฉันท์ให้คนขับรถของ Uber มีสถานะเป็นพนักงานบริษัท แทนท่ี่จะเป็นพาร์ทเนอร์หรือคอนแทรคเตอร์เหมือนเดิม เปิดทางเรื่องเงินชดเชยและสวัสดิการต่าง ๆ สำหรับคนขับ</p>\n<p>การตัดสินวันนี้เป็นการปิดฉากคดีความของ Uber กับกลุ่มพนักงานคนขับรถที่กินระยะเวลามากว่า 5 ปี ผ่านมาแล้ว 3 ศาลได้แก่ศาลแรงงาน ศาลอุทธรณ์ (ศาลแรงงาน) ศาลสูง ก่อนจะมาจบที่ศาลฎีกาล่าสุดซึ่ง Uber แพ้รวด โดยศาลฎีการะบุว่าคนขับรถ Uber จะถูกนับเป็นพนักงานนับตั้งแต่คนขับล็อกอินเข้าแอป จนถึงเวลาล็อกเอาท์</p>\n<p>หลักจากนี้ Uber จะต้องกลับไปเจรจากับศาลแรงงานเรื่องเงินชดเชยให้กับคนขับรถที่เป็นคู่กรณีด้วย ขณะเดียวกันคำตัดสินนี้จะส่งผลถึงผู้ให้บริการ gig economy อื่น ๆ ในสหราชอาณาจักรด้วย</p>\n<p>ที่มา - <a href=\"https://www.bbc.com/news/business-56123668\">BBC</a>, <a href=\"https://www.cnbc.com/2021/02/19/uk-supreme-court-rules-uber-drivers-are-workers-not-contractors.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/4712134cddb498a510b4d2016502187e.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/uber\">Uber</a></div><div class=\"field-item odd\"><a href=\"/topics/uk\">UK</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8c26811eb998734fae99b4186624e24b26910ab98e94b738c582336e79286028","category":"Thai"}