{"title":"Z Holdings ตั้งเป้าดันญี่ปุ่น-เกาหลีเป็นขั้วที่สามของโลกไอที นอกเหนือจากอเมริกา-จีน","link":"https://www.blognone.com/node/121601","date":1615265031000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ข่าวความเคลื่อนไหวบริษัทเทคโนโลยีฝั่งเอเชียในช่วงนี้คือ <a href=\"https://www.blognone.com/node/121455\">การควบรวมระหว่าง LINE กับ Yahoo! Japan กลายเป็นบริษัทใหม่ Z Holdings</a> ที่เพิ่งเสร็จเรียบร้อยเมื่อวันที่ 1 มีนาคม (ล่าช้ากว่าแผนเดิม 6 เดือนเพราะกระบวนการอนุมัติที่ล่าช้าจาก COVID)</p>\n<p>หลังประกาศข่าว ผู้บริหารของ Z Holdings ได้ให้สัมภาษณ์กับ Financial Times เผยแผนการในอนาคตดังนี้</p>\n<ul>\n<li>Z Holdings ต้องการเป็นยักษ์เทคโนโลยีขั้วที่สามของโลก (ญี่ปุ่น+เกาหลีใต้) นอกเหนือจากอเมริกา-จีน</li>\n<li>เป้าหมายคือต้องการคานอำนาจกับยักษ์เทคโนโลยีฝั่งอเมริกาคือ GAFA (Google, Amazon, Facebook, Apple) โดยอาศัยจุดแข็งเรื่องฐานลูกค้า Z Holdings ในญี่ปุ่น</li>\n<li>แผนการคือจะซื้อกิจการ หรือเป็นพันธมิตรกับสตาร์ตอัพย่านเอเชียตะวันออกไปจนถึงเอเชียใต้ โดยเฉพาะที่ได้รับการสนับสนุนจาก SoftBank ซึ่งเป็นผู้ถือหุ้นรายใหญ่ใน Z Holdings (อีกรายคือ Naver บริษัทแม่ของ LINE)</li>\n<li>เตรียมเงินลงทุนไว้ 5 แสนล้านเยน (1.4 แสนล้านบาท) เพื่อลงทุนด้าน AI และจะจ้างวิศวกรเพิ่มอีก 5,000 คนทั่วโลก (ไม่นับรวมเงินที่จะใช้ซื้อกิจการ)</li>\n<li>บริการตัวแรกที่จะควบรวมกันคือบริการจ่ายเงิน LINE Pay ในญี่ปุ่น กับ PayPay บริการจ่ายเงินของ SoftBank จะรวมกันในปี 2022 โดยจะเหลือเป็น PayPay อย่างเดียว แต่ LINE Pay นอกญี่ปุ่นจะยังให้บริการตามปกติ</li>\n</ul>\n<p>โครงสร้างผู้ถือหุ้นของ Z Holdings แบ่งเป็น SoftBank + Naver ถือรวมกัน 65.3% (คนละครึ่ง) และผู้ถือหุ้นรายย่อยในตลาดหลักทรัพย์อีก 34.7% ส่วนบริการในเครือคือ Yahoo! Japan, LINE และอื่นๆ</p>\n<p><img src=\"https://www.blognone.com/sites/default/files/externals/e1c7b7090335b64fc8e3551cde626236.png\" /></p>\n<p>ที่มา - <a href=\"https://www.ft.com/content/36a37173-0ae5-4f0b-8fc0-f75309b21611\">FT</a>, <a href=\"https://www.ft.com/content/4023f46f-812d-4b64-9beb-7c589400468f\">FT</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/z-holdings\">Z Holdings</a></div><div class=\"field-item odd\"><a href=\"/topics/line\">LINE</a></div><div class=\"field-item even\"><a href=\"/topics/softbank\">SoftBank</a></div><div class=\"field-item odd\"><a href=\"/topics/japan\">Japan</a></div><div class=\"field-item even\"><a href=\"/topics/south-korea\">South Korea</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"813b24c05560a95ccc7f8e63c8519701772e9aafa2988bf3029acc6993617245","category":"Thai"}