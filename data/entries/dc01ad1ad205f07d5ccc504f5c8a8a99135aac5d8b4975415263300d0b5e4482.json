{"title":"HPE ซื้อกิจการ Zerto ผู้พัฒนาบริการ Cloud Data Management","link":"https://www.blognone.com/node/123535","date":1625186871000,"content":"<div><div><div><p>HPE ประกาศซื้อกิจการ Zerto ผู้พัฒนาบริการจัดการข้อมูลและปกป้องข้อมูลบนคลาวด์ ด้วยมูลค่าดีล 374 ล้านดอลลาร์ ซึ่งบริการของ Zerto จะมาเป็นส่วนหนึ่งของชุดบริการ HPE GreenLake</p>\n<p>Zerto ก่อตั้งในปี 2009 บริษัทมีลูกค้าราว 9,000 ราย ซึ่งรวมทั้งองค์กรขนาดใหญ่ และผู้ให้บริการออนไลน์ราว 350 ราย บริการของ Zerto เรียกว่า DRaaS หรือ Disaster recovery as a service เพื่อบริหารจัดการและปกป้องข้อมูลทั้งระดับ Edge ไปจนถึง Cloud</p>\n<p>Antonio Neri ซีอีโอ HPE กล่าวถึงดีลนี้ว่า องค์กรต่าง ๆ พบกับความท้าทายที่ซับซ้อนมากขึ้นในการบริหารจัดการ และปกป้องข้อมูลขององค์กร เนื่องจากการเติบโตของปริมาณข้อมูลในโครงสร้างที่เป็นไฮบริด ซึ่งบริการของ Zerto จะเข้ามาช่วยขยายบริการ GreenLake ของ HPE ให้ลูกค้าสามารถบริหารจัดการข้อมูลในเชิงลึกได้ดีมากขึ้น</p>\n<p>ที่มา: <a href=\"https://www.hpe.com/us/en/newsroom/press-release/2021/07/hewlett-packard-enterprise-expands-hpe-greenlake-edge-to-cloud-platform-with-acquisition-of-zerto-a-leader-in-cloud-data-management-and-protection.html\">HPE</a></p>\n<p><img src=\"https://www.blognone.com/sites/default/files/externals/1e19a4056bd8f0b44217fdb7beea8b2c.jpg\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/acquisition\">Acquisition</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"dc01ad1ad205f07d5ccc504f5c8a8a99135aac5d8b4975415263300d0b5e4482","category":"Thai"}