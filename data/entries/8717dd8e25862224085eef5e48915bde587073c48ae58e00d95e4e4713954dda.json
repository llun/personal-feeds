{"title":"Xbox Design Lab ตัวปรับแต่งสีคอนโทรลเลอร์กลับมาเปิดให้บริการแล้ว เลือกได้ 18 สี","link":"https://www.blognone.com/node/123274","date":1623988017000,"content":"<div><div><div><p>หากยังจำกันได้ ไมโครซอฟท์เปิดตัว Xbox Design Lab ในปี 2016 ให้ผู้เล่นปรับแต่งสีคอนโทรลเลอร์ได้ตามใจชอบ แต่ไมโครซอฟท์ปิดบริการนี้ไปเมื่อเดือนตุลาคมปี 2020 เพื่อเตรียมการเปิดตัว Xbox Series X|S</p>\n<p>ล่าสุด Xbox Design Lab กลับมาเปิดให้บริการแล้วพร้อมกับสามารถปรับแต่งคอนโทรลเลอร์ตัวใหม่อย่าง Xbox Wireless Controller ด้วย ผู้ใช้งานสามารถเลือกและจับคู่สีสำหรับตัวบอดี้ ปุ่มทั้งด้านหน้าเครื่องและด้านบนเครื่องได้ มีให้เลือกใช้ 18 สี รวมถึงสีใหม่ๆ อย่าง Shock Blue, Pulse Red และ Electric Volt</p>\n<p>ไมโครซอฟท์ระบุด้วยว่าตัวคอนโทรลเลอร์จาก Xbox Design Lab มีส่วนผสมของเม็ดพลาสติกแปรรูปจากวัสดุพลาสติกที่ไม่ได้ใช้งานแล้วหรือ post-consumer recycled (PCR) 30% แต่มีสีที่ไม่มีส่วนผสมของ PCR คือ Robot White, Pulse Red, Zest Orange และ Regal Purple</p>\n<p><img src=\"https://www.blognone.com/sites/default/files/externals/7dba7b1776b611a535342dac244879ca.jpg\" /></p>\n<p>Xbox Design Lab คิดค่าบริการ 70 ดอลลาร์ และหากเพิ่มแถบเลเซอร์มีค่าบริการเพิ่ม 10 ดอลลาร์</p>\n<p>ที่มา - <a href=\"https://www.engadget.com/xbox-design-lab-custom-next-gen-controller-colors-181854143.html?src=rss_b2c\">Engadget</a>, <a href=\"https://news.xbox.com/en-us/2021/06/17/xbox-design-lab-is-back/\">Xbox</a>, <a href=\"https://www.polygon.com/22538772/xbox-design-lab-series-x-custom-controllers\">Polygon</a></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/xbox-series-x\">Xbox Series X</a></div><div><a href=\"/topics/games\">Games</a></div><div><a href=\"/topics/accessories\">Accessories</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8717dd8e25862224085eef5e48915bde587073c48ae58e00d95e4e4713954dda","category":"Thai"}