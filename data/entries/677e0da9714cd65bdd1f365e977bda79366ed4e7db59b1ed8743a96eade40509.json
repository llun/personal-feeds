{"title":"Merck เตรียมผลิตวัคซีน COVID-19 ให้ Johnon & Johnson หลังสหรัฐฯ รับรองให้ใช้งาน","link":"https://www.blognone.com/node/121475","date":1614694172000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Merck ผู้ผลิตยารายใหญ่ของโลกเตรียมผลิตวัคซีน Janssen COVID-19 ของบริษัท Johnon &amp; Johnson เพื่อเร่งโครงการฉีดวัคซีนของสหรัฐฯ หลังวัคซีน Janssen COVID-19 ได้รับการรับรองให้ใช้งานในสหรัฐฯ ได้ในสัปดาห์นี้</p>\n<p>ทาง Johnon &amp; Johnson ส่งมอบวัคซีนแล้ว 4 ล้านโดส และกำลังส่งมอบเพิ่มเติมอีก 16 ล้านโดสภายในสิ้นเดือนมีนาคม</p>\n<p>วัคซีน Janssen COVID-19 นั้นมีจุดเด่นที่สามารถเก็บรักษาที่ตู้เย็นปกติได้นานถึง 3 เดือน, ต้องฉีดเพียงเข็มเดียว, และผลการทดสอบเฟส 3 นั้นมีข้อมูลของผู้สูงอายุเกิน 60 ปีจำนวนมาก ไปจนถึงมีการเก็บข้อมูลว่าวัคซีนมีผลดีแม้จะเป็นเชื้อวัคซีน COVID-19 กลายพันธุ์ในสายพันธุ์แอฟริกา</p>\n<p>ที่มา - <a href=\"https://www.nbcnews.com/politics/white-house/biden-announce-merck-will-help-manufacture-johnson-johnson-s-coronavirus-n1259262\">NBC</a></p>\n<p><img alt=\"No Description\" src=\"https://www.blognone.com/sites/default/files/externals/ea783faa82945f3abaa180f04c559f86.jpg\" ></p>\n<p>ภาพโดย <a href=\"https://pixabay.com/illustrations/corona-coronavirus-virus-blood-5174671/\">geralt</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/covid-19\">COVID-19</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"677e0da9714cd65bdd1f365e977bda79366ed4e7db59b1ed8743a96eade40509","category":"Thai"}