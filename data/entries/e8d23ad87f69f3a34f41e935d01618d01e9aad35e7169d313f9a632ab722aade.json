{"title":"AIS เปิดเว็บ V-Avenue.Co เว็บช้อปปิ้งในห้างแบบ 360 องศา ร้านค้าทั่วไปสมัครเปิดหน้าร้านได้","link":"https://www.blognone.com/node/122429","date":1619681078000,"content":"<div><div><div><p>AIS เปิดตัวเว็บไซต์ <a href=\"https://v-avenue.co/TH/PLAZA/\">V-Avenue.Co</a> แพลตฟอร์มอีคอมเมิร์ซที่ AIS ระบุว่าเป็นร้านค้าแบบ Virtual Reality แห่งแรกของโลก โดยร่วมมือกับเดอะมอลล์ กรุ๊ป จำกัด, บริษัท ซิตี้มอลล์ กรุ๊ป จำกัด (ดิ เอ็มโพเรียม), บริษัท ทีวีไดเร็ค จำกัด(มหาชน) และกลุ่มแบรนด์ไลฟ์สไตล์รีเทล Loft ,Jung Saem Mool, ALAND เพื่อนำสินค้ามาวางขายบน V-Avenue.Co</p>\n<p>V-Avenue.Co แบ่งเป็นสองส่วนหลักๆ คือ AIS Virtual Store ที่รวมร้านค้าจากห้างร้านข้างต้น กับ Community Hub ซึ่งเป็นพื้นที่เปิดให้ร้านค้ารายย่อยที่เข้ามามีหน้าร้านใน  V-Avenue.Co สามารถสมัครได้ฟรี โดย AIS บอกด้วยว่า ไม่เก็บค่าใช้จ่ายในการเปิดหน้าร้าน โดย ปรัธนา ลีลพนัง หัวหน้าคณะผู้บริหารกลุ่มลูกค้าทั่วไป AIS ระบุว่าตอนนี้มีร้านค้ารายย่อยเข้ามาร่วมกว่า 200 รายแล้ว</p>\n<p>AIS คาดการณ์ว่า เทคโนโลยี VR และ AR จะช่วยผลักดันให้เศรษฐกิจโลกโตราว 1.5 ล้านล้านดอลลาร์สหรัฐ (45 ล้านล้านบาท) ภายในปี 2573 และจะส่งผลกระทบต่อตำแหน่งงานทั่วโลกกว่า 23 ล้านตำแหน่ง ดังนั้นในฐานะผู้ให้บริการ Digital Life Service Provider ที่พัฒนาเครือข่าย 5G ที่ครอบคลุมครบ 77 จังหวัดทั่วประเทศ จึงนำศักยภาพของเทคโนโลยี 5G และ VR มาต่อยอดสร้างประสบการณ์และประโยชน์ในอุตสาหกรรมค้าปลีก</p>\n<p><img src=\"https://www.blognone.com/sites/default/files/externals/b5739eff538ce18420e5c0d56d087ada.jpg\" /></p>\n<p>ที่มา - ข่าวประชาสัมพันธ์</p>\n</div></div></div><div><div>Topics: </div><div><div><a href=\"/topics/ais\">AIS</a></div><div><a href=\"/topics/thailand\">Thailand</a></div><div><a href=\"/topics/e-commerce\">E-commerce</a></div><div><a href=\"/topics/virtual-reality\">Virtual Reality</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e8d23ad87f69f3a34f41e935d01618d01e9aad35e7169d313f9a632ab722aade","category":"Thai"}