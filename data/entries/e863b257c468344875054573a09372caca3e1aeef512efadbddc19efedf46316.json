{"title":"Duolingo ยื่นไฟลิ่งเตรียม IPO เข้าตลาดหุ้น Nasdaq ด้วยตัวย่อ DUOL","link":"https://www.blognone.com/node/123465","date":1624924669000,"content":"<div><div><div><p>Duolingo แอปสอนภาษาต่างประเทศชื่อดัง ได้ยื่นเอกสารไฟลิ่งเพื่อนำบริษัทเข้าตลาดหุ้นสหรัฐ โดยคาดว่าเป็นตลาดหุ้นแนสแดค ใช้ตัวย่อในการซื้อขาย DUOL</p>\n<p>บริษัทมีมูลค่ากิจการจากการ<a href=\"https://www.blognone.com/node/119696\">เพิ่มทุนรอบล่าสุดเมื่อเดือนพฤศจิกายนปีที่แล้ว</a>ที่ 2,400 ล้านดอลลาร์ โดยเป็นเงินเพิ่มทุน 35 ล้านดอลลาร์ จาก Durable Capital Partners และ General Atlantic</p>\n<p>ตัวเลขผลประกอบการของ Duolingo มีรายได้ในปี 2020 ที่ 161.7 ล้านดอลลาร์ เพิ่มขึ้น 128% จากปี 2019 และขาดทุนสุทธิ 15.8 ล้านดอลลาร์ เฉพาะไตรมาสแรกของปี 2021 มีรายได้รวม 55.4 ล้านดอลลาร์ และขาดทุน 13.5 ล้านดอลลาร์</p>\n<p>Duolingo ระบุว่าแพลตฟอร์มให้บริการเรียนภาษาทั้งหมด 40 ภาษา มีผู้ใช้งานเป็นประจำทุกเดือนราว 40 ล้านบัญชี</p>\n<p>ที่มา: <a href=\"https://www.reuters.com/technology/language-learning-app-duolingo-files-us-ipo-2021-06-28/\">Reuters</a></p>\n<p><img src=\"https://www.blognone.com/sites/default/files/externals/9b17804fae18f5188724fde6505600da.jpg\" /></p>\n</div></div></div><div><div>Topics: </div><div><div><a href=\"/topics/duolingo\">Duolingo</a></div><div><a href=\"/topics/edtech\">EdTech</a></div><div><a href=\"/topics/ipo\">IPO</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e863b257c468344875054573a09372caca3e1aeef512efadbddc19efedf46316","category":"Thai"}