{"title":"Firefox 89 ออกแล้ว เปลี่ยนมาใช้ UI ใหม่ แท็บดูลอยได้ ลดจำนวนปุ่มและเมนูลง","link":"https://www.blognone.com/node/122966","date":1622593981000,"content":"<div><div><div><p>Firefox ออกเวอร์ชัน 89 มีการเปลี่ยนแปลงสำคัญคือ UI แบบใหม่ที่สดใสขึ้น เมนูเรียบง่ายขึ้น (โค้ดเนม Proton) แต่ก็เป็นประเด็นวิจารณ์มาตั้งแต่ช่วงทดสอบ โดยเฉพาะการออกแบบแท็บใหม่ที่เป็นก้อนสี่เหลี่ยม และดู \"ลอย\" ขึ้นจากแถบเครื่องมือ มีช่องว่างไม่เชื่อมต่อกัน</p>\n<p>Mozilla บอกว่าแนวทางหลักของ UI ใหม่คือ simplified ลดสิ่งที่ไม่จำเป็นลง</p>\n<ul>\n<li>แถบเครื่องมือ ถูกลดเหลือแค่ปุ่ม Back, Forward, Refresh, ช่อง Address Bar ที่มีไอคอนเพียงเล็กน้อย เหลือเฉพาะปุ่มที่ใช้บ่อยอย่าง Reader Mode, Zoom Level และ Bookmarks เท่านั้น</li>\n<li>เมนูด้านขวามือสุด (hamburger menu) ลดจำนวนรายการในเมนูลง เอาไอคอนออกทั้งหมดไม่ให้รกสายตา ปรับข้อความในเมนูให้ชัดเจนขึ้น</li>\n<li>แท็บใหม่ ถูกปรับปรุงให้สูงขึ้น เพื่อแสดงข้อความได้ 2 บรรทัด มีข้อความบรรทัดล่างบอกสถานะของแท็บ (เช่น เล่นเสียงอยู่ บล็อควิดีโออยู่) ส่วนเหตุผลที่ออกแบบให้แท็บดูลอย เป็นเพราะต้องการให้คนรู้ว่าแท็บย้ายได้ หรือลากออกมาเป็นอีกหน้าต่างได้</li>\n<li>ไดอะล็อกแจ้งเตือน ถูกจัดกลุ่มใหม่ให้รกน้อยลง รวมการขอสิทธิกล้องและไมโครโฟนไว้ด้วยกัน</li>\n</ul>\n<p><img src=\"https://www.blognone.com/sites/default/files/externals/5f97d45dc87eed56d70d7921e5d06a2f.jpg\" /></p>\n<p><img src=\"https://www.blognone.com/sites/default/files/externals/7ac4f4104bd3cedae7092f8a642577f6.jpg\" /></p>\n<p><img src=\"https://www.blognone.com/sites/default/files/externals/3d6ccc0df9d6673615cce593dd943b5c.jpg\" /></p>\n<p><img src=\"https://www.blognone.com/sites/default/files/externals/74a2979602e16aca045ab452f0ac1460.jpg\" /></p>\n<p>Mozilla บอกว่าใช้ข้อมูลพฤติกรรมของผู้ใช้เพื่อมาออกแบบ UI ใหม่ ปุ่มไหนที่คนคลิกน้อยๆ เช่น ปุ่ม Home หรือ Profile จะถูกถอดออกไป หรือนำไปซ่อนในเมนูแทน</p>\n<p><img src=\"https://www.blognone.com/sites/default/files/externals/89de1520dd4ffd250c77c94a61725052.jpg\" /></p>\n<p>ของใหม่อย่างอื่นใน Firefox 89</p>\n<ul>\n<li>หน้าตาของ Firefox for iOS ถูกปรับปรุงใหม่ด้วย</li>\n<li>ผู้ใช้ macOS จะเห็นเมนูคลิกขวา (context menu) ที่รองรับ Dark Mode แล้ว, รองรับโหมด fullscreen แบบเต็มจอจริงๆ</li>\n<li>ลดจำนวนข้อความแจ้งเตือนลง อะไรที่ไม่สำคัญจะถูกบล็อคเป็นค่าดีฟอลต์</li>\n<li>Private Browsing เพิ่มฟีเจอร์ Total Cookie Protection จำกัดการทำงานของคุกกี้ เฉพาะเว็บต้นทางเท่านั้น</li>\n</ul>\n<p><img src=\"https://www.blognone.com/sites/default/files/externals/4060ced48e2f83f95d31892d238cf7ce.jpg\" /></p>\n<p>ที่มา - <a href=\"https://blog.mozilla.org/en/mozilla/news/modern-clean-new-firefox-clears-the-way-to-all-you-need-online/\">Mozilla</a>, <a href=\"https://www.mozilla.org/en-US/firefox/89.0/releasenotes/\">Mozilla</a></p>\n</div></div></div><div><div>Topics: </div><div><div><a href=\"/topics/firefox\">Firefox</a></div><div><a href=\"/topics/browser\">Browser</a></div><div><a href=\"/topics/mozilla\">Mozilla</a></div><div><a href=\"/topics/user-interface\">User Interface</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2bb39aa0e2508315d70c4414d4059451d74886a0ea0c1b454a22285c533a9256","category":"Thai"}