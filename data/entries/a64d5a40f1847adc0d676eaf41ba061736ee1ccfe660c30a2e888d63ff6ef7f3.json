{"title":"เคราะห์ซ้ำกรรมซัด, ไต้หวันสั่งลดการใช้น้ำ กระทบโรงงานผลิตชิปที่ผลิตไม่ทันอยู่แล้ว","link":"https://www.blognone.com/node/121386","date":1614235434000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>ตอนนี้ไต้หวันกำลังประสบปัญหาระดับน้ำในอ่างเก็บน้ำลดลงต่ำเข้าขั้นวิกฤติ ทำให้รัฐบาลเริ่มสั่งลดปริมาณการใช้น้ำในหลายเมือง ซึ่งส่วนใหญ่ล้วนเป็นที่ตั้งของโรงงานผลิตชิปของทั้ง TSMC และ UMC ที่กำลังประสบปัญหาผลิตชิปให้อุตสาหกรรมไอทีและรถยนต์ไม่ทัน</p>\n<p>TSMC เคยเปิดเผยว่าใช้น้ำวันละ 156,000 ตันต่อวันในกระบวนการผลิตชิป โดยถึงแม้ TSMC จะมีการนำน้ำที่ใช้แล้วกลับมาใช้ซ้ำอยู่แล้วในกระบวนการ อย่างในปี 2019 บริษัทเผยว่าได้รียูสน้ำในกระบวนการผลิตราว 86.7% ของน้ำที่ใช้ทั้งหมด แต่บริษัทก็เกรงว่าหากสถานการณ์ฝนยังไม่ดีขึ้นภายในเดือนพฤษภาคม ปัญหาใหญ่จะตามมาแน่นอน</p>\n<p>ตัวอย่างของปริมาณน้ำที่เข้าขั้นวิกฤติในไต้หวันขณะนี้ อย่างใน Baoshan ที่มีอ่างเก็บน้ำ 2 อ่างมีปริมาณน้ำที่ 25.6% และ 14.7% หรือ 2 อ่างที่ป้อนน้ำให้กับนิคม Taichung Science Park อยู่ที่ 16.6% และ 13.9% เป็นต้น โดยหน่วยงานด้านชลประทานไต้หวันคาดว่า ปริมาณน้ำปัจจุบันน่าจะส่งไปใช้อุปโภคบริโภคได้อีกไม่เกิน 60 วัน</p>\n<p>ที่มา - <a href=\"https://asia.nikkei.com/Business/Tech/Semiconductors/Taiwan-s-chip-industry-under-threat-as-drought-turns-critical2\">Asian Nikkei Review</a></p>\n<p><img alt=\"No Description\" src=\"https://www.blognone.com/sites/default/files/externals/70c42c5b52eebfe21f2cad155dd6cd75.jpg\" ></p>\n<p><em>Photo courtesy of <a href=\"https://pr.tsmc.com/english/gallery-fabs-inside\">TSMC</a></em></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/tsmc\">TSMC</a></div><div class=\"field-item odd\"><a href=\"/topics/taiwan\">Taiwan</a></div><div class=\"field-item even\"><a href=\"/topics/semiconductor\">Semiconductor</a></div></div></div>","author":"nismod","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a64d5a40f1847adc0d676eaf41ba061736ee1ccfe660c30a2e888d63ff6ef7f3","category":"Thai"}