{"title":"[ไม่ยืนยัน] FDA กำลังอนุมัติวัคซีน COVID-19 ของ Pfizer ให้ใช้ในเด็กอายุ 12 ปีขึ้นไป","link":"https://www.blognone.com/node/122497","date":1620122829000,"content":"<div><div><div><p>หนังสือพิมพ์ The New York Times อ้างแหล่งข่าวไม่เปิดเผยตัวตน ระบุว่าองค์การอาหารและยาสหรัฐฯ (FDA) กำลังจะอนุมัติวัคซีน BNT162b2 ที่พัฒนาโดย Pfizer และ BioNTech ให้ใช้งานกับเด็กอายุ 12 ถึง 15 ปีได้ภายในไม่กี่วันข้างหน้านี้ จากเดิมที่อนุมัติให้ใช้งานในผู้มีอายุ 16 ปีขึ้นไปเท่านั้น</p>\n<p>Pfizer ทดสอบเฟส 3 กับกลุ่มตัวอย่างอายุ 12-15 ปีเสร็จสิ้นไปเมื่อเดือนมีนาคมที่ผ่านมาในกลุ่มทดสอบขนาดเล็ก มีผู้ร่วมทดสอบเพียง 2,260 คนแบ่งทดสอบยาหลอกและวัคซีนอย่างละครึ่ง หลังการทดสอบพบผู้ติดเชื้อ COVID-19 จำนวน 18 ราย อยู่ในกลุ่มได้รับยาหลอกทั้งหมด</p>\n<p>แม้ผลการทดสอบนี้จะเก็บเคสผู้ติดเชื้อได้ปริมาณน้อย (ส่งผลให้ความมั่นใจต่อตัวเลขประสิทธิภาพต่ำ) แต่ผลการทดลองก็ระบุว่าอัตราการเกิดภูมิ (antibody geometric mean titers - GMTs) ของกลุ่มที่ได้รับวัคซีน สูงถึง 1,239.5 GMTs เทียบกับการทดสอบในกลุ่มอายุ 16 ถึง 25 ปีที่ได้ 705.1 GMTs เท่านั้น ขณะที่ผลข้างเคียงจากวัคซีนอยู่ในระดับเดียวกับที่พบในการทดลองในกลุ่มอายุ 16 ถึง 25 ปี</p>\n<p>ทาง Pfizer กำลังทดสอบการใช้วัคซีน BNT162b2 ในอีก 3 กลุ่มอายุ ได้แก กลุ่ม 5 ถึง 11 ปี, กลุ่ม 2 ถึง 5 ปี, และกลุ่ม 6 เดือนถึง 2 ปี</p>\n<p>ที่มา - <a href=\"https://arstechnica.com/science/2021/05/fda-to-authorize-pfizer-vaccine-use-in-teens-12-15-by-early-next-week-report/\">ArsTechnica</a>, <a href=\"https://www.pfizer.com/news/press-release/press-release-detail/pfizer-biontech-announce-positive-topline-results-pivotal\">Pfizer</a></p>\n<p><img src=\"https://www.blognone.com/sites/default/files/externals/d3ee8116e902ef220033013367d60c21.jpg\" /></p>\n</div></div></div><div><div>Topics: </div><div><div><a href=\"/topics/pfizer\">Pfizer</a></div><div><a href=\"/topics/usa\">USA</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"785314c747adcf3ab2d45de00310a61d774082ac779c1bd03fecf39569a6a728","category":"Thai"}