{"title":"PUBG Mobile v1.5 เพิ่มฉากโรงงาน Tesla Gigafactory มีรถ Tesla Model Y ขับขี่อัตโนมัติได้","link":"https://www.blognone.com/node/123642","date":1625825150000,"content":"<div><div><div><p>PUBG Mobile เตรียมอัพเดตแพทช์ใหม่ v1.5 ขนาด 686 MB บน Android และ 1.64 GB บน iOS ให้กับผู้เล่นตั้งแต่วันนี้เป็นต้นไป เพิ่มโหมด Mission Ignition ที่จะปรับปรุงแผนที่ Erangel ให้มีโซนทันสมัยมากขึ้น และจับมือกับ Tesla เพิ่มโรงงาน Tesla Gigafactory เข้ามาในแผนที่ มีรถ Model Y ที่สามารถหาได้ใน Gigafactory และสามารถขับบนถนนไปยังจุดที่ผู้เล่นมาร์คในแมพได้อัตโนมัติ</p>\n<p>นอกจากนี้ยังมีรถ Tesla Semi ที่จะเกิดแบบสุ่มรอบแผนที่ มีตึกใหม่ ลิฟต์ ประตูอัตโนมัติ แพลตฟอร์มเคลื่อนที่ได้ มี HyperLines เชื่อมการเดินทางตามโซนเมืองต่างๆ มี Air Conveyor system นอกโซนเมือง ใช้เคลื่อนที่บนอากาศได้</p>\n<p>มีปืนใช้กระสุน 5.56 แบบใหม่ชื่อ ASM Akaban และปืนใช้กระสุน 7.62 ชื่อ MG3 เพิ่มอุปกรณ์ Tactical Marking Device มาร์คศัตรูที่โดนยิงอัตโนมัติ และเพิ่มโล่ควบคุมฝูงชน</p>\n<p>ส่วนด้านเทคนิค เวอร์ชั่น 1.5 เพิ่มการรองรับการเล่นแบบ 90fps บนอุปกรณ์หลายรุ่นมากขึ้น (ไม่มีระบุว่ารุ่นไหนบ้าง) ปรับ field of view ในโหมดมุมมองบุคคลที่สามได้ ปรับปรุงหน้าเมนูเริ่มเกมใหม่ และอื่นๆ สามารถอ่าน Patch Note แบบเต็ม<a href=\"https://www.pubgmobile.com/webplat/info/news_version3/35372/60662/60663/60724/60725/60765/m22521/202107/894225.shtml\">ได้ที่นี่</a></p>\n<p>ที่มา - <a href=\"https://www.pubgmobile.com/webplat/info/news_version3/35372/60662/60663/60724/60725/60765/m22521/202107/894225.shtml\">PUBG Mobile</a></p>\n<p><img src=\"https://www.blognone.com/sites/default/files/externals/3839b8a584407990aebf6ac6db1309f2.jpg\" /></p>\n</div></div></div><div><div>Topics: </div><div><div><a href=\"/topics/pubg\">PUBG</a></div><div><a href=\"/topics/games\">Games</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e27362c6198bd31199ee2299120d170d527a9c59513d1853baf4a65dd9e23d33","category":"Thai"}