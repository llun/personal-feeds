{"title":"Lenovo เปิดตัว Xiaoxin Pad Pro 2021 ชิป Snapdragon 870 จอ OLED 90Hz","link":"https://www.blognone.com/node/122541","date":1620284998000,"content":"<div><div><div><p>Lenovo เปิดตัวแท็บเล็ตรุ่นใหม่รูปทรงคล้ายกับ iPad Pro ชื่อ Xiaoxin Pad Pro 2021 ในประเทศจีน ซึ่งชื่อนี้อาจจะเป็นชื่อที่ใช้เฉพาะในประเทศจีนเท่านั้น และอาจมีเวอร์ชั่นโกลบอลตามมาในอนาคต ที่ใช้ชื่อตระกูล Yoga Tab หรือ Lenovo Tab อื่น ตัวแท็บเล็ตใช้ชิป <a href=\"https://www.blognone.com/node/120688\">Snapdragon 870</a> ที่เป็นรุ่นพัฒนาต่อยอดจาก Snapdragon 865+ ทำให้น่าจะเป็นแท็บเล็ตรุ่นเกือบเรือธงของ Lenovo แต่ยังไม่มีรายละเอียดสเปกภายในอื่นๆ</p>\n<p>หน้าจอยังไม่ระบุขนาด แต่เป็นจอ OLED อัตรารีเฟรช 90Hz ความละเอียด 2,560 x 1,600 พิกเซล ความสว่างสูงสุด 600 nits อัตราส่วน 16:10 คอนทราสต์ 800,000:1 รองรับ Dolby Vision, ผ่านมาตรฐานถนอมสายตา TÜV Rheinland และรองรับ HDR 10 ส่วนลำโพงเป็นแบบ quad สี่ช่อง</p>\n<p>ราคาและวันวางจำหน่ายของ Xiaoxin Pad Pro 2021 ยังไม่เปิดเผย คงต้องติดตามรายละเอียดเมื่อใกล้วางจำหน่ายอย่างเป็นทางการต่อไป</p>\n<p>ที่มา - <a href=\"https://www.notebookcheck.net/Lenovo-unveils-a-new-flagship-tablet-with-a-Qualcomm-Snapdragon-870-SoC-and-a-90-Hz-OLED-display.537644.0.html\">Notebookcheck</a></p>\n<p><img src=\"https://www.blognone.com/sites/default/files/externals/860e396dbd4f235e663feacd061b00de.jpg\" /><img src=\"https://www.blognone.com/sites/default/files/externals/77b17304d17fe5d5680b417ff941a889.jpg\" /></p>\n</div></div></div><div><div>Topics: </div><div><div><a href=\"/topics/lenovo\">Lenovo</a></div><div><a href=\"/topics/tablet\">Tablet</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"328edc56d41f4e3d113525bf3dfbd684219ce206b6db97a8b572a4f7f740ecab","category":"Thai"}