{"title":"Output","link":"https://markpeak.net/output/","date":1611622389000,"content":"<p>ภาพจากเว็บ <a href=\"https://www.chelseafc.com/en/news/2021/01/24/lampard-pleased-with-improved-form-and-increasing-options\">Chelsea FC</a></p>\n<p>ข่าว Frank Lampard ถูกปลดจากการเป็นโค้ชเชลซี คงไม่ใช่เรื่องน่าแปลกใจมากนัก</p>\n<p>ฟุตบอลสมัยใหม่ใช้เงินลงทุนมหาศาล ต้องการความสำเร็จโดยเร็ว เมื่อบวกกับวัฒนธรรมแบบเชลซี (เสี่ยหมีสั่งลุย) และประวัติการเปลี่ยนโค้ชในอดีต การปลด Lampard อยู่ในขอบเขตที่มองเห็น</p>\n<p>แน่นอนว่าในวงการโค้ชเองก็รับรู้ถึงความกดดันลักษณะเดียวกันนี้ ในทุกสโมสรใหญ่ของยุโรป สิ่งที่น่าสนใจจึงเป็นท่าทีของเพื่อนร่วมอาชีพคือ Pep Guardiola ที่ออกมาให้กำลังใจ Lampard เป็นคนแรกๆ โดยบอกว่าอยากชวนเขาไปนั่งกินข้าวกัน เมื่อโอกาสอำนวย (อังกฤษเลิกล็อคดาวน์แล้ว)</p>\n<div class=\" content_cards_card content_cards_domain_www-mirror-co-uk\">\n\t\t\t<div class=\"content_cards_image\">\n\t\t\t\t<a class=\"content_cards_image_link\" href=\"https://www.mirror.co.uk/sport/football/news/lampard-sacked-chelsea-pep-guardiola-23381003\">\n\t\t\t\t\t<img src=\"https://i2-prod.mirror.co.uk/incoming/article23381016.ece/ALTERNATES/s1200/0_Manchester-City-v-Chelsea-Premier-League-Etihad-Stadium.jpg\" alt=\"Guardiola makes offer to Lampard after he was sacked as Chelsea manager\">\t\t\t\t</a>\n\t\t</div>\n\t\n\t<div class=\"content_cards_title\">\n\t\t<a class=\"content_cards_title_link\" href=\"https://www.mirror.co.uk/sport/football/news/lampard-sacked-chelsea-pep-guardiola-23381003\">\n\t\t\tGuardiola makes offer to Lampard after he was sacked as Chelsea manager\t\t</a>\n\t</div>\n\t<div class=\"content_cards_description\">\n\t\t<a class=\"content_cards_description_link\" href=\"https://www.mirror.co.uk/sport/football/news/lampard-sacked-chelsea-pep-guardiola-23381003\">\n\t\t\t<p>The Manchester City boss was one of the first Premier League managers to speak out on Lampard's dismissal after the axe fell on the Chelsea legend on Monday</p>\n\t\t</a>\n\t</div>\n\t<div class=\"content_cards_site_name\">\n\t\t<img src=\"https://s2-prod.mirror.co.uk/@trinitymirrordigital/chameleon-branding/publications/mirror/img/favicon.ec1359e58dd0bce2.ico\" alt=\"mirror\" class=\"content_cards_favicon\"/>\t\tmirror\t</div>\n</div>\n<p>ประเด็นสำคัญในคำกล่าวของ Pep คือประโยคสั้นๆ ที่บอกว่า</p>\n<blockquote><p>“People talk about projects and ideas, but they don’t exist &#8211; you have to win or you’ll be sacked,&#8221;</p></blockquote>\n<p>ทุกคนมีความเห็นและไอเดียมากมาย แต่สิ่งเหล่านี้ไม่มีอยู่จริง ในฐานะโค้ช เรามีหน้าที่แค่ชนะ หรือไม่งั้นก็โดนปลด เท่านั้นเอง</p>\n<p>อ่านความคิดของ Pep แล้วก็สตันต์ไปพักใหญ่ ในมุมของโค้ชระดับบิ๊กเนมแห่งยุโรป ผู้กวาดรางวัลและโทรฟี่มาแล้วนับไม่ถ้วน เจ้าของทฤษฎีมากมายในฟุตบอลยุคใหม่ สุดท้ายแล้วก็เหลือแค่เรื่องพื้นฐานข้อเดียว</p>\n<p>ทำทีมให้ชนะ</p>\n<p>แนวคิดนี้ใช้ได้กับเรื่องอื่นๆ ที่ไม่ใช่ฟุตบอลด้วย ในแง่ชีวิตการทำงานก็ใช้ได้เช่นกัน โชคดีที่สมัยเริ่มทำงานใหม่ๆ มีกัลยาณมิตรคนหนึ่งสอนเอาไว้ว่า เราจะไปซุ่มทำงานหนักแค่ไหน ลำบากแค่ไหนก็ตาม แต่ถ้าผลงานไม่ออก ก็ไม่มีใครให้คุณค่ากับความเหนื่อยยากของเรา</p>\n<p>output เป็นสิ่งเดียวที่จับต้องได้ effort มีหน้าที่ช่วยอธิบายเบื้องหลัง output นั้น</p>\n<p>หากมีแต่ effort แต่ไม่มี output ก็ไม่มีใครสนใจเราอยู่ดี</p>The post <a href=\"https://markpeak.net/output/\">Output</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"dc39c2794dad2f19a01f20e39623fd2523b9314e021a9127da908e6f78bc37ea","category":"Thai"}