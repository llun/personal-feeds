{"title":"[ไม่ยืนยัน] Galaxy Watch 4 จะรัน Wear OS ครอบด้วย One UI","link":"https://www.blognone.com/node/122727","date":1621323116000,"content":"<div><div><div><p>หลังมีข่าวลือมาสักพัก และ<a href=\"https://www.blognone.com/node/121500\">พบหลักฐานในซอร์สโค้ดเคอร์เนล</a>ว่า Samsung อาจกำลังทำสมาร์ทวอทช์รัน Wear OS</p>\n<p>ล่าสุด SamMobile ลงข่าวจากแหล่งข่าวไม่ระบุที่มา ว่าระบบปฏิบัติการของ Galaxy Watch 4 จะเปลี่ยนจาก Tizen OS มาเป็น Wear OS จริงตามข่าวลือ แต่จะครอบทับด้วย One UI 3.x ของซัมซุงเองอีกที</p>\n<p>One UI แบบใหม่ยังมีหน้าตาคล้ายคลึงกับ Tizen OS อยู่ ทำให้ผู้ใช้ไม่รู้สึกถึงความแตกต่างมากนัก พร้อมระบุจะมีฟีเจอร์ SmartThings (เช่นการตามหาอุปกรณ์และควบคุมสมาร์ทโฮม) และมีฟีเจอร์ใหม่ ส่งข้อความเสียงสั้นๆ ให้เพื่อนได้คล้ายเป็นวิทยุสื่อสาร</p>\n<p>SamMobile ระบุว่า Galaxy Watch 4 จะมีสามแบบ คือแบบที่ดูเป็นทางการ เหมาะสำหรับใส่ทำงานหนึ่งแบบ กับอีกสองแบบเป็นแบบนาฬิกาแบบสปอร์ต และมีรุ่น Active สำหรับเล่นกีฬา ยังไม่มีข้อมูลวันเปิดตัวหรือวางจำหน่าย แต่คาดว่าอาจเปิดตัวพร้อมมือถือจอพับได้รุ่นใหม่ ภายในเดือนกรกฎาคม</p>\n<p>ที่มา - <a href=\"https://www.sammobile.com/news/exclusive-galaxy-watch-4-feature-wear-os-confirmed/\">SamMobile</a></p>\n<p><img src=\"https://www.blognone.com/sites/default/files/externals/7a2f857ebce5ed6ac4d422e608374cf1.jpg\" /><em>ภาพ Galaxy Watch 3</em></p>\n</div></div></div><div><div>Topics: </div><div><div><a href=\"/topics/galaxy-watch\">Galaxy Watch</a></div><div><a href=\"/topics/samsung\">Samsung</a></div><div><a href=\"/topics/wear-os\">Wear OS</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d91bd5df49394418e16fd5af9dd27f5cec381e102c55090919b978ac7da09987","category":"Thai"}