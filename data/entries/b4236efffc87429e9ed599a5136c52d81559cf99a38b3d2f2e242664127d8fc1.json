{"title":"เหมืองคริปโตจีนทยอยเทขายการ์ดจอ RTX3070 เหลือราว 13,000 บาท","link":"https://www.blognone.com/node/123525","date":1625131388000,"content":"<div><div><div><p>หลังทางการจีนเริ่มดำเนินนโยบายต่อต้านเหมืองขุดเงินคริปโต ก็เริ่มมีรายงานอุปกรณ์ที่ใช้ในเหมืองขุดถูกขายออกมาเรื่อยๆ ตอนนี้ก็เริ่มมีรายงานออกมาว่าตลาดการ์ดกราฟิกมือสองในจีนเริ่มราคาลดลงอย่างหนักหลังเหล่าเหมืองนำสินค้าออกมาขาย เช่น การ์ด RTX3070 นั้นขายที่ 2,600 หยวน หรือ 13,000 บาทเท่านั้น</p>\n<p>HKEPC ระบุว่า การ์ดจอที่นำมาขายมีทั้งฝั่ง AMD ตั้งแต่ Radeon 6000, ย้อนไปถึง RX 400 ส่วน NVIDIA มีตั้งแต่ RTX 30xx ย้อนไปถึง GTX 10xx ตัวอย่างราคา RTX 3070 ที่มีขายในระดับร้อยใบ ตกใบละ 2,600 หยวนหรือราว 13,000 บาท จากราคาเปิดตัว 499 ดอลลาร์ หรือราว 16,000 บาท</p>\n<p>อย่างไรก็ตาม การ์ดจอที่ผ่านการขุดเหมืองคริปโตมาก่อน เป็นการ์ดจอที่ผ่านการใช้งานหนักตลอด 24 ชั่วโมง เป็นเวลาหลายเดือนหรืออาจเป็นแรมปี ไม่น่าจะอยู่ในสภาพที่ควรซื้อมาใช้เล่นเกม ซึ่ง HKEPC ก็เตือนเกมเมอร์ที่ต้องการหาการ์ดจอราคาถูกในเรื่องนี้ แต่ก็มีความเป็นไปได้ว่าถ้าตลาดคริปโตยังซบเซา ผนวกกับการขยับไปใช้ proof-of-stake ของ Ethereum ในอนาคตและ<a href=\"https://www.blognone.com/node/122733\">มาตรการลดพลังขุดของ NVIDIA</a> ก็อาจทำให้การ์ดจอค่อยๆ ราคาลดลงได้</p>\n<p>ที่มา - <a href=\"https://www.hkepc.com/20415/%E8%81%9E%E5%88%B0%E7%A4%A6%E9%9B%A3%E7%9A%84%E5%91%B3%E9%81%93_%E4%B8%AD%E5%9C%8B%E7%A4%A6%E5%B7%A5%E6%BA%96%E5%82%99%E8%B3%A3%E5%8D%A1%E8%B5%B0%E4%BD%AC__%E7%8E%A9%E5%AE%B6%E5%B0%8F%E5%BF%83%E5%A4%A7%E9%87%8F%E7%A4%A6%E5%8D%A1%E5%B7%B2%E6%B5%81%E5%85%A5%E4%BA%8C%E6%89%8B%E5%B8%82%E5%A0%B4\">HKEPC</a> via <a href=\"https://www.pcgamer.com/cryptocurrency-miners-in-china-are-beginning-to-sell-off-gpus-for-cheap/\">PCGamer</a></p>\n<p><img src=\"https://www.blognone.com/sites/default/files/externals/cf01d3da293a9f008ae9b098c08022b8.jpg\" /></p>\n</div></div></div><div><div>Topics: </div><div><div><a href=\"/topics/cryptocurrency\">Cryptocurrency</a></div><div><a href=\"/topics/china\">China</a></div><div><a href=\"/topics/gpu\">GPU</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b4236efffc87429e9ed599a5136c52d81559cf99a38b3d2f2e242664127d8fc1","category":"Thai"}