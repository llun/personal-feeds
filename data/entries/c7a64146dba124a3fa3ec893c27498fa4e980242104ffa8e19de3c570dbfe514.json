{"title":"[IDC] ตลาด Tablet ไตรมาส 1/2021 เติบโตสูงสุดนับตั้งแต่ปี 2013 - Apple ยังคงครองตลาดมากที่สุด","link":"https://www.blognone.com/node/122470","date":1619886480000,"content":"<div><div><div><p>IDC บริษัทวิจัยตลาด รายงานตัวเลขยอดขายแท็บเล็ตและ Chromebook ในไตรมาสที่ 1 ปี 2021 โดยภาพรวมของแท็บเล็ตยอดขายเพิ่มขึ้นถึง 55.2% เทียบกับไตรมาส 1 ปี 2020 จำนวนส่งมอบ 39.9 ล้านเครื่อง เป็นอัตราการเติบโตสูงสุดนับตั้งแต่ไตรมาสที่ 3 ปี 2013 ส่วน Chromebook การเติบโตสูงกว่ามาก โดยส่งมอบในไตรมาส 1 ปี 2021 13 ล้านเครื่อง เทียบกับปีก่อนที่ 2.8 ล้านเครื่อง</p>\n<p>Anuroopa Nataraj นักวิเคราะห์ของ IDC มองว่าผลกระทบจากโควิด ยังทำให้ความต้องการแท็บเล็ตเพิ่มสูงไปอีกระยะหนึ่ง อย่างไรก็ตามมองว่าตลาดแท็บเล็ต มีแนวโน้มจะเป็นการแข่งขันของผู้ผลิตรายใหญ่ไม่กี่ราย ส่วน Jitesh Ubrani นักวิเคราะห์อีกคนของ IDC มองตลาด Chromebook ว่า ยังคงเน้นไปที่ตลาดการศึกษา เนื่องจากไม่โดดเด่นพอที่จะเข้ามาในตลาดลูกค้าทั่วไป แต่ถึงเป็นตลาดการศึกษา ก็ยังจำกัดไม่มากประเทศ เนื่องจากต้องพึ่งการเชื่อมต่อกับคลาวด์</p>\n<p>แอปเปิลยังครองส่วนแบ่งตลาดแท็บเล็ตในอันดับ 1 ที่ 31.7% ด้วยจำนวนส่งมอบ 12.7 ล้านเครื่อง ตามด้วย ซัมซุง เลอโนโว อเมซอน และหัวเหว่ย ส่วนตลาด Chromebook เอชพีเป็นอันดับ 1 ที่ 33.5% จำนวน 4.4 ล้านเครื่อง ตามด้วย เลอโนโว เอเซอร์ เดลล์ และซัมซุง ในลำดับที่ 2-5</p>\n<p>ที่มา: <a href=\"https://www.idc.com/getdoc.jsp?containerId=prUS47648021\">IDC</a></p>\n<p><img src=\"https://www.blognone.com/sites/default/files/externals/308de5ffed8d6f2f3021c8c9de847643.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/market-research\">Market Research</a></div><div><a href=\"/topics/tablet\">Tablet</a></div><div><a href=\"/topics/chromebook\">Chromebook</a></div><div><a href=\"/topics/ipad\">iPad</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c7a64146dba124a3fa3ec893c27498fa4e980242104ffa8e19de3c570dbfe514","category":"Thai"}