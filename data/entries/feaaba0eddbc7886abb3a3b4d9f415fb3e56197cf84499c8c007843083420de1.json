{"title":"Super Follow ของ Twitter จำกัดเฉพาะผู้มีคนติดตามหมื่นคน อายุ 18 ปีขึ้นไป เปิดทางเนื้อหาผู้ใหญ่","link":"https://www.blognone.com/node/123037","date":1623032303000,"content":"<div><div><div><p>เกือนกุมภาพันธ์ที่ผ่านมา Twitter เปิดตัวและเผยหน้าตาของ Super Follow บริการเสียเงินที่ผู้ใช้จ่ายเงินเพื่อเข้าถึงเนื้อหาเอ็กซคลูซีฟของครีเอเตอร์ เป็นโมเดลคล้าย <a href=\"https://www.blognone.com/node/108947\">Patreon</a> และ OnlyFans</p>\n<p>ล่าสุด นักแกะแอป Jane Manchun Wong โพสต์รูปหน้าตาฟีเจอร์ Super Follow พร้อมเผยรายละเอียดเพิ่มเติมว่า ครีเอเตอร์ที่จะสามารถทำเงินผ่าน Super Follow ได้ต้องมีผู้ติดตามอย่างน้อย 10,000 คน มีการโพสต์บน Twitter ไม่น้อยกว่า 25 ครั้งในช่วง 30 วัน และต้องมีอายุ 18 ปีขึ้นไป นอกจากนี้ยังพบคีย์เวิร์ดที่ช่วยให้ครีเอเตอร์ จำกัดนิยามของเนื้อหาตัวเองว่าเกี่ยวกับอะไร เช่น เนื้อหากีฬา พอดแคสต์ และยังพบว่ามีคำระบุประเภทเนื้อหาผู้ใหญ่ และ OnlyFans ด้วย</p>\n<p><img src=\"https://www.blognone.com/sites/default/files/externals/1bba75d56c2db2c05aa51a5f6f32e750.png\" /></p>\n<blockquote><p>Twitter is working on Super Follows applicationRequirements:- Have at least 10000 followers- Have posted at least 25 Tweets in past 30 days- Be at least 18 years oldnotably, “Adult content” and “OnlyFans” are mentioned in the category and platform sections <a href=\"https://t.co/qSEjh0ohm8\">https://t.co/qSEjh0ohm8</a> <a href=\"https://t.co/yvkzx672V2\">pic.twitter.com/yvkzx672V2</a></p>\n<p>— Jane Manchun Wong (@wongmjane) <a href=\"https://twitter.com/wongmjane/status/1401574554787479557?ref_src=twsrc%5Etfw\">June 6, 2021</a></p></blockquote>\n<p>ช่วงนี้ถือเป็นเวลาสำคัญของ Twitter ที่พยายามสร้างตัวให้เป็นมากกว่าโซเชียลมีเดียแต่เป็นแพลตฟอร์มเพื่อครีเอเตอร์ด้วย เห็นได้จากการเปิดตัวฟังก์ชั่นใหม่ตั้งแต่ Twitter Spaces, Tip Jar หรือการจ่ายทิปให้ใครก็ได้ที่โพสต์เนื้อหาถูกใจ และที่สำคัญคือ <a href=\"https://www.blognone.com/node/122997\">Twitter Blue</a> ฟีเจอร์พรีเมี่ยมเสียเงินที่มาพร้อมความสามารถ Undo Tweet, เรียงข้อความเธร็ด, Bookmark Folder เริ่มเปิดตัวในแคนาดาและออสเตรเลียแล้ว</p>\n<p>ที่มา - <a href=\"https://www.theverge.com/2021/6/6/22521555/twitter-super-follows-new-research-jane-wong-subscription?scrolla=5eb6d68b7fedc32c19ef33b4\">The Verge</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"feaaba0eddbc7886abb3a3b4d9f415fb3e56197cf84499c8c007843083420de1","category":"Thai"}