{"title":"HPE ไตรมาสล่าสุด เติบโตทั้งธุรกิจหลักและธุรกิจใหม่ตามกลยุทธ์","link":"https://www.blognone.com/node/122963","date":1622592252000,"content":"<div><div><div><p>HPE (Hewlett Packard Enterprise) รายงานผลประกอบการประจำไตรมาสที่ 2 ตามปีการเงินบริษัท 2021 สิ้นสุดวันที่ 30 เมษายน 2021 รายได้รวมเพิ่มขึ้น 11% เทียบกับช่วงเดียวกันในปีก่อนเป็น 6,700 ล้านดอลลาร์ มีกำไรสุทธิ 259 ล้านดอลลาร์ โดยมีธุรกิจที่สร้างรายรับต่อเนื่องในช่วง 12 เดือน (ARR) 678 ล้านดอลลาร์ เพิ่มขึ้น 30%</p>\n<p>รายได้แยกตามกลุ่มธุรกิจ Intelligent Edge เพิ่มขึ้น 20% เป็น 799 ล้านดอลลาร์ กลุ่ม HPC (High Performance Compute) และ MCS (Mission Critical Systems) รายได้ 685 ล้านดอลลาร์ เพิ่มขึ้น 13% กลุ่มธุรกิจ Compute เพิ่มขึ้น 12% เป็น 2,976 ล้านดอลลาร์ กลุ่ม Storage เพิ่มขึ้น 5% เป็น 1,137 ล้านดอลลาร์ และธุรกิจให้คำปรึกษาและการเงินรายได้เพิ่มขึ้น 1% เป็น 839 ล้านดอลลาร์</p>\n<p>Antonio Neri ซีอีโอ HPE กล่าวว่าผลจากการดำเนินงานตามกลยุทธ์ทำให้ผลลัพธ์ออกมาดีขึ้นทั้งรายได้และกำไรสุทธิ บริษัทยังรักษาความแข็งแกร่งในธุรกิจหลัก Compute และ Storage ขณะเดียวกันก็มีธุรกิจใหม่เติบโตสูงอย่าง Intelligent Edge และ HPC รวมทั้งกลุ่ม as-a-service</p>\n<p>ที่มา: <a href=\"https://investors.hpe.com/~/media/Files/H/HP-Enterprise-IR/documents/q2-2021/q2-2021-earnings-press-release.pdf\">HPE</a> (pdf)</p>\n<p><img src=\"https://www.blognone.com/sites/default/files/externals/b71c3873998193c9fc401f8ebf7745a2.png\" /></p>\n<p><img src=\"https://www.blognone.com/sites/default/files/externals/bf73bc73fa43b78cfabbd175db709833.png\" /></p>\n</div></div></div><div><div>Topics: </div><div><div><a href=\"/topics/hpe\">HPE</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"574b5d774ef663b4a889062b58dfce25ff511c98d1c309333dd431894514b7a0","category":"Thai"}