{"title":"Google Play Movies & TV เตรียมหยุดให้บริการบนแพลตฟอร์มสมาร์ททีวีวันที่ 15 มิถุนายนนี้","link":"https://www.blognone.com/node/122161","date":1618284149000,"content":"<div><div><div><p>Google แจ้งผู้ใช้ Google Play Movies &amp; TV สำหรับแพลตฟอร์มสมาร์ททีวี Roku, Samsung, LG และ Vizio ผ่านทางอีเมลว่าจะหยุดให้บริการแอปตั้งแต่วันที่ 15 มิถุนายนเป็นต้นไป โดยให้ผู้ใช้ย้ายไปใช้แอป YouTube แทน</p>\n<p>Google ระบุว่า สำหรับผู้ใช้ที่ต้องการรับชมคอนเทนต์ที่เคยซื้อมา ให้ล็อกอินเข้าแอป YouTube และคลิกที่แท็บ Library &gt; Your movies and shows ส่วนเครดิตที่เคยเพิ่มไว้ในบัญชีจะยังคงอยู่เหมือนเดิม แต่ส่วนที่จะไม่ตามไปที่แอป YouTube คือ Watchlist รวมถึงระบบแชร์ในครอบครัวก็จะมีฟีเจอร์ไม่เหมือนกับแอปเดิม</p>\n<p>สำหรับ Google Play Movies &amp; TV นั้น Google จะยังไม่ได้ทิ้งไปเสียทีเดียว (ตอนนี้แอปบน iOS และ Android ยังใช้งานได้ตามปกติ) ก่อนหน้านี้ทางบริษัทประกาศออกมาแล้วว่าจะรีแบรนด์เป็น <a href=\"https://www.blognone.com/node/118753\">Google TV</a> โดยนิยามว่าเป็นประสบการณ์ใช้งานทีวีและภาพยนตร์ข้ามแพลตฟอร์ม ซึ่งตอนนี้ Google TV กำลังอยู่ระหว่างการพัฒนาระบบและน่าจะปล่อยออกมาทดแทน Google Play Movies &amp; TV ในอนาคต</p>\n<p>ที่มา - <a href=\"https://www.engadget.com/google-play-movies-tv-june-15-214454191.html\">Engadget</a></p>\n<p><img src=\"https://www.blognone.com/sites/default/files/externals/787e7e517cd0f6a2a1fb6f6aaaf91ecf.png\" /></p>\n</div></div></div><div><div>Topics: </div><div><div><a href=\"/topics/google-play-movies\">Google Play Movies</a></div><div><a href=\"/topics/youtube\">YouTube</a></div><div><a href=\"/topics/smart-tv\">Smart TV</a></div><div><a href=\"/topics/google-tv\">Google TV</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"5191b9d08e6bee50e211370a9fd4a8e0387b946546848555221f1702491938fa","category":"Thai"}