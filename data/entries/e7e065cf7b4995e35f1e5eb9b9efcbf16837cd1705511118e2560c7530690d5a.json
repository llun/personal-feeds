{"title":"Panasonic เปิดตัวหุ่นยนต์สัตว์เลี้ยง Nicobo ระดมทุนผ่านแพลตฟอร์ม crowdfunding ญี่ปุ่น","link":"https://www.blognone.com/node/121271","date":1613668927000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Panasonic เปิดตัว Nicobo หุ่นยนต์สัตว์เลี้ยงสำหรับเป็นเพื่อนยามเหงา โดยร่วมกันพัฒนากับ Toyohashi University of Technology Michio Oka Laboratory</p>\n<p>ตัว Nicobo เป็นหุ่นยนต์ลักษณะเหมือนแมวในถุงเท้าที่สามารถฟังและโต้ตอบได้ พร้อมกับมีเซนเซอร์ที่จะคอยตรวจจับ ดังนั้นตัวหุ่นยนต์จึงรับรู้การกอดหรือสัมผัส พร้อมกับมีโปรแกรมจำลองอาการเจ็บป่วยเล็กน้อย หรืออารมณ์ไม่ดีบ้าง หรือบางครั้งอาจเป็นฝ่ายเริ่มพูดก่อนก็ได้ แต่ตัวหุ่นยนต์นี้ไม่สามารถเดินไปไหนมาไหนได้ สามารถทำได้เพียงแค่ขยับหมุนตัวหรือมองขึ้นลงเท่านั้น</p>\n<p>ในด้านการพูด Nicobo จะเริ่มจากการพูดภาษาญี่ปุ่นได้โดยจำกัดเพียงไม่กี่คำ แต่เมื่อเรียนรู้ไปสักระยะตัวหุ่นยนต์จะสามารถพูดเป็นประโยคได้เหมือนเด็กเล็ก</p>\n<p>Panasonic ตั้งราคาขาย Nicobo ไว้ที่ 39,800 เยน และหลังจาก 6 เดือนแรกจะต้องจ่ายอีก 980 เยนต่อเดือนเพื่อใช้ฟีเจอร์บางอย่าง เช่น อัพเดต หรือเชื่อมต่อกับสมาร์ทโฟน ซึ่ง Nicobo ชุดแรกจะผลิตออกมา 320 ตัว ตอนนี้ยอดพรีออร์เดอร์ผ่านแพลตฟอร์ม crowdfunding ของญี่ปุ่นขายหมดแล้วในระยะเวลาเพียง 6 ชั่วโมง โดยคาดว่าจะเริ่มส่งมอบสินค้าชิ้นแรกในเดือนมีนาคมปีหน้า</p>\n<p>ที่มา - <a href=\"https://www.engadget.com/panasonic-companion-robot-nicobo-164059256.html\">Engadget</a>, <a href=\"https://www.makuake.com/project/nicobo/\">Makuake</a></p>\n<p><img alt=\"No Description\" src=\"https://www.blognone.com/sites/default/files/externals/fbe540016fc042be2a277ae00a57cf38.png\" ><br />\nภาพจาก Makuake</p>\n<iframe width=\"560\" height=\"315\" src=\"https://www.youtube.com/embed/-DsYUo6hios\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/panasonic\">Panasonic</a></div><div class=\"field-item odd\"><a href=\"/topics/robot\">Robot</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e7e065cf7b4995e35f1e5eb9b9efcbf16837cd1705511118e2560c7530690d5a","category":"Thai"}