{"title":"รู้จัก Rustls ไลบรารีที่สร้างมาใช้แทน OpenSSL แต่เขียนด้วย Rust เพราะปลอดภัยกว่า","link":"https://www.blognone.com/node/122359","date":1619442023000,"content":"<div><div><div><p>ช่วงหลังเราเห็นความนิยมใช้ภาษา Rust ทดแทน C ด้วยเหตุผลด้านความปลอดภัย เพราะมีฟีเจอร์ memory safety ที่ตัวภาษาเอง ตัวอย่างที่สำคัญคือ <a href=\"https://www.blognone.com/node/122065\">Android จะเริ่มใช้ Rust เขียนบางส่วนของ OS แล้ว</a></p>\n<p>ถ้าไม่นับระดับของ OS โครงการหนึ่งที่เป็นหัวหอกในเรื่องนี้คือ <a href=\"https://github.com/ctz/rustls\">Rustls</a> ไลบรารีที่เขียนขึ้นมาใช้แทน OpenSSL ซึ่งเป็นไลบรารีสำคัญของโลกซอฟต์แวร์ เพราะถูกใช้ในการเชื่อมต่อแบบปลอดภัย (SSL/TLS) แต่ตัว OpenSSL เขียนด้วย C จึงมีบั๊กหรือช่องโหว่หน่วยความจำอยู่มาก ตัวอย่างที่โดดเด่นคือ <a href=\"https://www.blognone.com/topics/heartbleed\">กรณีของบั๊ก Hearthbleed ที่สร้างผลกระทบไปทั่วโลกในช่วงปี 2014</a></p>\n<p>Rustls (อ่านว่า รัสเซลส์ เหมือน Russel) เป็นโครงการที่พยายามเขียน OpenSSL ขึ้นมาใหม่ทั้งหมดด้วย Rust แล้วนำมาใช้แทน OpenSSL ได้เลย การที่มันถูกเขียนใหม่ในยุคใหม่ จึงออกแบบโครงสร้างของไลบรารีมาดีกว่า เรียกใช้ง่ายกว่า ประสิทธิภาพดีกว่า และความปลอดภัยเหนือกว่า</p>\n<p><img src=\"https://www.blognone.com/sites/default/files/externals/6adbf6cf3418201aeaa6aa54631d727c.png\" /></p>\n<p>Rustls ได้รับการสนับสนุนจาก <a href=\"https://www.blognone.com/node/120986\">Internet Security Research Group (ISRG) ที่เรารู้จักจากโครงการ Let's Encrypt และได้รับเงินสนับสนุนจากกูเกิลมาอีกต่อหนึ่ง</a> สิ่งที่ ISRG ทำคือจ้างนักพัฒนาหลักของโครงการคือ  Dirkjan Ochtman ให้พัฒนาฟีเจอร์ที่จำเป็นต่อการใช้แทน OpenSSL ซึ่งตอนนี้คืบหน้าไปมากแล้ว</p>\n<p>ปัจจุบัน Rustls สามารถใช้ทดแทน OpenSSL ได้แล้วใน Apache HTTP Server และ Curl โดยเป้าหมายถัดไปคือพัฒนาให้ Rustls เชื่อมต่อกับโปรแกรมภาษา C ได้แนบแน่นมากขึ้น และเตรียมนำ Rust ไปใช้กับโครงการ Let's Encrypt ด้วย</p>\n<p>ISRG ยังมีโครงการที่เรียกว่า <a href=\"https://www.abetterinternet.org/docs/memory-safety/\">Memory Safety</a> ที่พยายามแก้ปัญหาแบบเดียวกันกับซอฟต์แวร์สำคัญตัวอื่นๆ โดยเปลี่ยนจาก C/C++ มาเป็นภาษาที่ memory safety ตัวอื่นๆ ซึ่ง Rust ก็ถือเป็นหนึ่งในภาษาดังกล่าว</p>\n<p>ที่มา - <a href=\"https://thenewstack.io/rustls-looks-to-provide-a-memory-safe-replacement-for-openssl/\">The New Stack</a></p>\n</div></div></div><div><div>Topics: </div><div><div><a href=\"/topics/rust\">Rust</a></div><div><a href=\"/topics/openssl\">OpenSSL</a></div><div><a href=\"/topics/security\">Security</a></div><div><a href=\"/topics/open-source\">Open Source</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d9f9bb7344b93a56c649e8a7202c2f2f8b95ec676e9192bad3fa673e5a942895","category":"Thai"}