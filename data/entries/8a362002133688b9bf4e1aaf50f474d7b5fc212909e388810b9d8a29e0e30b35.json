{"title":"Xperia 1 III เปิดตัว หน้าตาเหมือนเดิม เพิ่มกล้องเทเล 2 ระยะ, Snapdragon 888, จอ 120Hz","link":"https://www.blognone.com/node/122182","date":1618391045000,"content":"<div><div><div><p>โซนี่เปิดตัวสมาร์ทโฟนเรือธงประจำปี Xperia 1 III (อ่านว่า มาร์คทรี) ตามกำหนด โดยยังคงหน้าตาและดีไซน์คล้ายรุ่นก่อน <a href=\"https://www.blognone.com/node/114814\">Xperia 1 II</a> ชนิดว่าดูเผินๆ คงแยกไม่ออก</p>\n<p>หน้าจอ 6.5\" 4K HDR OLED สัดส่วน 16:9 เท่าเดิม เพิ่มเติมคืออัตรารีเฟรช 120Hz, หน่วยประมวลผลอัพเกรดมาเป็น Snapdragon 888 ชิปเรือธงของปีนี้, แรม 12GB (ของเดิม 8GB), แบตเตอรี่เพิ่มจาก 4,000 mAh มาเป็น 4,500 mAh ชาร์จเร็ว 30 วัตต์, กันน้ำกันฝุ่น IP65/68 เท่าเดิม, หูฟัง 3.5mm, รองรับ microSD, ระบบปฏิบัติการ Android 11</p>\n<p><img src=\"https://www.blognone.com/sites/default/files/externals/245e31bb1d6c6a534036015936630083.jpg\" /></p>\n<p><img src=\"https://www.blognone.com/sites/default/files/externals/90bbea974e0a561f63307cf77ef83265.jpg\" /></p>\n<p>จุดเด่นเรื่องกล้องหลังที่พัฒนาร่วมกับทีม Alpha ยังคงชุดเลนส์ 4 ตัวแปะป้าย ZEISS เหมือนเดิม สเปกเท่าเดิมเกือบหมด สิ่งที่ต่างคือกล้องเทเลเพิ่มระยะ 105mm เข้ามานอกเหนือจากของเดิม 70mm</p>\n<ul>\n<li>กล้องหลัก 12MP ระยะโฟกัส 24mm f/1.7 Dual-PDAF OIS เซ็นเซอร์ 1/1.7\" Exmor RS</li>\n<li>กล้องอัลตร้าไวด์ 12MP ระยะโฟกัส 16mm f/2.2 Dual-PDAF</li>\n<li>กล้องเทเล 12MP มีสองระยะโฟกัส 70mm f/2.3 และ 105mm f/2.8 Dual-PDAF OIS</li>\n<li>กล้อง 3D ToF</li>\n</ul>\n<p><img src=\"https://www.blognone.com/sites/default/files/externals/45a6076b07f8efe9a89211edadad48e8.jpg\" /></p>\n<p><img src=\"https://www.blognone.com/sites/default/files/externals/bfef34a499e2fee35916170f0c7b26c2.jpg\" /></p>\n<p>ฟีเจอร์ด้านถ่ายภาพที่เป็นของใหม่คือ Real-Time Tracking ตรวจจับวัตถุแบบเรียลไทม์, Real-Time Eye AF ตรวจจับดวงตาได้ทั้งคนและสัตว์แบบเรียลไทม์, ใช้มือถือควบคุมกล้อง Sony Alpha, แอพถ่ายภาพ-ถ่ายวิดีโอ Photography Pro และ Cinematography Pro สำหรับผู้ใช้กลุ่มโปร</p>\n<p><img src=\"https://www.blognone.com/sites/default/files/externals/9c359bf453360fade0a620a7ce967a44.jpg\" /></p>\n<p>ตอนนี้ Xperia 1 III ยังไม่เปิดเผยราคา บอกแค่ว่าจะเริ่มวางขายช่วง \"ต้นฤดูร้อน\" (Early Summer) ซึ่งน่าจะตรงกับราวๆ เดือนพฤษภาคม-มิถุนายน นอกจากสีดำตามมาตรฐานแล้ว ปีนี้ยังมีสีใหม่คือม่วง Frosted Purple เพิ่มมาด้วย</p>\n<p><img src=\"https://www.blognone.com/sites/default/files/externals/25513fba87e2bdaa10e6dc164ab5bdbe.jpg\" /></p>\n<p>ที่มา - <a href=\"https://www.sony.com/electronics/smartphones/xperia-1m3?cpint=SG_CATEGORY_SEC-TOUT-HP-PDX-203-EN_GL-2021-02-M01-XPERIA1-TOUT01-XPERIA1\">Sony</a></p>\n</div></div></div><div><div>Topics: </div><div><div><a href=\"/topics/xperia\">Xperia</a></div><div><a href=\"/topics/sony\">Sony</a></div><div><a href=\"/topics/mobile\">Mobile</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8a362002133688b9bf4e1aaf50f474d7b5fc212909e388810b9d8a29e0e30b35","category":"Thai"}