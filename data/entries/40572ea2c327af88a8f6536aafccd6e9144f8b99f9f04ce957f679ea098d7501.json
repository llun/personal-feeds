{"title":"AstraZeneca ประกาศเริ่มส่งออกวัคซีน COVID-19 จากโรงงานในไทย กันกำลังผลิตไว้ให้ไทยเพียง 1 ใน 3","link":"https://www.blognone.com/node/123482","date":1624955938000,"content":"<div><div><div><p>AstraZeneca ออกจดหมายข่าวประกาศว่าเดือนกรกฎาคมนี้บริษัทจะเริ่มส่งออกวัคซีน COVID-19 จากโรงงาน Siam Bioscience ในประเทศไทย โดยจะส่งออก 2 ใน 3 และกันไว้ให้ใช้ในประเทศไทย 1 ใน 3</p>\n<p>จนตอนนี้ยังไม่มีข่าวเป็นทางการว่ากำลังผลิตจริงของ Siam Bioscience เป็นเท่าใด หลังจากบริษัทเคยประกาศร่วมกับกระทรวงสาธารณสุขว่าจะ<a href=\"https://www3.dmsc.moph.go.th/post-view/972\">ผลิตให้ได้ 200 ล้านโดสต่อปี</a> ซึ่งหากทำได้ตามที่ประกาศไว้ก็จะคิดเป็นกำลังผลิตเดือนละ 16.7 ล้านโดส ตามสัดส่วนในประกาศครั้งนี้ไทยจะได้รับ 5.56 ล้านโดสต่อเดือน</p>\n<p>ตัวเลขกำลังผลิตของ Siam Bioscience มีข่าวมาแล้วหลายครั้งแต่ยังไม่เคยมีประกาศเป็นทางการ เมื่อวานนี้<a href=\"https://www.facebook.com/142436575783508/posts/4773790819314704/\">ชมรมแพทย์ชนบทระบุว่ากำลังผลิตของ Siam Bioscience อยู่ที่เดือนละ 15 ล้านโดส</a> แม้ว่าจะเคยหวังให้ผลิตได้เดือนละ 20 ล้านโดส แต่ไม่ว่ากำลังผลิตจะเป็นเท่าใด การที่ AstraZeneca แบ่งกำลังผลิตให้ไทย 1 ใน 3 ก็น่าจะทำให้ยอดส่งมอบไม่ถึง 10 ล้านโดสต่อเดือนตามที่<a href=\"https://www.facebook.com/informationcovid19/photos/a.106142991004034/274898610795137/?type=3\">กระทรวงสาธารณสุขเคยประกาศแผนการจัดหาวัคซีน</a></p>\n<p>ที่มา - <a href=\"https://twitter.com/Rachadaspoke/status/1409454200178675712\">รัชดา ธนาดิเรก - รองโฆษกรัฐบาล</a></p>\n<p><img src=\"https://www.blognone.com/sites/default/files/externals/cc4a09a3bb011f34770b95298ad87dc5.jpg\" /></p>\n<p>ภาพตัวอย่างวัคซีนของ AstraZeneca จาก<a href=\"https://www.ox.ac.uk/news/2020-11-23-oxford-university-breakthrough-global-covid-19-vaccine\">มหาวิทยาลัย Oxford</a></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/thailand\">Thailand</a></div><div><a href=\"/topics/astrazeneca\">AstraZeneca</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"40572ea2c327af88a8f6536aafccd6e9144f8b99f9f04ce957f679ea098d7501","category":"Thai"}