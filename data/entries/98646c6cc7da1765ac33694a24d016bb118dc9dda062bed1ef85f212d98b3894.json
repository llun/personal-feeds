{"title":"Sony ซื้อกิจการทัวร์นาเมนต์เกมไฟติ้ง Evo, ประกาศกลับมาจัดงานออนไลน์ปี 2021","link":"https://www.blognone.com/node/121769","date":1616115601000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Sony Interactive Entertainment (SIE) ประกาศซื้อกิจการทัวร์นาเมนต์เกมไฟติ้ง Evolution Championship Series (Evo) ที่ก่อตั้งเมื่อปี 1996 โดยอธิบายว่าต้องการขยายตลาดแฟนๆ อีสปอร์ตให้กว้างขึ้น</p>\n<p><a href=\"https://www.blognone.com/node/117296\">ทัวร์นาเมนต์ Evo 2020 ถูกยกเลิกเพราะปัญหาอดีตซีอีโอล่วงละเมิดทางเพศ</a> หลังข่าวซื้อกิจการรอบนี้ SIE ก็ประกาศว่า Evo 2021 จะกลับมาจัดในช่วงเดือนสิงหาคม โดยเป็นทัวร์นาเมนต์ออนไลน์ 100% และเปิดให้ผู้เล่นทุกคนสมัครเข้าแข่งได้หมด ส่วนรายละเอียดของงานจะแถลงเพิ่มเติมในเร็วๆ นี้</p>\n<p>เกมที่ประกาศใช้แข่ง Evo 2021 ตอนนี้มี 4 เกมคือ Tekken 7, Street Fighter V, Mortal Kombat 11 Ultimate, Guilty Gear Strive โดยทั้งหมดมีให้เล่นบน PlayStation แต่ยังไม่ชัดเจนว่าเราจะได้เห็นเกมของแพลตฟอร์มอื่นๆ (เช่น Super Smash Bros. ของนินเทนโด) ด้วยหรือไม่</p>\n<p>การซื้อกิจการครั้งนี้ไม่ใช่ Sony ซื้อเดี่ยวๆ แต่จับมือกับกองทุน RTS ที่ลงทุนในบริษัทด้านอีสปอร์ต เป็นเจ้าของ Evo ร่วมกัน ส่วนผู้ก่อตั้ง Evo ทั้งสองคนคือ Tom Cannon และ Tony Cannon จะลดบทบาทลงในฐานะที่ปรึกษา เพื่อให้การเปลี่ยนผ่านราบรื่น</p>\n<p><img alt=\"No Description\" src=\"https://www.blognone.com/sites/default/files/externals/5cb526246172e74c4424a2e7fefc0306.jpg\" ></p>\n<p>ที่มา - <a href=\"https://www.sie.com/en/blog/welcoming-evo-into-the-playstation-family/\">Sony</a>, <a href=\"https://arstechnica.com/gaming/2021/03/sony-acquires-worlds-largest-fighting-game-tourney-series/\">Ars Technica</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/evo\">EVO</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/esports-0\">eSports</a></div><div class=\"field-item odd\"><a href=\"/topics/sony\">Sony</a></div><div class=\"field-item even\"><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"98646c6cc7da1765ac33694a24d016bb118dc9dda062bed1ef85f212d98b3894","category":"Thai"}