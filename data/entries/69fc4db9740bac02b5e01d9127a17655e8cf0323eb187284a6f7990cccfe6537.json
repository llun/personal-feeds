{"title":"News Corp กลุ่มสื่อใหญ่ออสเตรเลียบรรลุข้อตกลงกับ Facebook ทำข่าวลง Facebook News","link":"https://www.blognone.com/node/121697","date":1615861670000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>News Corp บริษัทกลุ่มสื่อรายใหญ่ในออสเตรเลียประกาศบรรลุข้อตกลงกับ Facebook ได้เงินลงทุนมาเพื่อทำเนื้อหาข่าวลงแพลตฟอร์มข่าวหรือ Facebook News เป็นข้อตกลงระยะเวลาสามปี นอกจากสื่อในกลุ่ม News Corp แล้ว ยังมีสื่อสิ่งพิมพ์ของออสเตรเลียร่วมทำข้อตกลงด้วยคือ news.com.au, The Daily Telegraph, Herald Sun, The Courier-Mail</p>\n<p>เท่ากับว่า ตอนนี้ News Corp สามารถบรรลุข้อตกลงกับทั้ง Facebook, Apple และ Google เรียบร้อยแล้ว <a href=\"https://www.blognone.com/node/121246\">โดยฝั่ง Google เป็นการทำข่าวลงบริการ  Google News Showcase</a></p>\n<p>สถานการณ์ระหว่าง Facebook กับรัฐบาลออสเตรเลียปะทุก่อนหน้านี้ เพราะ <a href=\"https://www.blognone.com/node/121247\">Facebook ดึงความสามารถในการมองเห็นและแชร์ข่าวออกจากประเทศ ตอบโต้กฎหมาย  News Media Bargaining Code</a> บังคับแพลตฟอร์มออนไลน์จ่ายเงินให้สำนักข่าว ทำให้ออสเตรเลียต้องใช้ไม้อ่อนลง เข้าเจรจากับ Facebook ปรับเนื้อหากฎหมาย จน <a href=\"https://www.blognone.com/node/121331\">Facebook กู้คืนการมองเห็นและแชร์ข่าวให้</a></p>\n<p>ทั้ง Google และ Facebook มีโครงการลงทุนในสำนักข่าวอยู่แล้วรวมกันเป็นหลักพันล้านดอลลาร์</p>\n<p><img alt=\"No Description\" src=\"https://www.blognone.com/sites/default/files/externals/2587f58e6574881815d887dbeffa3cde.png\" ><br />\nภาพจาก <a href=\"https://www.facebook.com/news/learn-more/\">Facebook News</a></p>\n<p>ที่มา - <a href=\"https://newscorp.com/2021/03/15/news-corp-and-facebook-reach-agreement-in-australia/\">News Corp</a></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/facebook\">Facebook</a></div><div class=\"field-item odd\"><a href=\"/topics/news\">News</a></div><div class=\"field-item even\"><a href=\"/topics/australia\">Australia</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69fc4db9740bac02b5e01d9127a17655e8cf0323eb187284a6f7990cccfe6537","category":"Thai"}