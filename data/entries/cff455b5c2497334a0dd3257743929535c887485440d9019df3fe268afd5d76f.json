{"title":"ซีอีโอไมโครซอฟท์บอก Windows ยุคใหม่ไม่ใช่แค่ OS แต่เป็นแพลตฟอร์มเพื่อนักพัฒนา","link":"https://www.blognone.com/node/123458","date":1624861310000,"content":"<div><div><div><p>หนึ่งในประเด็นสำคัญของตัว Windows 11 ที่เพิ่งเปิดตัวใหม่คือ ร้านค้าแอปหรือ Microsoft Store ที่<a href=\"https://www.blognone.com/node/123386\">ไม่หักส่วนแบ่งรายได้จากนักพัฒนาเลย</a> หากทำระบบจ่ายเงินของตัวเอง และยังใช้แนวคิด <a href=\"https://www.blognone.com/node/123447\">\"สโตร์ซ้อนสโตร์\"</a> ที่ไม่ว่าจะค้นหาแอปใดบน Microsoft Store ก็จะเจอช่องทางดาวน์โหลดแม้แอปนั้นไม่ได้วางขายบน Microsoft Store ก็ตาม นอกจากนี้ไมโครซอฟท์ยังพัฒนาฟีเจอร์ให้ทิปโดยตรงสำหรับนักพัฒนาใน Windows 11 ด้วย</p>\n<p>ในช่วงท้ายของพรีเซนเทชั่น Satya Nadella ซีอีโอไมโครซอฟท์พูดถึงตัว Windows 11 ว่าจะกลายเป็นแพลตฟอร์มของครีเอเตอร์ และมีการวิจารณ์แอปเปิลเป็นนัย แต่ไม่ได้พูดตรงๆ</p>\n<p>เขาบอกว่า Windows ยืนหยัดเพื่ออำนาจของครีเอเตอร์และผู้บริโภค การสร้างบริการใหม่ นักพัฒนาจำเป็นต้องมีทาวเลือก และไมโครซอฟท์ต้องการขจัดอุปสรรคที่มีอยู่และให้ทางเลือกและการเชื่อมต่อ ระบบปฏิบัติการและอุปกรณ์ควรปรับเปลี่ยนตามความต้องการของเรา ไม่ใช่ในทางตรงกันข้าม</p>\n<p><img src=\"https://www.blognone.com/sites/default/files/externals/3227df5fe395e7f3b8bb984066638106.jpg\" /></p>\n<p>เขายังบอกด้วยว่า ไมโครซอฟท์จะส่งเสริมสภาพแวดล้อมที่ผู้คนสามารถเข้าถึงแอป ไฟล์ เกม ภาพยนตร์ รายการเนื้อหา และชุมชนที่มีความสำคัญต่อพวกเขาได้อย่างลื่นไหล โดยมอบอำนาจให้คุณผลิตและสร้างแรงบันดาลใจให้นักพัฒนาในการสร้างสรรค์สิ่งใหม่</p>\n<blockquote><p>Windows has always stood for sovereignty for creators and agency for consumers, and with Windows 11 we have a renewed sense of Windows’ role in the world. <a href=\"https://t.co/xHldf38B8d\">pic.twitter.com/xHldf38B8d</a></p>\n<p>— Satya Nadella (@satyanadella) <a href=\"https://twitter.com/satyanadella/status/1408131637582336001?ref_src=twsrc%5Etfw\">June 24, 2021</a></p></blockquote>\n<p>เรื่องนโยบายร้านค้าแอปซึ่งเป็นสิ่งที่แอปเปิลเจอการต่อต้านจากนักพัฒนาภายนอกมาตลอด โดยเฉพาะ Epic Games กำลังอยู่ระหว่างถูกฟ้องร้องฐานผูกขาด และเป็นโอกาสให้ไมโครซอฟท์ดึงความสนใจจากนักพัฒนามาบนแพลตฟอร์มได้ ซึ่งไมโครซอฟท์เองมีรายได้หลักมาจากบริการอื่นๆ อย่าง Microsoft 365, Azure และบริการเพื่อ enterprise อยู่แล้ว</p>\n<p>ที่มา - <a href=\"https://www.theverge.com/2021/6/24/22549007/microsoft-windows-11-satya-nadella-remarks-apple\">The Verge</a></p>\n</div></div></div><div><div>Topics: </div><div><div><a href=\"/topics/windows-11\">Windows 11</a></div><div><a href=\"/topics/windows\">Windows</a></div><div><a href=\"/topics/microsoft\">Microsoft</a></div><div><a href=\"/topics/satya-nadella\">Satya Nadella</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cff455b5c2497334a0dd3257743929535c887485440d9019df3fe268afd5d76f","category":"Thai"}