{"title":"John Krafcik CEO Waymo ประกาศลาออกจากตำแหน่ง ตั้ง CTO และ COO ขึ้นเป็น co-CEO แทน","link":"https://www.blognone.com/node/122020","date":1617406821000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>John Krafcik ซีอีโอ Waymo ประกาศลาออกจากตำแหน่งเพื่อใช้เวลาส่วนตัวมากขึ้น หลังรับตำแหน่งนี้เป็นเวลา 5 ปีครึ่ง โดยสองผู้บริหารระดับสูง Tekedra Mawakana (ซีโอโอ) และ Dmitri Dolgov (ซีทีโอ) จะขึ้นเป็นมาเป็นซีอีโอร่วมกันแทน ส่วน Krafcik ยังคงมีตำแหน่งเป็นที่ปรึกษาของ Waymo ต่อ</p>\n<p>ในจดหมายถึงพนักงาน Waymo นั้น Krafcik บอกว่าช่วงที่ผ่านมา Waymo ได้พัฒนา และนำรถยนต์ไร้คนขับใช้งานจริงบนถนนแล้วมากกว่า 20 ล้านไมล์ และมากกว่า 20,000 ล้านไมล์ในแบบจำลอง (simulation) บริษัทยังได้รับเงินเพิ่มทุนก้อนแรกในฐานะบริษัทแยกอิสระจาก Alphabet ถึง 3,250 ล้านดอลลาร์</p>\n<p>ปัจจุบัน Waymo ได้รับใบอนุญาตให้บริการรถยนต์ไร้คนขับในเชิงพาณิชย์ที่เมืองฟีนิกซ์ รัฐแอริโซนา ในชื่อบริการ Waymo One</p>\n<p>ที่มา: <a href=\"https://blog.waymo.com/2021/04/capstone-of-my-career-email-from-john.html\">Waymo</a></p>\n<p><img alt=\"alt=&quot;John Krafcik&quot;\" src=\"https://www.blognone.com/sites/default/files/externals/38814ec65b21997c44eb8fd470dcb926.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/waymo\">Waymo</a></div><div class=\"field-item odd\"><a href=\"/topics/ceo\">CEO</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ef365d6cb9fb83e25a2ff99038265b9814ff9f7778e35d964484739fd5d8cac","category":"Thai"}