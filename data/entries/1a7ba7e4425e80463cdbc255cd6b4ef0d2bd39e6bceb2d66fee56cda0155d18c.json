{"title":"IETF รองรับ HTTP/3 เข้าเป็นมาตรฐานเสนอแนะ (Proposed Standard)","link":"https://www.blognone.com/node/121307","date":1613911294000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>IETF รองรับร่างมาตรฐาน <code>draft-ietf-quic-http-34.txt</code>  หรือ <a href=\"https://www.blognone.com/node/106406\">HTTP/3</a> เข้าเป็นมาตรฐานเสนอแนะ (Proposed Standard)  หลังจากแก้ไขมาหลายสิบครั้งตั้งแต่ปี 2016</p>\n<p>มาตรฐาน HTTP/3 ปรับปรุงการทำงานหลายส่วน โดยเปลี่ยนไปใช้ UDP และบังคับเข้ารหัสการเชื่อมต่อด้วย TLS 1.3 รองรับการบีบอัดส่วนหัวของการเชื่อมต่อ (HTTP header) และรองรับการส่งข้อมูลหลายสตรีมในการเชื่อมต่อเดียวกัน</p>\n<p><a href=\"https://tools.ietf.org/html/rfc2026#section-4.1.1\">Proposed Standard</a> เป็นขั้นแรกของการเข้าสู่มาตรฐานอินเทอร์เน็ต (Internet Standard) ของ IETF โดยตัวมาตรฐานต้องได้รับการยอมรับ มีการอิมพลีเมนต์ตามมาตรฐาน ส่วนการเลื่อนขั้นเป็น Internet Standard จะต้องมีการอิมพลีเมนต์อย่างน้อยสองชุดแยกจากกันและทำงานร่วมกันได้จริง ส่วนคุณภาพของตัวมาตรฐานจะต้องไม่มีข้อบกพร่องจนการอิมพลีเมนต์ตามมาตรฐานไม่สามารถทำงานร่วมกับอิมพลีเมนต์อื่นได้ ตลอดจนตัวมาตรฐานต้องไม่ผูกขาดอยู่กับสิทธิบัตรของผู้ผลิตรายใดรายหนึ่ง</p>\n<p>จุดเด่นของ HTTP/3 คือมันไม่บังคับการเชื่อมต่อว่าต้องเป็นการเชื่อมต่อแบบเชื่อถือได้ (ส่งข้อมูลซ้ำหากมีข้อมูลหาย) ทำให้สามารถเปลี่ยนกระบวนการส่งข้อมูลให้เป็นแบบไม่รับประกันความน่าเชื่อถือสำหรับข้อมูลเช่นวิดีโอและเสียง ร่างมาตรฐาน <a href=\"https://datatracker.ietf.org/doc/draft-ietf-quic-datagram/\">draft-ietf-quic-datagram-02</a> ที่เขียนโดยแอปเปิลและกูเกิลก็กำลังวางมาตรฐานการส่งข้อมูลแบบนี้เช่นกัน</p>\n<p>ที่มา - <a href=\"https://mailarchive.ietf.org/arch/msg/ietf-announce/pvgb0gKlwVF0cLMP1qLeimbFz3g/\">IETF</a></p>\n<p><img alt=\"No Description\" src=\"https://www.blognone.com/sites/default/files/externals/30933245f2b470e1fc08838bab1ab369.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/ietf\">IETF</a></div><div class=\"field-item odd\"><a href=\"/topics/http\">HTTP</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a7ba7e4425e80463cdbc255cd6b4ef0d2bd39e6bceb2d66fee56cda0155d18c","category":"Thai"}