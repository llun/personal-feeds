{"title":"iPadOS 15 - ปรับแต่งหน้า Home ได้มากขึ้น, ปรับปรุง Multitasking","link":"https://www.blognone.com/node/123053","date":1623091731000,"content":"<div><div><div><p>แอปเปิลเปิดตัว iPadOS 15 ระบบปฏิบัติการเวอร์ชันล่าสุดสำหรับ iPad โดยมีการปรับปรุงและเพิ่มเติม 3 ฟีเจอร์สำคัญ คือ Widgets, Multitasking และ Quick Note รายละเอียดดังนี้</p>\n<h4>Widgets</h4>\n<p>เป็นการนำฟีเจอร์ Widgets แบบเดียวกับใน iOS 14 มาใส่ใน iPadOS 15 ผู้ใช้งานสามารถสร้าง Widgets ตามต้องการได้ในหน้า Home ของ iPad</p>\n<p><img src=\"https://www.blognone.com/sites/default/files/externals/17eccfe46257951a45e0d86712842318.jpg\" /></p>\n<h4>App Library</h4>\n<p>เป็น App Library แบบเดียวกับใน iOS 14 ที่ทำให้ผู้ใช้งานเข้าถึงรายชื่อแอปในอุปกรณ์ได้แบบแยกหมวดหมู่ โดยบน iPadOS ส่วน App Library จะอยู่ใน Dock แถบด้านล่าง</p>\n<h4>Multitasking</h4>\n<p>เพิ่มไอคอนด้านบนขณะใช้งานแอป เพื่อเลือกรูปแบบการแสดงผลหลายแอปในจอเดียวว่าจะเป็นแบบเต็มหน้าจอ (Full Screen), Split View หรือ Slide Over และเพิ่มคุณสมบัติใหม่เรียกว่า Shelf ที่ทำให้เลือกสลับไปยังแอปที่เปิดใช้งานอยู่ได้ง่ายขึ้น</p>\n<h4>Quick Note</h4>\n<p>แอปย่อยสำหรับจดบันทึกขณะใช้งานแอปใด ๆ เพื่อบันทึกความจำความคิดในตอนนั้น โดยจะผูกติดอยู่กับแอปนั้น และสามารถเรียกขึ้นมาดูในเวลาอื่นได้ตามต้องการ</p>\n<p><img src=\"https://www.blognone.com/sites/default/files/externals/d0c24d4f7394fd4a109bc897e27d1867.jpg\" /></p>\n<p><img src=\"https://www.blognone.com/sites/default/files/externals/33db5fd650468f24350d9a9ab0ade770.jpg\" /></p>\n<p>ที่มา: WWDC21</p>\n</div></div></div><div><div>Topics: </div><div><div><a href=\"/topics/ipados\">iPadOS</a></div><div><a href=\"/topics/ipados-15\">iPadOS 15</a></div><div><a href=\"/topics/apple\">Apple</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9ae002da5b06284b7ced2cf04b9d22b9cf9240a1c9cd1eb4cd293705d04fe460","category":"Thai"}