{"title":"Harmony OS มาแล้ว เตรียมอัพเดตให้อุปกรณ์ Huawei เกือบร้อยรุ่น ภายในครึ่งปีแรกปี 2022","link":"https://www.blognone.com/node/122992","date":1622696504000,"content":"<div><div><div><p>Huawei เปิดตัว HarmonyOS เวอร์ชั่นเต็มอย่างเป็นทางการบนอุปกรณ์มือถือและแท็บเล็ตเมื่อวานนี้ ใต้คอนเซ็ปต์ One as All, All as One ชูการทำงานร่วมกันของอุปกรณ์ในอีโค่ซิสเท็มของ Huawei พร้อมยังระบุว่า Harmony OS จะทำงานได้ลื่นไหลกว่า EMUI เวอร์ชั่นล่าสุด และประหยัดแบตเตอรี่มากขึ้น</p>\n<p>Harmony OS สามารถคอนฟิกโมดูลต่างๆ ให้รันได้ทั้งบนมือถือ โน้ตบุ๊ก แท็บเล็ต สมาร์ทวอทช์ และเครื่องใช้สมาร์ทโฮมต่างๆ ของ Huawei สามารถให้อุปกรณ์เครื่องหนึ่งเป็น Super Device สั่งการอุปกรณ์อื่นๆ ได้ และ Harmony OS ดูจะไม่กินหน่วยความจำมากนัก ทำให้รันได้บนอุปกรณ์ที่มีหน่วยความจำตั้งแต่ 128KB ขึ้นไป แต่ทาง Huawei ก็ไม่ได้ให้รายละเอียดว่าอุปกรณ์ที่ต่างกันขนาดนี้จะมีส่วนต่างกันอย่างไรบ้าง เพราะที่ผ่านมา Harmony OS บนโทรศัพท์นั้นเเป็นแอนดรอยด์แทบทั้งหมด</p>\n<p>Harmony OS รองรับอุปกรณ์ของ Huawei ย้อนหลังไปถึงปี 2016 เช่น Huawei Mate 9 และจะทยอยอัพเดตให้อุปกรณ์ทั้งหมดในประเทศจีนเกือบร้อยชนิดภายในครึ่งแรกของปี 2022 ตามรายการและระยะเวลาใน<a href=\"https://www.huaweicentral.com/huawei-harmonyos-upgrade-plan-devices-and-rollout-time-list/\">ลิงก์นี้</a></p>\n<p>ที่มา - <a href=\"https://www.huaweicentral.com/breaking-harmonyos-for-smartphones-officially-launched-one-as-all-all-as-one/\">Huawei Central 1</a>, <a href=\"https://www.huaweicentral.com/harmonyos-launch-event-recap-may-2021/\">Huawei Central 2</a>, <a href=\"https://www.huaweicentral.com/huawei-harmonyos-upgrade-plan-devices-and-rollout-time-list/\">Huawei Central 3</a></p>\n<p><img src=\"https://www.blognone.com/sites/default/files/externals/10659f9d57b4695295f7c292f6dc29cf.jpg\" /><img src=\"https://www.blognone.com/sites/default/files/externals/cf3253c4c8df6116b90161a450e09f30.jpg\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/harmonyos\">HarmonyOS</a></div><div><a href=\"/topics/mobile\">Mobile</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"79914c8102df757b7dd0cde52e8b01f7735a005a6fa935c6cab9b0516d0f7a44","category":"Thai"}