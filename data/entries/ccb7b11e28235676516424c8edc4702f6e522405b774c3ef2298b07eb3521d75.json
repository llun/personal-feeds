{"title":"Panasonic เผยรายละเอียดกล้องเน้นวิดีโอรุ่นใหม่ Lumix DC-GH6 ที่อยู่ระหว่างการพัฒนา","link":"https://www.blognone.com/node/122851","date":1621963718000,"content":"<div><div><div><p>Panasonic ประกาศการพัฒนากล้องเน้นวิดีโอรุ่นถัดไป Lumix DC-GH6 โดยเผยรายละเอียดเบื้องต้นบางอย่างของกล้องเรือธงในซีรีส์ G</p>\n<p>สำหรับกล้องรุ่นที่กำลังอยู่ระหว่างการพัฒนานี้ Panasonic ระบุว่าจะใช้เซนเซอร์ Micro Four Thirds รุ่นใหม่ พร้อมหน่วยประมวลผลภาพแบบใหม่ที่เรียกว่า Venus Engine ถ่ายวิดีโอได้สูงสุดถึง 4:2:2 10-bit DCI 4K/60p, ระบบอัดวิดีโอแบบ High Frame Rate (HFR) และ Variable Frame Rate (VFR) ที่ 10-bit 4K 120p สำหรับวิดีโอ slow/quick motion แบบความละเอียดสูง และ 10-bit 5.7K 60p ที่ดึงความสามารถจากเซนเซอร์ Micro Four Thirds ที่พัฒนาใหม่ออกมาได้เต็มประสิทธิภาพ พร้อมโครงสร้างที่ออกแบบให้สามารถอัดวิดีโอได้ตลอดเวลาโดยที่ไม่ต้องหยุดพักกล้องเมื่อใช้งานในอุณหภูมิที่เหมาะสม</p>\n<p>Panasonic ระบุว่าจะวางจำหน่าย GH6 ที่ราคาขายปลีกราว 2,500 ดอลลาร์ หรือราว 78,000 บาท</p>\n<p>นอกจากตัวกล้องแล้ว Panasonic ยังเผยรายละเอียดของเลนส์รุ่นใหม่ที่กำลังอยู่ระหว่างการพัฒนาด้วย คือเลนส์ LEICA DG 25-50mm F1.7 ซึ่งจะเหมาะกับการใช้ร่วมกับเลนส์ LEICA DG VARIO-SUMMILUX 10-25mm / F1.7 ASPH เพื่อให้ครอบคลุมระยะตั้งแต่ 10-50mm โดยเลนส์ทั้งสองตัวนี้จะมีรูรับแสงเท่ากัน รวมถึงประสิทธิภาพโดยรวม, ลักษณะ และวิธีการใช้งานตัวเลนส์จะคล้าย ๆ กัน</p>\n<p>ที่มา - <a href=\"https://www.dpreview.com/news/4760327634/panasonic-announces-development-of-lumix-dc-gh6\">dpreview</a></p>\n<p><img src=\"https://www.blognone.com/sites/default/files/externals/0501a6749851e8bd70f1665405bed598.jpeg\" /></p>\n</div></div></div><div><div>Topics: </div><div><div><a href=\"/topics/panasonic\">Panasonic</a></div><div><a href=\"/topics/camera\">Camera</a></div><div><a href=\"/topics/mirrorless\">Mirrorless</a></div><div><a href=\"/topics/micro-43\">Micro 4/3</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ccb7b11e28235676516424c8edc4702f6e522405b774c3ef2298b07eb3521d75","category":"Thai"}