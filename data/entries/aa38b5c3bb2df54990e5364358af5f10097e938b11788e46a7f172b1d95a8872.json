{"title":"WhatsApp เปิดตัวฟีเจอร์โทรด้วยเสียงและวิดีโอคอลบนแอปเวอร์ชันเดสก์ท็อป","link":"https://www.blognone.com/node/121550","date":1614955702000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>WhatsApp เปิดตัวฟีเจอร์ระบบโทรด้วยเสียงและวิดีโอคอลบนแอปเวอร์ชันเดสก์ท็อปแล้ว เพื่อให้ผู้ใช้สามารถโทรศัพท์ผ่านคอมพิวเตอร์ได้จากเดิมที่จะต้องใช้ผ่านแอปบนมือถือเท่านั้น</p>\n<p>ฟีเจอร์โทรของ WhatsApp บนเดสก์ท็อปนั้นทางบริษัทระบุว่าจะยังคงเป็นการเข้ารหัสแบบ end-to-end เหมือนเดิม ดังนั้น WhatsApp จะไม่สามารถฟังได้ว่าผู้ใช้สนทนาอะไรกัน และตอนนี้ฟีเจอร์ยังคงจำกัดเฉพาะโทรแบบระหว่างบุคคลเท่านั้น ส่วนโทรแบบกลุ่มทั้งแบบเสียงหรือวิดีโอคอลจะตามมาในอนาคต</p>\n<p>WhatsApp ระบุว่า เมื่อปีที่ผ่านมาทางบริษัทเห็นการเติบโตของฟีเจอร์โทรศัพท์บนแพลตฟอร์ม และมีการสนทนาที่ยาวขึ้น โดยช่วงพีคสุดที่ผ่านมาคือวันสิ้นปี ยอดโทรด้วยเสียงและวิดีโอคอลรวมทั้งหมด 1.4 พันล้านครั้งในวันเดียว</p>\n<p>ที่มา - <a href=\"https://blog.whatsapp.com/introducing-private-and-secure-calling-from-the-desktop\">WhatsApp</a></p>\n<p><img alt=\"No Description\" src=\"https://www.blognone.com/sites/default/files/externals/6aeab7e2a96a0ffb4351a4eec593de86.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/whatsapp\">WhatsApp</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"aa38b5c3bb2df54990e5364358af5f10097e938b11788e46a7f172b1d95a8872","category":"Thai"}