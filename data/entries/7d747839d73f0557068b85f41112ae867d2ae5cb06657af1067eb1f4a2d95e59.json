{"title":"Google เพิ่มฟีเจอร์แสดงข้อมูลนโยบายการเดินทาง, ส่งอัพเดตผ่านอีเมลหากมีการเปลี่ยนแปลง","link":"https://www.blognone.com/node/122410","date":1619621602000,"content":"<div><div><div><p>ปัจจุบัน หลังจากสถานการณ์ COVID-19 เริ่มผ่อนคลายในหลายประเทศ ผู้คนก็เริ่มเดินทางกันมากขึ้น Google จึงเพิ่มฟีเจอร์เกี่ยวกับการเดินทางเข้ามาในอัพเดตล่าสุดของผลิตภัณฑ์</p>\n<p>สำหรับฟีเจอร์สำคัญของรอบนี้ คือ Google เพิ่มระบบแสดงข้อมูลสำคัญหากต้องการเดินทาง เช่น ระบุว่าต้องกักตัวตอนเดินทางมาถึงปลายทาง หรือต้องแสดงผลตรวจใด ๆ พร้อมลิงก์ไปยังเว็บไซต์ข้อมูลอย่างเป็นทางการ โดยข้อมูลเหล่านี้จะแสดงขึ้นมาเมื่อผู้ใช้กำลังหาข้อมูลเกี่ยวกับการเดินทาง และถ้าล็อกอินด้วยบัญชี Google ก็สามารถกดปุ่มรับอีเมลหากมีการเปลี่ยนแปลงข้อมูลใด ๆ ซึ่ง Google ระบุว่าข้อมูลนี้จะเป็นข้อมูลรายประเทศ จะมีข้อมูลแยกตามรัฐให้เฉพาะในสหรัฐฯ​</p>\n<p>นอกจากนี้ Google ยังอัพเดตส่วน Travel ใหม่ โดยรอบนี้ปรับแท็บ Explore ที่แสดงข้อมูลราคาเที่ยวบินและโรงแรมในพื้นที่ที่กำหนด พร้อมทั้งฟิลเตอร์สถานที่รอบข้างตามที่ผู้ใช้สนใจ เช่น พิพิธภัณฑ์, ชายหาด เป็นต้น</p>\n<p>สุดท้ายคือฟีเจอร์เพื่อช่วยแพลน road trip ผ่าน Google Maps เพียงใส่ตำแหน่งเริ่มต้นและตำแหน่งสิ้นสุด ระหว่างทาง Google Maps จะแสดงปุ่มให้เลือกสถานที่แวะระหว่างทาง เช่นโรงแรม, สวนสาธารณะ, สถานที่ตั้งแคมป์ และจุดพัก เป็นต้น ผู้ใช้สามารถเลือกเพิ่มสถานเหล่านี้เป็นจุดที่ต้องผ่านของ Google Maps ได้ และส่งข้อมูลเส้นทางเข้ามือถือผ่านข้อความ, อีเมล หรือ Google Maps ได้เลย</p>\n<p>ที่มา - <a href=\"https://blog.google/products/flights-hotels/helpful-tools-when-youre-ready-travel/\">Google</a></p>\n<p><img src=\"https://www.blognone.com/sites/default/files/externals/babf90ad66ac3c6d30057ee000e2e8f0.jpg\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/google-maps\">Google Maps</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7d747839d73f0557068b85f41112ae867d2ae5cb06657af1067eb1f4a2d95e59","category":"Thai"}