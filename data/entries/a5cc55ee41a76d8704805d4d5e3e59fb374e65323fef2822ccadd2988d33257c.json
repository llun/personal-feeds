{"title":"ผู้บริหาร Xbox เผยในคดี Epic vs Apple ว่ายังไม่เคยกำไรจากการขายเครื่องคอนโซลได้เลย","link":"https://www.blognone.com/node/122542","date":1620287845000,"content":"<div><div><div><p>นอกจาก<a href=\"https://www.blognone.com/node/122495\">เปิดเผยเรื่องการเก็บเงินสำหรับเล่น cross-play ของ PlayStation แล้ว</a> คดี Epic v. Apple ก็ทำให้มีข้อมูลจากฝั่ง Xbox หลุดมาด้วยเช่นกัน โดยคราวนี้ Lori Wright ตำแหน่ง VP จากฝั่ง Xbox ตอบคำถามศาลในเรื่องกำไรของเครื่องคอนโซล ว่า Xbox ไม่เคยทำกำไรจากการขายเครื่องคอนโซลได้เลย และขายในราคาขาดทุนมาโดยตลอด (กำไรส่วนใหญ่มาจากการขายเกมและบริการเสริม)</p>\n<p>การให้ปากคำของ Wright อยู่ในบริบทที่ว่า ทำไมอัตราส่วนแบ่ง 30% บนแพลตฟอร์มขายเกมบนคอนโซล ถึงเป็นอัตราที่เหมาะสม (เพราะเครื่องคอนโซลมักขายขาดทุน) และแตกต่างจากอัตราส่วนแบ่ง 30% บน App Store ของ Apple ที่ขาย iPhone ในราคาที่ทำกำไรอยู่แล้ว</p>\n<p>อย่างไรก็ตาม  <a href=\"https://twitter.com/ZhugeEX/status/1389997489340788736\">Daniel Ahmad</a> นักวิเคราะห์วงการเกมจากบริษัทวิจัยตลาด Niko Partners ได้ทวิตเพิ่มเติมไว้ว่า แม้เครื่องเกมคอนโซลมักจะขายในราคาขาดทุน แต่ก็มีบางเจ้าเช่น Nintendo ที่จะตั้งราคาขายแบบทำกำไรตั้งแต่แรก เช่น Nintendo Switch</p>\n<p>ส่วน PS4 ก็ทำกำไรเช่นกัน หลังตรึงราคา 299 ดอลลาร์ไว้หลายปี <a href=\"https://www.blognone.com/node/120999\">และแม้ PS5 จะตั้งราคาขาดทุน</a> ในตอนนี้ แต่เมื่อมียอดจำหน่ายมากขึ้น และผลิตสเกลใหญ่ขึ้น ราคาก็อาจกลายเป็นเท่าทุน หรือทำกำไรได้ในอนาคต</p>\n<p>ที่มา - <a href=\"https://www.ign.com/articles/xbox-has-never-turned-a-profit-on-any-of-its-devices\">IGN</a></p>\n<p><img src=\"https://www.blognone.com/sites/default/files/externals/41785ab28dd2c9e43c6d0c97a2c1161f.jpg\" /></p>\n<blockquote><p>This isn't too unusual for the console spaceThe console is sold at a loss initially &amp; usually for some time afterThe platform holder recoups the investment in hardware via its own first party game sales + services + the cut it takes from third parties that sell games / DLC <a href=\"https://t.co/j1wDjoRac9\">https://t.co/j1wDjoRac9</a></p>\n<p>— Daniel Ahmad (@ZhugeEX) <a href=\"https://twitter.com/ZhugeEX/status/1389991937118281736?ref_src=twsrc%5Etfw\">May 5, 2021</a></p></blockquote>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/console\">Console</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a5cc55ee41a76d8704805d4d5e3e59fb374e65323fef2822ccadd2988d33257c","category":"Thai"}