{"title":"พบบริษัทซัพพอร์ต Flash ในจีนแอบพ่วงโปรแกรมเปิด pop-up โฆษณาไปด้วย","link":"https://www.blognone.com/node/121356","date":1614147157000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>หลังจาก Adobe <a href=\"https://www.blognone.com/node/120327\">ยุติการซัพพอร์ต Adobe Flash อย่างเป็นทางการ</a> แต่ติดปัญหาบางประเทศ เช่น <a href=\"https://www.blognone.com/node/120784\">จีน</a> หรือ<a href=\"https://www.blognone.com/node/120858\">แอฟริกาใต้</a> มีเว็บบริการสำคัญที่จำเป็นต้องใช้ Flash ต่อไป ทำให้ทาง Adobe ยอมให้บริษัท Zhong Cheng Network ตัวแทนจำหน่ายของ Adobe ในจีนเป็นผู้ซัพพอร์ต Flash ต่อไป หลายเดือนที่ผ่านมาก็มีรายงานว่า Zhong Cheng วางโปรแกรมแสดงโฆษณา pop-up เข้าไปกับตัวอัพเดต Flash ของตัวเอง</p>\n<p>Tom Roter จาก Minerva รายงานถึงการทำงานของโปรแกรม <code>FlashHelperService.exe</code> ที่เป็นตัวอัพเดตโปรแกรม Flash แต่กลับมีความสามารถในการดาวน์โหลด DLL อื่นๆ จากเซิร์ฟเวอร์ของบริษัทมารันบนเครื่อง โดยไฟล์ nt.eae เมื่อรันแล้วจะเป็นการเรียกเบราว์เซอร์ Internet Explorer ขึ้นมาตามช่วงเวลาและแสดงโฆษณา</p>\n<p>ผู้ใช้จำนวนหนึ่งร้องเรียนไปยัง Adobe แต่ได้คำตอบเพียงว่า<a href=\"https://community.adobe.com/t5/flash-player/please-withdraw-authorisation-to-zhong-cheng-network-unqualified-distrustful-distributor/td-p/11662362?page=1\">ให้ติดต่อซัพพอร์ตของ Flash.cn เท่านั้น</a></p>\n<p>ที่มา - <a href=\"https://blog.minerva-labs.com/the-curious-case-of-flashhelperservice-0\">Minerva Labs</a></p>\n<p><img alt=\"No Description\" src=\"https://www.blognone.com/sites/default/files/externals/9ba5dd91e869a93f977e5e9cb1b78e5d.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/adobe-flash\">Adobe Flash</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78025c31c0ba81754d51bdf03e5ec1cdacdc710e080f3f352a7915401b578b21","category":"Thai"}