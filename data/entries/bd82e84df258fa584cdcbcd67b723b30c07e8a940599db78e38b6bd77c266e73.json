{"title":"ยอดขายพีซีไตรมาส 1/2021 เติบโตถึง 55% แม้ชิปขาดตลาด แชมป์ยังเป็น Lenovo","link":"https://www.blognone.com/node/122140","date":1618199474000,"content":"<div><div><div><p>IDC เผยสถิติยอดขายพีซีประจำไตรมาส 1/2021 จำนวนรวม 83.9 ล้านเครื่อง เติบโตถึง 55.2% จากไตรมาสเดียวกันของปี 2020 แต่ถ้าเทียบกับไตรมาสที่ผ่านมา (4/2020) ลดลงเล็กน้อยราว 8%</p>\n<p>ปัจจัยสำคัญที่ทำให้ยอดขายพีซีเติบโต มาจากความต้องการใช้งานพีซีที่เพิ่มขึ้นสูงต่อเนื่อง แม้ต้องเจอกับภาวะชิปและชิ้นส่วนอิเล็กทรอนิกส์ขาดแคลนก็ตาม ผลคือพีซียังขายดี และราคาเฉลี่ย (average selling price) เพิ่มสูงขึ้นด้วย โดยเฉพาะตลาดเกมมิ่ง</p>\n<p>ผู้ผลิตพีซีทุกรายล้วนมียอดขายเติบโตกันถ้วนหน้า อันดับหนึ่งยังเป็นของ Lenovo ที่ส่วนแบ่ง 24.3% อันดับสองตามมาติดๆ ด้วย HP ที่ 22.9% ส่วนอันดับที่เหลือคือ Dell, Apple, Acer ตามลำดับ</p>\n<p>ที่มา - <a href=\"https://www.idc.com/getdoc.jsp?containerId=prUS47601721\">IDC</a></p>\n<p><img src=\"https://www.blognone.com/sites/default/files/externals/7e52bee3c2c6233a0d3efef45cdbbe62.png\" /></p>\n</div></div></div><div><div>Topics: </div><div><div><a href=\"/topics/idc\">IDC</a></div><div><a href=\"/topics/lenovo\">Lenovo</a></div><div><a href=\"/topics/market-share\">Market Share</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"bd82e84df258fa584cdcbcd67b723b30c07e8a940599db78e38b6bd77c266e73","category":"Thai"}