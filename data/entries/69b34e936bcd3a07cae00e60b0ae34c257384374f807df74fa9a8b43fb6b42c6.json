{"title":"Diablo 2: Resurrected ภาครีเมคเกมในตำนาน เปิดทดสอบ Technical Alpha ศุกร์นี้","link":"https://www.blognone.com/node/122092","date":1617850321000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p><a href=\"https://www.blognone.com/node/121295\">Diablo 2: Resurrected</a> ภาครีเมคของเกมในตำนานที่คนไทยรู้จักกันดีอย่าง Diablo 2 ที่จะรองรับความละเอียด 4K คัตซีนเรนเดอร์ใหม่ ฉากแบบ 3D เต็มรูปแบบ และอื่นๆ เตรียมเปิดให้ทดสอบเล่นโหมดเนื้อเรื่อง แบบ Technical Alpha วันที่ 9 เมษายนนี้ เวลา 21.00 น. และเล่นได้ถึง เวลา 9.00 น. ของวันที่ 13 เมษายนตามเวลาบ้านเรา</p>\n<p>ผู้ที่อยากเข้าร่วมต้อง<a href=\"https://diablo2.blizzard.com/en-us/#masthead\">ลงทะเบียนด้วยบัญชี Blizzard ที่หน้าเว็บไซต์</a> และรอลุ้นรับสิทธิ์เข้าเล่นจากการสุ่ม ซึ่งใน Technical Alpha นี้ ผู้เล่นจะได้เล่นตัวละครสามคลาสจากเจ็ดคลาส คือ Barbarian, Amazon, และ Sorceress ในเนื้อเรื่อง 2 องก์แรก พร้อมสู้บอส Andariel กับ Duriel แต่ไม่มีการจำกัดเลเวลตัวละคร ทำให้สามารถปั้นกันได้อย่างเต็มที่ ถ้ามีความอดทนพอ</p>\n<p>ตัวเกมในส่วนผู้เล่นหลายคน จะเปิดให้ทดสอบแยกอีกครั้งหลังจากนี้ ส่วนวันวางจำหน่ายอย่างเป็นทางการของเกม ยังไม่มีการเปิดเผย แต่คาดว่าน่าจะเป็นภายในปีนี้</p>\n<p>ที่มา - <a href=\"https://www.pcgamer.com/diablo-2-resurrected-singleplayer-test-runs-this-weekend/\">PC Gamer</a></p>\n<p><img src=\"https://www.blognone.com/sites/default/files/externals/2986a3e168a0633e6551756a9403a3aa.jpg\" alt=\"\" /><img alt=\"No Description\" src=\"https://www.blognone.com/sites/default/files/externals/0c1bae4cd909b9075011064b79c5a5f0.jpg\" ><img alt=\"No Description\" src=\"https://www.blognone.com/sites/default/files/externals/ffe081f56c1013fff80090c1895dad55.jpg\" ></p>\n<iframe width=\"640\" height=\"365\" src=\"https://www.youtube.com/embed/DRP62MGOrUo\" title=\"YouTube video player\" frameborder=\"0\" allow=\"accelerometer; autoplay; clipboard-write; encrypted-media; gyroscope; picture-in-picture\" allowfullscreen=\"\"></iframe></div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/diablo\">Diablo</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/blizzard\">Blizzard</a></div></div></div>","author":"mheevariety","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"69b34e936bcd3a07cae00e60b0ae34c257384374f807df74fa9a8b43fb6b42c6","category":"Thai"}