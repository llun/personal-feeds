{"title":"PlayStation Studios กำลังพัฒนาเกม PS5 อยู่ 25 เกม ครึ่งหนึ่งเป็นเกมใหม่","link":"https://www.blognone.com/node/122660","date":1620911083000,"content":"<div><div><div><p>Hermen Hulst หัวหน้า PlayStation Studios (และเป็นผู้ก่อตั้ง Guerrilla Games สตูดิโอเจ้าของซีรีส์ Horizon) ให้สัมภาษณ์กับ Wired เปิดเผยว่าโซนี่กำลังพัฒนาเกม PS5 อยู่ทั้งหมด 25 เกม</p>\n<p>Hulst ไม่ได้เปิดเผยรายชื่อเกม แต่บอกว่ามีทั้งเกมเล็กและใหญ่ ประเด็นที่น่าสนใจคือเกมประมาณครึ่งหนึ่งเป็นเกมใหม่ (new IP) ที่ไม่ใช่เกมภาคต่อด้วย</p>\n<p>เราพอรู้อยู่บ้างว่าโซนี่มีเกมภาคต่อที่พัฒนาอยู่ เช่น Horizon Forbidden West, Gran Turismo 7, God of War: Ragnarok แต่ก็ไม่ชัดเจนนักว่าตัวเลข 25 เกมของ Hulst หมายถึงสตูดิโอ 1st party ในสังกัด PlayStation Studios เพียงอย่างเดียว หรือรวมสตูดิโอข้างนอกที่ใช้แบรนด์ PlayStation Studios ทำตลาดด้วย (ตัวอย่างล่าสุดคือเกม Returnal)</p>\n<p>ที่มา - <a href=\"https://www.wired.com/story/playstation-5-six-months-later/\">Wired</a>, <a href=\"https://www.eurogamer.net/articles/2021-05-13-sony-working-on-25-games-for-playstation-5-half-of-which-are-new-ip\">Eurogamer</a></p>\n<p><img src=\"https://www.blognone.com/sites/default/files/externals/7c8fbd3f3f8490201e2811466c9dbed3.jpg\" /></p>\n</div></div></div><div><div>Topics: </div><div><div><a href=\"/topics/ps5\">PS5</a></div><div><a href=\"/topics/games\">Games</a></div><div><a href=\"/topics/playstation\">PlayStation</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"42d26e89de458c50fb408a662933fba922b2cb73df72895b1e09d49761ff8c2f","category":"Thai"}