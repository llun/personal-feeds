{"title":"Sony เผยหน้าตาคอนโทรลเลอร์ PS VR ตัวใหม่ มี Adaptive Trigger และ Haptic Feedback","link":"https://www.blognone.com/node/121761","date":1616076080000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Sony ออกมาโชว์คอนโทรลเลอร์ของ<a href=\"https://www.blognone.com/node/121339\">แว่น PlayStation VR รุ่นใหม่ของ PS5</a> ที่หน้าตาคล้ายๆ กับคอนโทรลเลอร์ Oculus Touch (มีก้านโยก ปุ่ม และสายคล้องข้อมือเป็นวงกลม)</p>\n<p>Sony บอกว่าออกแบบคอนโทรลเลอร์นี้ด้วยหลัก ergonomics ให้สมดุล ใส่สบาย ใช้ได้กับขนาดมือที่แตกต่างกัน ส่วนในแง่ฟีเจอร์ก็ดึงเอาจุดเด่นของจอย DualSense ของ PS5 ทั้งเรื่อง haptic feedback และ adaptive trigger มาด้วยเช่นกัน และสามารถตรวจจับตำแหน่งการวางนิ้วมือได้โดยไม่ต้องกดปุ่มด้วย</p>\n<p>ตอนนี้ Sony ยังไม่เผยหน้าตาของแว่น PS VR รุ่นใหม่ให้เห็น โดยบอกแค่ว่าจะวางขายไม่ทันปี 2021 แน่ๆ</p>\n<p>ที่มา - <a href=\"https://blog.playstation.com/2021/03/18/next-gen-vr-on-ps5-the-new-controller/\">PlayStation Blog</a></p>\n<p><img alt=\"No Description\" src=\"https://www.blognone.com/sites/default/files/externals/dc27a8a992036ee914a303fa326170c2.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/666fb010ba9046afb7015adee4ef0284.jpg\" ></p>\n<p><img alt=\"No Description\" src=\"https://www.blognone.com/sites/default/files/externals/7c32bf178601fe3fbe00067a4a6d8ebb.jpg\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/playstation-vr\">PlayStation VR</a></div><div class=\"field-item odd\"><a href=\"/topics/ps5\">PS5</a></div><div class=\"field-item even\"><a href=\"/topics/sony\">Sony</a></div><div class=\"field-item odd\"><a href=\"/topics/games\">Games</a></div><div class=\"field-item even\"><a href=\"/topics/virtual-reality\">Virtual Reality</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f1c918d3b95d96a9106b0e6a410a64b36aabe9c8728b9f5b9c9efd2daa87247f","category":"Thai"}