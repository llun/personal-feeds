{"title":"Pornhub ออกรายงานความโปร่งใสครั้งแรก เผยวิธีจัดการคอนเทนต์และจำนวนคลิปที่ลบไปตลอดปี 2020","link":"https://www.blognone.com/node/122028","date":1617510401000,"content":"<div class=\"field field-name-body field-type-text-with-summary field-label-hidden\"><div class=\"field-items\"><div class=\"field-item even\"><p>Pornhub ออกรายงานความโปร่งใสเป็นครั้งแรก เป็นการเปิดเผยข้อมูลเกี่ยวกับการปฏิบัติต่อคอนเทนต์และรายงานที่ได้รับมาตลอดปี 2020 หลังจากที่โดนแฉว่าปล่อยให้มีวิดีโอโป๊เด็กและวิดีโอที่ไม่ได้รับความยินยอมก่อนจนโดนหลายฝ่ายแบน จนทำให้ทางแพลตฟอร์มต้องหาวิธีแก้ไข</p>\n<p>ในรายงานระบุว่า Pornhub สั่งลบคอนเทนต์ 653,465 รายการที่ฝ่าฝืนนโยบายของบริษัท โดยคอนเทนต์ที่ฝ่าฝืนกฎมีทั้งคอนเทนต์มีทั้งคอนเทนต์อนาจารเด็กและคอนเทนต์ที่ไม่ได้รับความยินยอม รวมถึงคอนเทนต์ความรุนแรงและการทารุณกรรมสัตว์ด้วย</p>\n<p>Pornhub ระบุว่า ทางแพลตฟอร์มจะตรวจจับคอนเทนต์ประเภทคุกคามเด็กทั้งจากภายในและรับรายงานจากภายนอกผ่าน National Center for Missing and Exploited Children ซึ่งทางองค์กรได้รายงานคอนเทนต์กว่า 13,000 รายการ (เป็นรายการใหม่ 4,171 รายการ ที่เหลือเป็นรายการซ้ำ) รวมถึงนำเทคโนโลยีมาใช้ทั้ง CSAI Match ของ YouTube และ PhotoDNA ของ Microsoft เพื่อช่วยการตรวจสอบอีกทางหนึ่ง</p>\n<p>ที่มา - <a href=\"https://www.engadget.com/pornhub-first-transparency-report-161525743.html\">Engadget</a>, <a href=\"https://help.pornhub.com/hc/en-us/articles/1260803955549-Transparency-Report\">Pornhub</a></p>\n<p><img alt=\"No Description\" src=\"https://www.blognone.com/sites/default/files/externals/00d128fe431fc08a24b5f2fc6c776170.png\" ></p>\n</div></div></div><div class=\"field field-name-taxonomy-vocabulary-1 field-type-taxonomy-term-reference field-label-above\"><div class=\"field-label\">Topics:&nbsp;</div><div class=\"field-items\"><div class=\"field-item even\"><a href=\"/topics/pornhub\">Pornhub</a></div></div></div>","author":"nutmos","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"081cdea37fe4dde4325cd54991d176bb228478aad49c122d6b56367443297893","category":"Thai"}