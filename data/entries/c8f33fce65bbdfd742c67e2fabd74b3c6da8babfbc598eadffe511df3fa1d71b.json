{"title":"ประยุทธ์สนับสนุน Open Government หวังยกระดับความโปร่งใส ตรวจสอบได้ ประชาชนเชื่อใจ","link":"https://www.blognone.com/node/123583","date":1625532329000,"content":"<div><div><div><p>นายอนุชา บูรพชัยศรี โฆษกประจำสำนักนายกรัฐมนตรี เปิดเผยว่า พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม ได้วางแนวนโยบายและขับเคลื่อนยุทธศาสตร์ชาติเพื่อการก้าวเป็นรัฐบาลดิจิทัล ยกระดับความโปร่งใส ตรวจสอบได้หรือการเป็นรัฐบาลเปิด (Open Government) เพิ่มการได้รับความเชื่อใจจากประชาชน (Public Trust)</p>\n<p>รัฐบาลอ้างอิงข้อมูลจากองค์การสหประชาชาติ ที่ได้ผลการสำรวจรัฐบาลอิเล็กทรอนิกส์ประจำปี 2020 หรือ UN E-Government Survey 2020 พบว่า ไทยได้รับการจัดให้อยู่ในอันดับที่ 57 จาก 193 ประเทศ ซึ่งเป็นอันดับที่ดีขึ้น จากอันดับที่ 73 ในปี 2561 และอันดับที่ 77 ในปี 2559</p>\n<p>โดยไทยได้รับคะแนนด้านการให้บริการออนไลน์ (Online Service Index: OSI) และโครงสร้างพื้นฐานโทรคมนาคม (Telecommunication Infrastructure Index: TII) เพิ่มขึ้น ทั้งนี้ ในระดับอาเซียน ไทยอยู่ในอันดับที่ 3 รองจากสิงคโปร์ (อันดับที่ 11 ของโลก) และมาเลเซีย (อันดับที่ 47 ของโลก) ตามลำดับ ทำให้ไทยต้องเดินหน้าแนวนโยบายและยุทธศาสตร์ชาติเพื่อก้าวเป็นรัฐบาลดิจิทัลอย่างสมบูรณ์</p>\n<p><img src=\"https://www.blognone.com/sites/default/files/externals/707dfac2ed213f131eb0c4c0764078ca.jpg\" /><br />\nภาพจาก ไทยคู่ฟ้า</p>\n<p>ที่มา - <a href=\"https://www.thaigov.go.th/news/contents/details/43420\">ข่าวรัฐบาลไทย</a></p>\n</div></div></div><div><div>Topics: </div><div><div><a href=\"/topics/thailand\">Thailand</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c8f33fce65bbdfd742c67e2fabd74b3c6da8babfbc598eadffe511df3fa1d71b","category":"Thai"}