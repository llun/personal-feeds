{"title":"Southern Ocean","link":"https://markpeak.net/southern-ocean/","date":1624808248000,"content":"<p>อ่านข่าวเรื่อง National Geographic Society ของอังกฤษ ยอมรับ “มหาสมุทรใต้” (Southern Ocean) เป็นมหาสมุทรแห่งที่ 5 ของโลกอย่างเป็นทางการ เจอประเด็นน่าสนใจเลยมาจดไว้</p>\n<p>มหาสมุทรใต้คือที่ไหน มันคือทะเลที่อยู่รอบๆ ขั้วโลกใต้นั่นแหละ มันก็อยู่ของมันอย่างนั้นมานานแล้วไม่มีอะไรใหม่ แค่ว่าข่าวนี้คือ National Geographic เพิ่ง “ยอมรับ” มันเป็นมหาสมุทรอีกอันเท่านั้นเอง โดยก่อนหน้านี้ NatGeo มองว่าทะเลตรงนี้ถือเป็นส่วนหนึ่งของมหาสมุทรแปซิฟิก แอตแลนติก หรืออินเดีย ขึ้นกับว่าอยู่ฝั่งไหน</p>\n<div>\n\t\t\t<div>\n\t\t\t\t<a href=\"https://www.nationalgeographic.com/environment/article/theres-a-new-ocean-now-can-you-name-all-five-southern-ocean\">\n\t\t\t\t\t<img src=\"https://i.natgeofe.com/n/0fe15179-71cc-4d14-ad63-e04c53624d61/ngenvironment-2106-southern-ocean-globe_primary_ai2html_MED_16x9.jpg?w=1200\" />\t\t\t\t</a>\n\t\t</div>\n\t\n\t<div>\n\t\t<a href=\"https://www.nationalgeographic.com/environment/article/theres-a-new-ocean-now-can-you-name-all-five-southern-ocean\">\n\t\t\tThere’s a new ocean now—can you name all 5?\t\t</a>\n\t</div>\n\t<div>\n\t\t<a href=\"https://www.nationalgeographic.com/environment/article/theres-a-new-ocean-now-can-you-name-all-five-southern-ocean\">\n\t\t\t<p>On World Oceans Day, Nat Geo cartographers say the swift current circling Antarctica keeps the waters there distinct and worthy of their own name: the Southern Ocean.</p>\n\t\t</a>\n\t</div>\n\t<div>\n\t\t<img src=\"https://assets-cdn.nationalgeographic.com/natgeo/static/icons/favicon.ico\" />\t\tEnvironment\t</div>\n</div>\n<p>เรื่องนี้นักภูมิศาสตร์เถียงกันมานานมากแล้ว เพราะขอบเขตของทะเลตรงนั้นมันไม่ชัดเจน ไม่มีแผ่นดินมากั้นให้เห็นชัดๆ</p>\n<p>องค์กรภูมิศาสตร์น้ำโลก (International Hydrographic Organization หรือ IHO ไม่รู้ชื่อภาษาไทยเรียกถูกไหม) เริ่มยอมรับว่าเป็นมหาสมุทรแยกอีกอันมาตั้งแต่ปี 2000 แค่ว่า NatGeo เพิ่งมายอมรับในปีนี้ (21 ปีให้หลัง)</p>\n<p>ส่วนเหตุผลที่ Southern Ocean ถูกมองว่าเป็นมหาสมุทรอีกแห่ง เป็นเรื่องคุณลักษณะและพฤติกรรมของกระแสน้ำ ที่แตกต่างออกไปจากมหาสมุทรอื่นๆ อย่างมีนัยสำคัญ</p>\n<blockquote><p>Geographers debated whether the waters around Antarctica had enough unique characteristics to deserve their own name, or whether they were simply cold, southern extensions of the Pacific, Atlantic, and Indian Oceans.</p></blockquote>\n<p>อีกเรื่องที่สงสัยคือ ชื่อเรียก เพราะเราเรียกทวีป Antarctica แล้วทำไมเราไม่เรียกมหาสมุทร Antarctic Ocean ให้เหมือนๆ กัน ลดความสับสนไปด้วย (เท่กว่าด้วย)</p>\n<p>ปรากฏว่า IHO นี่แหละเคยเปิดโหวตในปี 2000 แล้วชื่อ Southern Ocean ชนะชื่อ Antarctic Ocean ซึ่งเป็นชื่อเก่าที่เคยเรียกกันมาตลอดนั่นเอง</p>\n<p>เรื่องอื่นที่เคยเขียนไว้ <a href=\"https://markpeak.net/pacific-and-atlantic/\">ที่มาของชื่อ Pacific กับ Atlantic</a> และ <a href=\"https://markpeak.net/who-discovered-antarctica/\">ใครค้นพบทวีปแอนตาร์ติกา</a></p>The post <a href=\"https://markpeak.net/southern-ocean/\">Southern Ocean</a> first appeared on <a href=\"https://markpeak.net\">markpeak.net</a>.","author":"Isriya Paireepairit","siteTitle":"markpeak.net","siteHash":"174209a41ef21fd794de2993285c799df6ec31048fd82206fb5c8fe38898acfe","entryHash":"1bdbbed0f4f4e08bf57c122cb50ebb87d5248eabdbbf36dad47db6d60426feda","category":"Thai"}